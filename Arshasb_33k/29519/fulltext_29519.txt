29519
بخش سازه را تقویت کنند. در اینجا یک خلأ وجود دارد و آن این است،
آن چیزی که مهندس عمران می‌داند مهندس معمار نمی‌داند و آنچه که
مهندس معمار می‌داند مهندس سازه نمی‌داند.
وفامهر عنوان کرد: این 2 رشته قبلاً یکی بود در واقع تنها به «معمار»،
مهندس می‌گفتند لذا بناهای خیلی فاخر را در طول تاریخ اجرا کردیم
که الان ایران‌زمین به آن افتخار می‌کند. در آن زمان آموزش‌ها به
صورت سینه‌به‌سینه و استاد و شاگردی و یا همان چهره‌به‌چهره بود اما
الان تربیت انبوه مهندس را شاهد هستیم و وقتی کیفیت را فدای کمیت
می‌کنیم انبوه مدرک به دستانی تربیت می‌شوند که قابلیت‌ها،
توانایی‌ها و شایستگی‌های لازم را برای ارائه خدمت ندارند.
وی گفت: وقتی بررسی می‌کنیم می‌بینیم بناهایی که در عهد عتیق
ساخته شده است علی‌رغم زلزله‌های متفاوت، با قدمت چند هزار ساله
پایدار هستند اما بناهایی که امروز می‌سازیم ساختمان‌هایی هستند
که با فولاد و بتن و مصالح پرقدرت ساخته می‌شوند ولی عمر کوتاهی
دارند و حتی گاهی ظرف یک هفته فرومی‌ریزند.
عضو انجمن مفاخر معماری ایران اضافه کرد: گاهی می‌بینیم مهندس
معمار تسلط لازم به اصول و مبانی استاتیک و مقاومت سازه ندارد و
دروس خود را به صورت سطحی پاس کرده است و از سویی دیگر
مهندسین عمران هم در خلاقیت‌های ذهنی، زیبایی‌شناسی و مفاهیم