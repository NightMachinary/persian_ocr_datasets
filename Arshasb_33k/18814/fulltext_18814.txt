18814
از وقتی کرونا آمد، خیلی ها مردند، آنقدر زیاد که دنیا شگفت زده شد،
سرمایه های بسیاری از دست رفت، چرخ های بسیاری از حرکت
ایستاد، انسان در قفس رفتارهای نابخردانه اش با طبیعت افتاد و هزینه
های فراوانی به یکباره بر دوش دولتها و ملت ها سنگینی کرد، سرمایه
هایی از دست رفت که برخی شان را می توان با عدد و رقم شمرد و لیست شان
را اعلام کرد و هزینه هایی که به سادگی نمی توان در قالب عدد و رقم
شمرد.
یک حساب سرانگشتی می تواند اثبات کند که هزینه مادی و معنوی
آموزش و تربیت و دستیابی به یک متخصص که انجام 2500 پیوند کلیه
را در کارنامه اش دارد، در واقع خیلی بیشتر از آن چیزی است که در
سرانگشت های ما بگنجد، حالا بگذریم از ضررهایی که به جامعه علمی و
پزشکی از امروز به بعدمان وارد شده است، به هر حال متخصص در
کارخانه عمل نمی آید و به قولی عمر بسیار بباید پدر پیر فلک را تا دگر مادر
گیتی چو تو فرزند بزاید.
جمع سرمایه های مادی و معنوی ارزشمندی که یک سرزمین برای
تربیت چنین ثروت های گرانبهایی صرف کرده نشان می دهد که بی
توجهی خودخواهانه به پروتکل های بهداشتی چه ضررهای هنگفتی
را به کشورمان تحمیل کرده و البته در ادامه، فقدان آنها ضررهای
بیشتری را به ما تحمیل خواهد کرد.