27519
وزش باد و غبار محلی کیفیت هوای اصفهان را کاهش می‌دهد
ابراهیم هنرمند در گفت و گو با ایسنا، اظهار کرد: نقشه‌های هواشناسی
بیانگر جوی نسبتا ناپایدار طی سه روز آینده در سطح استان است،
براین اساس طی این مدت در بیشتر مناطق در ساعات بعد از ظهر و شب
افزایش ابر و وزش باد نسبتا شدید پیش بینی می شود.
وی افزود: طی این مدت در مناطق شرقی، شمالی و تا حدی مرکز استان،
وزش باد و گرد و خاک محلی پیش بینی می شود.
کارشناس پیش بینی اداره کل هواشناسی استان اصفهان با اعلام اینکه
بارش پراکنده و ضعیف در برخی مناطق استان، به ویژه مناطق شمالی
دور از انتظار نیست، گفت: دمای هوا طی 24 ساعت آینده در بیشتر
مناطق استان 2 تا 3 درجه کاهش خواهد داشت.
وی با بیان اینکه خنک ترین روز هفته، فردا دوشنبه با 2 تا 3 درجه سانتی
گراد کاهش دما خواهد بود، تصریح کرد: از روز سه شنبه تا آخر هفته
افزایش دمای هوا را در استان داریم، اما میزان آن خیلی قابل توجه
نیست.
هنرمند، پیش بینی حداکثر دمای هوای امروز را 37 درجه سانتی گراد
بالای صفر و حداقل دمای فردا را 22 درجه سانتی گراد بالای صفر اعلام
کرد و گفت: گرم ترین نقطه استان کاشان با 38 درجه سانتی گراد و خنک
ترین نقطه بوئین میاندشت با 14 درجه سانتی گراد بالای صفر خواهد