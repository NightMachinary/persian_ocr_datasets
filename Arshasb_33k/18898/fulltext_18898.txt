18898
شناسایی پیکر شهید قزوینی «زکریا شیری» از شهدای مفقود در سوریه
ابوالقاسم شریفی، مسئول ایثارگران کل سپاه پاسداران از شناسایی و
تأیید هویت پیکر هفت تن از شهدای مدافع حرم منطقه خان طومان
سوریه در عملیات تفحص خبر داد.
شهیدان رضا حاجی‌زاده، علی عابدینی، محمد بلباسی و حسن
رجایی‌فر از استان مازندران، شهید زکریا شیری از استان قزوین،
شهید مجید سلمانیان از استان البرز و شهید مهدی نظری از استان
خوزستان شهدای تفحص شده هستند.
خبر تفحص پیکر شهید زکریا شیری ساعاتی پیش توسط هیئتی از
فرماندهان سپاه صاحب الامر(عج) استان قزوین و برخی از مسئولان با
حضور در منزل شهید شیری به اطلاع خانواده این شهید رسید.
به گزارش ایسنا، شهید زکریا شیری در تاریخ 9 فروردین 65 در
خدابنده زنجان چشم به جهان گشود؛ وی در پاییز سال 94 به سوریه
اعزام شد و در آذر ماه همان سال به گفته همرزمانش، بر اثر انفجار تله
انفجاری شهید شده و پیکر پاکش در محل شهادت باقی مانده بود.
کتاب «کاش برگردی» به قلم رسول ملاحسنی روایتی از زندگی این
شهید به روایت مادرش است که در اردیبهشت سال جاری توسط
انتشارات شهید کاظمی منتشر شد.
شناسایی کرونا در هوای محیط های بسته فاقد تهویه/ ماسک سوپاپ دار