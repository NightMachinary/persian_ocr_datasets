32008
گلایه فراهانی از عدم بازپس گیری سوله‌های بحران از سازمان ورزش
به گزارش ایسنا، مجید فراهانی صبح امروز در جلسه علنی شورای شهر
تهران در تذکر پیش از دستور خود با اشاره به زمین لرزه سال 96 و اخیر در
تهران گفت: بر اساس سرشماری سال 1395 حدود 300 هزار نفر در
محدوده گسل مشا از دماوند تا شمیرانات زندگی می کنند و ساکنان
روی گسل شمال تهران نیز بالغ بر 2 میلیون و 300 هزار نفر هستند که تاب
آوری و پایداری زندگی شان در برابر بحران ها و حوادث غیر مترقبه
همچون زلزله و...، مهم ترین انتظارشان از مجموعه مدیریت بحران
شهر و کشور است.
فراهانی با بیان اینکه شورای شهر با درک درست به این انتظار شهروندان با
تصویب مصوبه «الزام شهرداری تهران به در اختیار قرار دادن
پایگاههای پشتیبانی مدیریت بحران مناطق 22 گانه به سازمان
پیشگیری و مدیریت بحران شهر تهران» پاسخ داد و گام مهمی در مسیر
صیانت از حق حیات شهروندان و تاب آوری زندگی ساکنان تهران
برداشت، اظهار کرد: اما متأسفانه علی رغم گذشت بیش از چهار سال از
تاریخ تصویب این مصوبه، ما شاهد بی توجهی به اجرای آن هستیم.
عضو شورای شهر تهران افزود: اهمیت این پایگاه ها و لزوم بهره گیری از
آنها در بحران های پیش روی شهر تهران همچون زلزله و... بر هیچ کس
پوشیده نیست و تأسف آور است که علی رغم سه تذکر اعضا شورا در