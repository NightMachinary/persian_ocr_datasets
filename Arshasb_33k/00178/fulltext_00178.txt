178
درویشی با بیان اینکه احداث مخازن نیز بخش دیگری از طرح آبرسانی
به شهر کرمانشاه است، تاکید کرد: 80 هزار متر مکعب مخزن برای این
طرح در نظر گرفته شده که بیش از این تعهد یعنی 90 هزار مترمکعب مخزن
در دست اجرا داریم.
به گفته این مسئول، 14.5 کیلومتر خطوط بین مخازن نیز در دست اقدام
است.
مدیرعامل شرکت آب منطقه‌ای استان کرمانشاه با بیان اینکه تلاش
می‌کنیم تا اواخر سال یا حداکثر اوایل سال آینده به صورت اضطراری
تصفیه‌خانه این طرح وارد مدار شود، تاکید کرد: امیدواریم بتوانیم با
این کار آبی که از سد گاوشان به کرمانشاه می‌رسد را به 2.5 مترمکعب در
ثانیه برسانیم.
مدیرعامل شرکت آب منطقه‌ای استان کرمانشاه میزان آبرسانی که از
سد گاوشان برای شهر کرمانشاه و در بلندمدت در نظر گرفته شده را 60
میلیون مترمکعب در سال برای افق 1415 دانست و یادآور شد: البته
نباید فراموش کنیم قرار نیست آبی که از این سد به کرمانشاه می‌آید
صرفا به افزایش تامین آب کمک کند، بلکه هدف اصلی آن پایداری
منابع آب شهر کرمانشاه است زیرا ممکن است تا آن زمان بخشی از
منابع آبی کنونی شهر تضعیف شود.
بیش از نیاز شهر کرمانشاه آب تحویل می‌دهیم