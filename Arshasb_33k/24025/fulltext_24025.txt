24025
مطهری: گول اختلاف امتیاز را نمی‌خوریم/ امیدواریم بیرانوند تا پایان
فصل بماند
حمید مطهری در گفت‌وگو با ایسنا، درباره آخرین وضعیت تیم فوتبال
پرسپولیس پیش از شروع مسابقات لیگ برتر اظهار کرد: ما در هفته سوم
تمرینات‌مان هستیم با توجه به این که ابتدای آغاز تمرینات از
بازیکنان تست آمادگی جسمانی گرفتیم براساس آن تمرینات را
طراحی کردیم تا بازیکنان برای شروع لیگ آماده شوند. در
برنامه‌های ما بازی تدارکاتی نیز وجود داشت که یکی از این بازی‌ها
متاسفانه انجام نشد. ما در پایان این هفته با گل گهر سیرجان بازی می‌کنیم
و برنامه ما این بود که از هفته بعد در مسابقات لیگ برتر شرکت کنیم که
گویا بازی‌ها یک هفته به تعویق افتاده است. الان هم شرایط خوبی داریم
و امیدواریم تا شروع بازی از نظر تاکتیکی و بدنی به شرایط بهتری
برسیم.
او افزود: روزهای تعطیلی لیگ بسیار زیاد شد و از تعطیلات پیش فصل هم
بیش‌تر شد اما ما برنامه‌ای برای بدنسازی نداشتیم چون بازیکنان ما 9 ماه
کار کرده بودند و ما نمی‌توانستیم در آغاز تمرینات‌مان دوباره
تمریناتی که در پیش فصل انجام می‌دادیم را برنامه‌ریزی کنیم. درست
است که بدن بازیکنان شادابی شروع فصل را ندارد اما شرایط هم به
گونه‌ای نبود که بخواهیم تمرینات خاصی را انجام بدهیم. قطعا با آغاز