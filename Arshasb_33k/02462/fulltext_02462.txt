2462
به گزارش ایسنا، محسن حاجی میرزایی در جمع خبرنگاران و در
حاشیه سومین اجلاس هیات امنای موسسه آموزشی اکو که با حضور
سران هیات های نمایندگی کشورهای عضو و ناظر اکو و روسای
سازمان‌های تخصصی آن‌ها به‌صورت مجازی در محل ساختمان
شهیدرجایی برگزار شد، در خصوص آخرین تصمیمات اخذشده در
این جلسه اظهار کرد: موسسه آموزشی اکو یکی از مؤسسات آموزشی
وابسته به سازمان همکاری‌های اقتصادی اکو و هدف آن تبادل
تجربیات و همکاری‌های مشترک بین کشورها در زمینه آموزش‌های
مقدماتی و آموزش عالی است.
وی افزود: در این جلسه وزرای کشورهای مختلف عضو اکو،
تجربیات مختلف خود در شرایط کرونا را ارائه و به تصویب برنامه‌های
سال‌های 2021 تا 2022 پرداختند.
گزارش فعالیت‌های جمهوری اسلامی ایران در شرایط کرونا در
نشست اکو
وزیر آموزش‌وپرورش تصریح کرد: در این اجلاس جمهوری
اسلامی ایران گزارشی از اقدامات انجام‌ شده در استمرار و استقرار
آموزش در شرایط تعطیلی مدارس، فعالیت‌هایی صورت گرفته از
طریق شبکه‌های ملی و تلویزیون، شبکه شاد و ... را ارائه داد.
وی با اشاره به اینکه آماده‌ایم تا در زمینه تربیت‌معلم تجاربی را در اختیار