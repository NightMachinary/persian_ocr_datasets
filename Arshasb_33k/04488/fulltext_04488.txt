4488
است که دستگاه قضائی باید با آن مقابله کند.
وی با تاکید بر نظارت بر عملکرد سیستم نظام بانکی گفت: سلامت نظام
بانکی در راس همه امور و اوجب واجبات است و نباید اجازه داد
تسهیلات بانکی با رابطه و زیرمیزی اعطا شود. هر کسی که نمی‌تواند
سلامت نظام اداری و بانکی را حفظ کند صلاحیت فعالیت در آن حوزه را
ندارد.
آیت‌الله دری نجف‌آبادی، نظارت بر فعالیت سیستم گمرکات،
تعزیرات، برخورد با کالای قاچاق را مورد تاکید قرار داد و گفت: در
شرایط کنونی اقتصادی می‌طلبد تا با نظارت بیشتر اجازه ندهیم
کالاهای اساسی با قیمت بالا یا به صورت قاچاق عرضه شوند یا مردم
کمبودی در تامین معیشت احساس کنند.
وی خواستار تجهیز اراضی باغی و زراعی به سیستم‌های نوین آبیاری
شد و افزود: سیستم آبیاری سنتی منسوخ شده است و در شرایطی که با
کمبود منابع آبی مواجه هستیم تجهیز باغات و مزارع به سیستم نوین
آبیاری ضرورت دارد و باید از این منابع ملی حفاظت کنیم. همه
مسئولان کشور امین مردم و مدیون خون شهدا هستند و باید به گونه‌ای
فعالیت کنند که شرمنده مردم و نظام نباشیم.
امام جمعه اراک در خصوص انتخابات آمریکا نیز گفت: در جریان
انتخابات آمریکا ماهیت زشت دموکراسی دروغین استکبار جهانی