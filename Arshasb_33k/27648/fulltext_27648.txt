27648
معاون بهداشتی دانشگاه علوم پزشکی کرمان درباره
محدودیت‌های ایجاد شده در راستای کنترل اپیدمی کرونا، عنوان
کرد: مصوبات استان کرمان در راستای سیاست‌های ستاد ملی مقابله با
کرونا هستند و به ‌طورمثال مناطقی که در وضعیت قرمز قرار دارند باید
گروه‌های شغلی 2، 3 و 4 در آنها تعطیل شوند بنابراین در کرمان مشاغل
گروه 2 تا ساعت 18 می‌توانند فعال داشته باشند و برای گروه‌های شغلی 3
و 4 همچنان بحث تعطیل کامل مطرح است اما در هر حال امیدواریم این
محدودیت‌ها در کنترل شیوع بیماری مثمرثمر باشند.
وی با اشاره به اینکه مورد تایید شده ابتلا به آنفلوآنزا در استان کرمان
نداشته‌ایم، تصریح کرد: پیش‌بینی می‌کنیم که آذرماه سختی در پیش
داشته باشیم.
احمدی‌طباطبایی با اشاره به اینکه بسیاری از سناریوهای پیش‌بینی
شده برای کرونا درست از کار در نیامده است، عنوان کرد: معتقدیم
فوت حتی 100 نفر به دلیل ابتلا به کرونا در کشور آمار بسیار زیاد است
زیرا 100 خانواده عزادار می‌شوند ولی اکنون متاسفانه شاهد جان
باختن روزانه بیش از 400 نفر در کشور هستیم و این موضوع بسیار
جانکاه است.
وی با تاکید بر ابتلای مجدد برخی افراد به کرونا، اظهار کرد: مواردی از
ابتلای مجدد در استان از جمله چندین نفر از همکاران خودمان برای بار