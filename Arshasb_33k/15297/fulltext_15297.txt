15297
دولت در راستای شکوفایی پلدشت تلاش می کند
مهران صفری امروز 22 خرداد در جلسه بررسی وضعیت اقتصادی و
گمرک مرزی پلدشت که با حضور معاون اقتصادی وزارت امور خارجه
کشورمان در سالن جلسات گمرک پلدشت ترتیب یافت، با تاکید
براینکه، پلدشت 149 کیلومتر مشترک آبی با جمهوری خودمختار
نخجوان دارد، افزود: وجود گمرک در این شهرستان توانسته نقش به
سزایی در اقتصاد شهر داشته باشد. وی با اشاره به اینکه محصور نبودن
بازارچه مرزی شهرستان زمینه را برای دریافت عوارض از فعالین و پیله
وران فراهم کرده است که امید داریم هرچه زودتر این مشکل حل شود،
افزود: این امر تنها در پایانه پلدشت وجود دارد در حالی که گمرک
بازرگان با 35 کیلومتر فاصله از گمرک پلدشت توانسته بازارچه مرزی
ساری سو را سامان دهد. فرماندار پلدشت با تاکید براینکه تمام تلاش
دولت در پلدشت در راستای شکوفایی اقتصادی است، افزود: گمرک
مرزی پلدشت بهترین جایگزین مراودات مرزی در وضعیت
کرونایی حاکم در کشور بود. به گزارش ایسنا، صفری بیشترین
واردات از این گمرک را کریستال، البسه، لوازم صنعتی، مواد اولیه
لوازم کشاورزی و شیمیایی یاد کرد و افزود: بیشترین واردات از
کشورهای اروپایی صورت می گیرد که بیشترین صادرات نیز از این
گمرک لوازم مصرفی است.