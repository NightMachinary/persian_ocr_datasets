16566
سختی‌های زندگی را از همان دوران چشیده است، مرد
خودساخته‌ای است که خیلی زود صداقت و سادگی‌اش عذرا را
مجذوب خود می‌کند.
عذرا خانوم، من دلم زندگی می‌خواد. تا حالا خیلی سختی کشیده‌ام. از
بچگی تنها بوده‌ام. حالا می‌خوام همدم تنهایی‌هام باشی... اشک از
گوشه چشمش چکید روی انگشتان زمخت دستش.
عذرا و فرید زودتر از آنچه خودشان فکر می‌کردند به وصلت هم نائل
می‌شوند و خیلی زودتر هم عاشق می‌شوند. فرید یک کارگر ساده است
که باید برای کار روی ساختمان‌ها به شهرهای دیگر سفر کند و از همان
اوایل زندگی شان جدایی‌های مقطعی این زوج عاشق پیشه شروع
می‌شود. جدایی‌های روزانه و ماهانه‌ای که گویا عذرا را آماده اتفاق
اصلی و یک جدایی همیشگی می‌کنند.
فردای آن روز با گریه از هم جدا شدیم. فرید رفت. من ماندم و بچه‌ای که
یک ماه بود در وجودم رشد می‌کرد. هر ساعت تماس می‌گرفت و
جویای حالم بود. از بچه‌مان می‌پرسید و دلداری‌ام می‌داد. به سختی
می‌توانستم دوری‌اش را تحمل کنم.
صادق فرزند اول خانواده‌ای می‌شود که فرید و عذرا با کمترین
امکانات سقفش را برافراشته نگه می‌دارند. زندگی آنها بسیار ساده و
محقرانه است تا آنجا که در اولین زمستانی که صادق تجربه می‌کند،