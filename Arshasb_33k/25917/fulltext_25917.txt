25917
این پیام، به لزوم همکاری، چندجانبه‌گرایی و بازگشت به نظم لیبرال و
هنجارمحوری توصیه شده است. مکرون به‌عنوان یکی از
اروپاباوران که تلاش دارد اروپاگرایی و اتحادیه‌گرایی را در
اولویت راهبردهای کسب منافع ملی فرانسه معرفی کند، امیدوار
است آمریکا درصدد رفع مشکلات موجود در هم‌پیمانی، قائل شدن
نقش برای اتحادیه اروپا، و بازتعریف منطقی منافع دوسویه باشد.
در رأس این چندجانبه‌گرایی، حمایت از حقوق بین‌المللی و احترام به
قوانین و قواعد بین‌المللی و در سطحی دیگر، پایان دادن به سواستفاده
آمریکایی از مفاد پیمان‌های دوجانبه و چندجانبه بین‌المللی مطرح
است. مکرون امیدوار است باتوجه‌به پیروزی بایدن بتواند اعتباری
را که در دوران ترامپ از دست داد در داخل بازیابد و برای دور دوم
انتخابات ریاست‌جمهوری فرانسه نیز پیروز شود. در آلمان، آنگلا
مرکل در پیام تبریک خود نکات ظریفی را مطرح کرد که نشان می‌دهد
حال با آرامش بیشتری «میراث مرکل» را برجای می‌گذارد و می‌رود. او
در پیام خود عنوان کرد این مردم آمریکا هستند که تصمیم خود را
گرفته‌اند که نشان می‌دهد به‌نوعی مرکل تلاش دارد با نادیده گرفتن
شکاف اجتماعی درونی، بار دیگر نیاز جهان لیبرال به آمریکایی
منسجم را به مردم این کشور یادآوری کند. ضمن‌آنکه مایل است
درسی سیاسی برای ملت‌های پس از خود داشته باشد. او با تأکید بر