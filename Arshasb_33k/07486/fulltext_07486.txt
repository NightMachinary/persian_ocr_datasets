7486
که در آن سقف 350 میلیون تومانی قرارداد رعایت شده بود و دیگری به
شکل واقعی و حقیقی که نزد بازیکن و باشگاه مکتوم می‌ماند. به این
ترتیب مدیران با فوتبالیست گرامی مثلا روی عدد 700 میلیون تومان
توافق می‌کردند و همان هم پرداخت می‌شد اما مردم خوشحال بودند
که فوتبالیست‌ها «نجومی بگیر» نیستند! تناقض بین نسخه‌های رسمی
و غیر رسمی تنها در زمان بدحسابی باشگاه برملا می‌شد اما بازیکنان
کم‌کم یاد گرفتند مابه‌التفاوت این دو رقم را نقدا و همان ابتدای فصل
دریافت کنند تا هر کجا به مشکل خوردند، با نسخه دوم دنبال تتمه رقم
قراردادشان بروند. این‌ طوری یعنی حتی قانون سقف، به سود
بازیکنان هم شد؛ چراکه گاهی به جای 10 درصدی که اول فصل باید
می‌گرفتند، 40 تا 50 درصد پول‌شان را دریافت می‌کردند!
سقفی که کف می‌شود
قانون سقف قرارداد مشکلات بیشتری هم داشت، مثل آپشن‌دار کردن
قراردادها. یعنی برای بازیکنان رقم قانونی را به‌ عنوان پایه دستمزد
تعیین می‌کردند اما نفس‌کشیدن‌شان هم پاداش داشت و همین‌ طور
پول به حساب‌شان سرازیر می‌کرد. از همه اینها که بگذریم
بزرگ‌ترین عیب این قانون، تاثیر روانی مخربش روی بازار فوتبال
ایران است. این‌ گونه به آسانی قبح قرارداد سه میلیارد تومانی در هم
شکسته می‌شود و این تلقی به وجود می‌آید که هر بازیکنی با این رقم به