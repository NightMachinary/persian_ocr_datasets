19959
وی گفت: لذا از آنجایی که از رسالت‌های وزارت دفاع و پشتیبانی
نیروهای مسلح، پشتیبانی از نیروهای مسلح کشور است و ماده 49 و 50
قانون خدمت وظیفه عمومی، دولت را بر پرداخت 60 تا 90 درصد
حقوق پایوران به سربازان مجرد و متاهل ملزم نموده است، که تأمین
بودجه مورد نیاز به عهده وزارتخانه دفاع و پشتیبانی نیروهای مسلح
است و می بایست در اختیار نیروهای مسلح قرار گیرد.
خضریان تصریح کرد: به عنوان نماینده مردم در مجلس شورای
اسلامیاین مشکل را در قالب سوال از وزیر محترم دفاع مطرح کرده‌ام و
امیدوار هستیم تا با همکاری این وزارتخانه پرداخت حقوق سربازان
وظیفه طبق قانون انجام پذیرد تا بخشی از مشکلات این عزیزان مرتفع
شود.
طرح سوال از وزیر علوم درباره مسدود کردن دسترسی به متون
پایان‌نامه‌ها
مجتبی توانگر در گفت‌وگو با ایسنا اظهار کرد: بیش از دو هفته پیش در
نامه‌ای به آقای منصورغلامی وزیر علوم، تحقیقات و فن‌آوری
خواستار رفع مسدودیت دسترسی جامعه علمی کشور به متون
پایان‌نامه‌ها و رساله‌ها در پایگاه علمی کشور شدم که مغایر قانون
انتشار و دسترسی آزاد به اطلاعات است.
وی افزود: با کمال تاسف در این مدت اقدامی در جهت رفع این اقدام