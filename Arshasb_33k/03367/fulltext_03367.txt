3367
اسکوچیچ: مستحق پیروزی بودیم/ نیمه دوم بهم ریختیم
به گزارش ایسنا، دراگان اسکوچیچ، سرمربی تیم ملی فوتبال ایران بعد
از پیروزی 2 بر صفر تیمش مقابل بوسنی، اظهار کرد: فکر می‌کنم این
دیدار محک خوبی برای ما بود. از عملکرد تیمم در نیمه نخست خیلی
راضی هستم چراکه دقیقاً همانطور که می‌خواستم، عمل کردیم.
وی با بیان اینکه تیمش در نیمه نخست بوسنی را تحت فشار قرار داد، گفت:
دو، سه شانس گلزنی خوب داشتیم و به نظرم مستحق این پیروزی بودیم.
بازی‌هایی مثل این به ما کمک می‌کند که تیم‌مان از نظر ذهنی شفاف‌تر
شود و برای دیدارهای انتخابی جام جهانی، بهتر عمل کند.
سرمربی تیم ملی ایران برخلاف دو گلی که تیمش در نیمه دوم زد، از
عملکرد شاگردانش ابراز رضایت نکرد و گفت: در نیمه دوم از نظر ذهنی
به‌هم ریختیم، چون می‌خواستم شانس را به چند بازیکن دیگر هم بدهم
تا آنها محک نیز بخورند. البته از شرایط تیم راضی هستم و امیدوارم که از
این هم بهتر شویم.
اسکوچیچ: نیازی به امتحان باتجربه‌ها ندارم/ دوست دارم از بازی
بازیکنان کم‌تجربه حس خوبی بگیرم
به گزارش ایسنا، دراگان اسکوچیچ در فاصله 24 ساعت تا بازی
دوستانه ایران و بوسنی اظهار کرد: پیش از هر چیز از هواداران فوتبال
ایران تشکر می‌کنم. به لحاظ تاکتیکی تیم را خوب آماده کردیم و