3698
اعزام تیم تخصصی بررسی آسیب‌های قلعه فلک الافلاک به لرستان
سید امین قاسمی امروز بیست و یکم اردیبهشت‌ماه در جمع
خبرنگاران، در خصوص استحکام‌بخشی قلعه فلک الافلاک اظهار کرد:
با توجه به قدمت این قلعه تاریخی از دیرباز ترک‌هایی در سازه این بنا
وجود داشت که در جریان زلزله اخیر عمق بیشتری پیدا کرده و اکنون با
یک تیم بررسی با تکنولوژی‌های جدید و خارجی برای مرمت‌های
اصولی وارد قرارداد شده‌ایم که ظرف مدت کوتاهی تا دوشنبه 22
اردیبهشت‌ماه در لرستان حضور پیدا خواهند کرد.
وی با بیان اینکه تیم کارشناسی فردا دوشنبه 22 اردیبهشت وارد
لرستان خواهد شد، افزود: تیم مذکور با استفاده از مصالح،
تکنولوژی خارجی و بست و بند ضروری هرچه سریع‌تر ترک‌های
حاصل شده را ترمیم و استحکام بنای سازه قلعه را تجدید خواهند کرد.
مدیرکل میراث فرهنگی، گردشگری و صنایع‌دستی لرستان با اشاره به
رانش تپه قلعه فلک الافلاک بر اثر حادثه سیلاب فروردین‌ماه 98،
خاطرنشان کرد: همزمان با توجه به بحث استحکام سازی بنای
ارزشمند این سازه، موضوع رانش تپه‌ای که قلعه بر آن استوار است نیز
در دستور کار اداره‌کل میراث فرهنگی قرار گرفته و مشاورینی از
دانشگاه صنعتی شریف، کار تحقیقات و مطالعه رانش تپه در بحث
استحکام‌سازی را بر عهده دارند.