2082
برخی تظاهرکنندگان و رانندگان خودروها با هم درگیر شده و به هم
کفش و سنگ پرتاب می‌کردند زیرا تظاهرکنندگان راه را به روی
رانندگان خودروها زیر گرمای شدید بسته‌ بودند.
تظاهرکنندگان از مصطفی الکاظمی، نخست وزیر عراق درخواست
دارند،‌ حقوق‌ قطع شده‌شان را برقرار کند، دولت حقوق و مزایایی که
سال‌های گذشته دریافت می‌کردند را قطع کرده است. این حقوق
دوگانه تحت عنوان زندانیان سیاسی و بازداشتی‌های رفحا به آنها
پرداخت می‌شد که دیگر اقشار عراق به آن اعتراض داشتند و آن را نوعی
تبعیض می‌دانستند.
این در حالی است که کمیسیون حقوق بشر عراق ممانعت از ورود
تظاهرکنندگان به بغداد را محکوم کرد.
کمیسیون حقوق بشر عراق گفته است،‌ هرگونه ممانعت و محدودیت
آزادی تظاهرات و آزادی بیان نقض علنی حقوق بشر و معیارهای
بین‌المللی است.
در همین راستا، عبدالاله النائلی، رئیس کمیسیون شهدا و زندانیان
سیاسی در پارلمان عراق گفت: از اقدامات دولت در قبال این مردمی که
برای مطالبه حقوق قانونی خود آمدند، تعجب می‌کنم در حالی که حق
تظاهرات و بیان عقاید هم در قانون اساسی تضمین شده و محدود کردن
آن یا مقابله با آن ممنوع است.