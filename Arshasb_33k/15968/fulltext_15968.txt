15968
وی همچنین تاریخچه سردمداران آمریکا و نوع رفتار آنها با
سیاه‌پوستان و دیگر رنگین‌پوستان را سیاه، تاریک و نژادپرستانه
عنوان کرد و با اشاره به جنایت‌های رخ‌داده در سراسر جهان و نیز پس از
اشغال افغانستان و عراق و زندان ابوغریب، گفت: آنها مدعی هستند که
ارزش‌ها و فرهنگ خود را صادر می‌کنند و ما می‌گفتیم که این ارزش‌ها به
هیچ انسانی رحم نخواهد کرد، اما امپراطوری رسانه‌ای آمریکا نقش
اصلی در معرفی اصول و ارزش‌های آنها داشته و شست‌وشوی مغزی
مردم و منحرف ساختن افکار عمومی را در دستور کار خود قرار
داده‌اند.
خامه‌یار با شاره به وضعیت اقتصادی آمریکا که بر پایه سرمایه‌های
بسیار و سرقت و غارت منابع طبیعی و ثروت کشورهای منطقه بنا شده
است گفت: شرکت‌های صهیونیستی ثروت‌های مردم را غارت
می‌کنند و «امپرطوری دلار» را مانند طناب دار بر گردن ملت‌ها
می‌اندازند و با برنامه‌ریزی دقیق حاکمیت دلار خود را بر اقتصاد جهان
تحمیل می‌کنند و تمام هزینه‌های خود را از جیب مستضعفین هزینه
می‌کنند.
وی ضمن اشاره به مسأله کرونا و مشکلات پیش روی آمریکا گفت:
کرونا باعث شد تا ضعف و ناتوانی آمریکا بیش از گذشته نمایان شود، اما
مسأله تنها کرونا نبوده بلکه مقاومت جمهوری اسلامی ایران در برابر