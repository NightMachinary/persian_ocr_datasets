13412
می‌دهند. دولت در نظر دارد که مردم اوراق را به وسیله دلار خریداری
کنند، اگر مردم به دولت اعتماد داشته باشند که ارزش دلارشان به قیمت
روز بازخواهد گشت، منابع خود را وارد می‌کنند، اما اگر خرید این
اوراق ریالی باشد، با توجه به ارزش پایین ریال، احتمال دارد مشارکت
مردم پایین باشد.
این کارشناس اقتصادی در خصوص تاثیر توسعه روابط ایران و چین
در اقتصاد کشور، عنوان کرد: به عنوان یک شریک تجاری بزرگ
می‌توانیم مراودات زیادی با چین داشته باشیم که این ارتباط منجر به
آزادسازی منابع ایران می‌شود. در مجامع بین‌المللی چین و روسیه
رقیبان بزرگی برای آمریکا و اروپا محسوب می‌شوند. توسعه ارتباط
ایران و چین می‌تواند تاثیرات مثبتی داشته باشد.
ارشدی در خصوص استفاده از ذخایر صندوق ذخیره ارزی، گفت: در
این فرایند ارز وارد بازار خواهد شد. عمده ارز ایران دست دولت است و
این فرایند می‌تواند روی ارز تاثیر گذاشته و قیمت آن را مدیریت کند.
کما اینکه رئیس کل بانک مرکزی با مداخله در بازار ارز و ورود از طریق
نظام عرضه و تقاضا، سعی کرد به نوعی قیمت ارز را کنترل کند. رئیس کل
بانک مرکزی بیان می‌کند که دولت نمی‌خواهد قیمت ارز افزایش پیدا
کند، در حالی که محدودیت منابع ارزی وجود دارد و کسری بودجه
دولت بسیار زیاد است.