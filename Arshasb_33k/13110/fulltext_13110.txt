13110
حفظ قوانین نظام صنفی از سوی صنوف ضروری است 
رامین صادقی 22 شهریور در بازدید از واحدهای صنفی، توزیعی و
خدماتی فعال در سطح شهر اردبیل اظهار کرد: به اصنافی که قوانین نظام
صنفی را رعایت نکرده‌اند تذکرات لازم داده می‌شود و در صورت
عدم توجه به این تذکرات، با واحد صنفی متخلف طبق قانون نظام صنفی
برخورد می‌شود. وی هدف از این بازدیدها را احصای عملکرد
واحدهای صنفی در عمل به قوانین نظام صنفی دانست و خاطرنشان کرد:
در صورت عدم توجه به این تذکرات و تاکید مکرر بازرسین سازمان
در طول دوره‌های بازرسی در راستای عمل به قانون نظام صنفی، برای
واحد صنفی متخلف برگ گزارش بازرسی تکمیل شده و برای بررسی و
صدور رای به تعزیرات حکومتی ارسال می‌شود. رییس سازمان
صنعت، معدن و تجارت استان اردبیل گفت: ما از متصدیان واحدهای
صنفی انتظار داریم تا با عمل به قانون نظام صنفی، برای واحدهای صنفی
برگ گزارش بازرسی تکمیل نگردد. صادقی افزود: بازدید از اصناف
توسط اکیپ‌های دونفره و گشت‌های مشترک با کارشناسان ادارات و
دستگاه‌های اجرایی ذیربط انجام می‌شود و در این بازدیدها از ظرفیت
اتاق اصناف و اتحادیه ها نیز استفاده می‌شود. وی بیان کرد: امروز از
چندین واحد صنفی از جمله لوازم خانگی، مرغ فروشی‌ها،
موادغذایی، رستوران‌ها و فروشگاه‌های میوه و تره‌بار بازدید شد که