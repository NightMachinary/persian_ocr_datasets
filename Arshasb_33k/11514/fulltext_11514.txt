11514
رئیس دفتر رئیس جمهوری با بیان اینکه «لازمه هر گفت‌وگویی آتش
بس است» اظهار کرد: از میانجی گری روسیه در تعیین آتش بس تشکر
می‌کنیم و امیدواریم طرفین به 4 قطعنامه‌ای که در این زمینه وجود
دارد، متعهد باشند.
واعظی در پایان درباره جزئیات سامانه جامع تجارت گفت: رئیس
جمهوری طی چند ماه قبل دستور دادند سامانه هایی که هر کدام از
دستگاه ها دارند را به هم متصل کنیم تا تمام اطلاعات بصورت آنلاین
مورد استفاده قرار بگیرد؛ این طراحی انجام شد و در جلسه دیروز
اختلافاتی از نظر فنی بین برخی بخش ها مطرح شد و در نهایت مصوبه‌ای
دست یافتیم. قرار شد که بخش‌های که هنوز به این سامانه متصل نشده‌اند
یا اینکه بصورت آفلاین متصل هستند تا تاریخ 99/9/9 اطلاعات
سامانه های مختلف خود را به این سامانه متصل کنند.
توضیحات وزیر اطلاعات درباره مقابله با نفوذ و جاسوسی در جلسه
غیرعلنی مجلس
حجت الاسلام حسن نوروزی در گفت‌وگو با ایسنا، در توضیح جلسه
غیر علنی امروز مجلس شورای اسلامی با حضور وزرای نفت و اطلاعات
گفت: وزیر نفت درباره اولویت‌های و راهبردهای این وزارت خانه و
مشکلات پیش رو توضیحاتی ارائه کرد و به سوالات نمایندگان هم
پاسخ داد.