17627
سایت وزارت خارجه آمریکا پایان ریاست جمهوری ترامپ را اعلام
کرد
به گزارش ایسنا، در این وبسایت در بخش بیوگرافی ترامپ آمده است:
«دوره دونالد جی ترامپ در تاریخ 11 ژانویه 2021 در ساعت 19:49 به
پایان رسید.»
بیوگرافی مایک پنس، معاون رئیس جمهور آمریکا نیز پیام مشابهی را
نشان می‌دهد. در حال حاضر این صفحه از دسترس خارج شده است.
هنوز مشخص نیست که چه چیزی باعث بروز این موضوع شده است اما
نسخه بایگانی این صفحه در اواخر دسامبر نیز پیامی مشابهی را منتشر
کرده بود و تاریخ پایان دوره ترامپ در آن صفحه 17 دسامبر ذکر شده
است.
در پی حمله هفته گذشته به ساختمان کنگره آمریکا شماری از
سیاستمداران آمریکایی از ترامپ خواستند تا استعفا دهد.
گرچه بیشتر به نظر می‌رسد اشتباه فنی دلیل این اتفاق باشد اما سایت باز فید به
نقل از دو دیپلمات فعلی نوشته است که «یک کارمند ناراضی» در وزارت
امور خارجه آمریکا عامل این دستکاری است.
این اتفاق در حالی رخ داد که اعضای دموکرات مجلس نمایندگان
آمریکا روز گذشته طرح استیضاح دونالد ترامپ، رئیس جمهوری
این کشور را به دلیل «تحریک به شورش» ارائه کردند.