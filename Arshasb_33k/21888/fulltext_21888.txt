21888
طراحی شده یا خیر، خاطرنشان کرد: بله این کار انجام شده و لباس
طراحی شده حتی از لباس بانوان ورزشکار در رشته‌هایی مثل جودو،
تکواندو و کاراته که البته پوشیده هستند، نیز کامل‌تر است. هدف این
است که بانوان در فضایی کاملا زنانه با لباس‌هایی کاملا متناسب با شان
و جایگاه این رشته، در زورخانه ورزش کنند. قطعا حضور بانوان و
علاقمندی آن‌ها می‌تواند باعث علاقمندی اعضای خانواده آن‌ها و
توسعه این رشته در کشور شود که خواسته تمامی مسئولان است.
*قصدی برای دادن بازوبند پهلوانی به بانوان نداریم
رییس فدراسیون ورزش‌های زورخانه ای درباره انتقاد از اینکه
فدراسیون قصد دارد به بانوان بازوبند پهلوانی هم بدهد، گفت: اصلا
چنین چیزی صحت ندارد و ما نه تاکنون این کار را انجام داده‌ایم و نه
قصدی برای انجام آن نداریم چرا که بازوبند پهلوانی متعلق به پهلوانان
بوده و خواهد بود. هر چند معتقدیم بانوان ما در بسیاری از زمان‌ها
همچون دوران جنگ و حتی وقایع اخیر مثل سیل، زلزله و کرونا مردانه
وارد میدان شدند و واژه پهلوانی برازنده آن‌هاست. متاسفانه عده‌ای با
مطرح کردن این صحبت‌ها قصد تخریب دارند و می‌خواهند با این
حرف‌ها وارد فضای تحقیر دیگران شوند. هدف بانوان فقط اجازه برای
فعالیت در این رشته است و اصلا دنبال بازوبند و این چیزها نیستند.
*چرا از ظرفیت بانوان در توسعه فرهنگ پهلوانی استفاده نکنیم؟