5675
اولمرت: نتانیاهو دنبال جنگ‌ است/ برای امنیت اسرائیل به غور اردن
نیازی نداریم
به گزارش ایسنا، ایهود اولمرت، نخست وزیر سابق رژیم صهیونیستی
در مصاحبه ویژه با روزنامه ایلاف عربستان بنیامین نتانیاهو، نخست
وزیر فعلی این رژیم را به این مسأله متهم کرد که او با طرح الحاق به دنبال
جنگ‌افروزی در منطقه است.
وی گفت: آنها می‌گویند الحاق غور اردن برای اسرائیل یک ضرورت
امنیتی است. می‌خواهم بگویم این حرف مزخرف است. ما برای تأمین
امنیت اسرائیل به غور اردن نیازی نداریم و می‌توانیم بدون غور اردن
امنیت مرزهای خود را حفظ کنیم و کسانی که می‌گویند غور برای
برقراری امنیت مهم است به مردم دروغ می‌گویند. من به عنوان یک
اسرائیلی و نخست وزیر سابق این را می‌گویم.
اولمرت افزود: در زمان نخست وزیری خود با عبدالله دوم، پادشاه اردن
به این توافق رسیدم که بدون خروج از غور اردن نمی‌توانیم اختلاف
خود را با فلسطینی‌ها حل کنیم. در آن زمان از پادشاه اردن پرسیدم آیا
می‌تواند نیروهای ناتو را در مرزهای مشترک اراضی اشغالی مستقر کند
تا جلوی انتقال ساکنان و تغییر بافت جمعیتی گرفته شود؟ ملک عبدالله هم
قبول کرد. سپس دولت آمریکا را در جریان موضوع قرار دادم و
موافقت جورج بوش و دولتش را گرفتم.