11527
وی افزود: بعد از اعلام حکم شهردار و مدیر سابق آبفای اهواز، جلسه‌ای
در شورای شهر تشکیل و این موضوع بررسی شد و قرار است روز
یکشنبه جلسه‌ای با حضور اصحاب رسانه برگزار شود و اقدامات
اعضای شورای شهر، شهرداری و آبفا برای مقابله با آبگرفتگی در این سه
سال تشریح شود.
ایزدی بیان کرد: اعضای شورا، در خصوص برخورد با مدیران
ناکارآمد و کم‌کار و بالاخص مقصرین آبگرفتگی‌ها تاکید دارند اما
از دستگاه قضا انتظار دارند با برخی از مدیران قبلی و مدیران حداقل از 15
سال قبل تاکنون نیز برخورد کند تا هیچ مدیری حاشیه امنی نداشته
باشد و مسئولان بدانند در صورت اهمال‌کاری و کوتاهی در هر برهه
زمانی حتی در چند سال بعد نیز باید پاسخگوی اقدامات‌شان باشند.
وی افزود: اگر اقداماتی که در این دوره در خصوص رفع آبگرفتگی،
عمران شهر و خدمات‌رسانی به مناطق محروم انجام شد، در دوره‌های
قبل نیز به همین منوال انجام می‌شد قطعا امروز شاهد شرایط بهتری در
اهواز بودیم.