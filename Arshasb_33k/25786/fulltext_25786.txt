25786
«نه» به اعتیاد با ایجاد آگاهی و تقویت «نه» گفتن
هادی شهبازی در گفت‌وگو با ایسنا، در رابطه با اعتیاد برای جوانان،
اظهار کرد: افراد با استفاده از انگیزه‌های جوانان برای موفقیت در
حوزه‌های مختلفی مانند ورزش، تحصیل و ... آن‌ها را به سمت استفاده از
مواد اعتیادآور ترغیب می‌کنند.
وی افزود: نظارت خانواده‌ها، آموزش درست و تقویت نه گفتن در
جوانان می‌تواند از بروز اعتیاد جلوگیری کند و گاهی جوانان به دلیل
ناآگاهی و نداشتن قدرت نه گفتن در دام اعتیاد گرفتار می‌شوند.
این مسئول با بیان اینکه هر چه در حوزه آموزش سرمایه‌گذاری کنیم
موثر خواهد بود، تصریح کرد: علاوه بر آموزش اصولی برای
جوانان، به خانواده‌ها نیز برای تربیت اصولی فرزندان‌شان آموزش
داده‌ شود تا با ایجاد یک محیط مناسب، جوانان خانواده را بهترین
دوستان خود تلقی کرده و مسائل مختلف را با آن‌ها درمیان ‌بگذارند.
شهبازی با اشاره به اینکه جوانان دارای انرژی خاصی بوده و برای تخلیه
آن نیاز به فرصت دارند مانند ورزش، تحصیل و ..، ادامه داد: دولت و
مسئولان نیز با تصمیم‌گیری‌های درست برای اوقات فراغت جوانان،
آموزش اصولی در دوره نوجوانی با توجه به نقش معلم و مربی در آن
دوره، پایگاه‌های مساجد، سمن‌ها و ... یک محیط خوب و سالم را برای
جوانان ایجاد کرده تا جذب شده و تجربه لازم را کسب کنند تا دربرابر