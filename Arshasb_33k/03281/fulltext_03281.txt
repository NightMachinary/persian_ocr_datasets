3281
به گزارش ایسنا، عطا ناوکی در سفر به جزیره کیش ضمن دیدار با
خانواده معظم شهید «علی تابش» و جانبازان «احمد عباسیان» و «علی
نوری‌وجنی»، از این عزیزان قدردانی کرد و گفت: ترویج روحیه
ایثارگری باید به عنوان یک هدف ارزشمند در جامعه تعریف شود و همه
ملت شریف ایران در این راستا نقش پررنگی داشته باشند. مدیرکلبنیاد
شهید استان هرمزگان ایثار و گذشت را یکی از ویژگی‌های بارز
اخلاقی انسان‌های باتقوا دانست و گفت: هر انسانی می‌تواند در
خدمت‌رسانی و کمک به دیگران بنابر موقعیتی که دارد، سهیم باشد و
مشکلی را از دوش جامعه بردارد؛ بی‌تردید اگر در این عرصه خدمت
کند، مورد لطف پروردگار و عنایت شهدا قرار خواهد گرفت. وی با
تأکید بر گسترش فرهنگ ایثار و شهادت در جامعه و تبیین آن بین مردم،
به‌ویژه نسل جوانی که دوران انقلاب و دفاع مقدس را لمس نکرده‌اند،
افزود: اگر امروزه دلاوری‌ها و خدمات شهدا، جانبازان و آزادگان
برای زنده نگه‌داشتن اسلام و جامعه اسلامی آن‌گونه که شایسته است در
بین مردم معرفی نشود الگوهایی که جایز نیستند، جایگزین این
ایثارگری‌های ارزشی خواهند شد. ناوکی با بیان اینکه استواری و
تعالی انقلاب اسلامی به خاطر جانفشانی، فداکاری، مقاومت،
صداقت و ایمان قوی ایثارگران است، عنوان کرد: شهدا و ایثارگران،
دفاع از ارزش‌ها و سرمایه‌های یک ملت را جزو آرمان‌ها و ملاک‌های