24657
بازخواست هرکس که نقشی در هدررفت درآمدهای نفت و
هزینه‌های آن در مکان نامناسب داشته است، تاکید کرد.
المسماری عنوان داشت که بدون تحقق این امر و عملی ساختن
خواسته‌های مردم لیبی، امکان بازگشایی بنادر و میدان‌های نفتی
وجود نخواهد داشت و شرکای بین‌المللی ما این مساله را درک می‌کنند.
وی همچنین تاکید کرد که ارتش ملی لیبی، اعتماد مردم این کشور به
فرماندهی نیروهای مسلح را ارج می‌نهد که به آنها اختیاراتی برای
مذاکره با جامعه بین الملل جهت تحقق خواسته‌های ملت را داده‌اند.
از سوی دیگر، دبیرخانه اتحادیه عرب از اقدام شرکت ملی نفت لیبی در از
سرگیری روند صادرات نفت در سراسر این کشور استقبال کرد.
یک منبع مسئول در دبیرخانه اتحادیه عرب تلاش‌های لیبی، سازمان
ملل و محافل بین المللی را که به دست‌یابی به این نتیجه انجامید، ستود تا
ازسرگیری روند تولید و صادرات نفت به نفع تمامی لیبیایی‌ها به
صورت عادلانه و شفاف ممکن شود.
این منبع خاطرنشان کرد که اتحادیه عرب خواهان حفظ منافع و
توانمندی‌های ملت لیبی و زیرساخت‌های نفتی کشور و خارج
کردن آن از تنش‌های سیاسی و امنیتی است تا در راستای خدمت به ثبات
و توسعه تمامی لیبیایی‌ها به کار گرفته شود و تلاش‌ها را جهت
دست‌یابی به یک سازش سیاسی ملی خالصانه پیش ببرد.