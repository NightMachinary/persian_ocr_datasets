30187
کاهش بیماری ام.اس با تغییر در سبک زندگی
جمال وثوق دیروز (22 خرداد) در جمع خبرنگاران با بیان اینکه در
حال حاضر 881 بیمار مبتلا به ام.اس تحت پوشش انجمن خیریه (امید)
استان قرار دارند، اظهار کرد: این انجمن تاکنون برای رفع نیازهای
اساسی گروه هدف خود در ابعاد مختلف، ساختار و اشکال مناسبی را
پایه‌ریزی و اجرا کرده است.
وی افزود: با یاری خیرین و کمک‌های مردمی توانسته‌ایم قدم‌های
قابل توجهی در تحقق اهداف و رسالت‌های انجمن خیریه (امید) استان
برداریم.
این مسئول ضمن ابراز نگرانی درباره رشد بیماری در جوامع مختلف
نسبت به سال‌های گذشته، تصریح کرد: بدون شک تغییر در سبک زندگی
و آگاهی از بیماری، روند رشد این بیماری را به شدت تحت تاثیر خود
قرار خواهد داد.
مدیرعامل انجمن خیریه (امید) استان با بیان اینکه آینده بدون
بیماری ام.اس تنها به رفتارهای امروز و نحوه نگرش در جامعه بستگی
دارد، ادامه داد: یکی از رویکردهای قابل توجه انجمن خیریه ام.اس
استان، اطلاع‌رسانی و آگاهی‌بخشی مناسب به ویژه به نسل جوان
جامعه است.
وثوق با اشاره به اینکه متاسفانه افراد بیشتر در سنین جوانی با این بیماری