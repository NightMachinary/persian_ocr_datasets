21853
لاوروف: تدارکات نشست طرفین لیبی در ژنو ادامه دارد
به گزارش ایسنا، به نقل از سایت خبرگزاری آناتولی، سرگئی
لاوروف، وزیر امور خارجه روسیه در نشست مشترک با لوئیجی
دی‌مایو همتای ایتالیایی‌اش در رابطه با نشست طرفین لیبی در ژنو
گفت: پس از نشست قاهره تدارکات لازم برای برگزاری این نشست
ادامه دارد. حرکت در همان جهت بسیار مهم است.
لاوروف با تاکید بر ضرورت اجرای تصمیمات شورای امنیت ملل
متحد در مورد لیبی گفت: تمامی تلاش‌هایمان برای اجرای این
تصمیمات است. میانجی‌گران نیز برای تسهیل این روند تلاش
می‌کنند.
وزیر امور خارجه روسیه گفت: هدف ما حضور تمامی طرفین لیبی در
این روند و ایجاد توازن بین منافع مناطق مختلف این کشور است.
وی در رابطه با موضع اتحادیه اروپا در رابطه با مرگ الکسی ناوالنی، از
منتقدان دولت روسیه گفت: مطالبه اتحادیه اروپا مشخص نیست.
گام‌های اتحادیه اروپا بی‌نتیجه نخواهد ماند.
وزیر امور خارجه ایتالیا نیز در این زمینه با اشاره به نشست اتحادیه اروپا
برای اعمال تحریم علیه روسیه در این زمینه گفت: این رویداد بی‌پاسخ
نخواهد ماند. روسیه را به آغاز تحقیقات لازم در این زمینه
فرامی‌خوانیم.