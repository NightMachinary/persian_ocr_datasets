22463
مبارزه با فساد وظیفه دولت است
مصطفی طاهری دیروز (21 خرداد) در جلسه شورای اداری استان، به
توصیه‌های مقام معظم رهبری به نمایندگان اشاره کرد و افزود:
پاک‌دستی، امانت‌داری، نظم، تصحیح دسته‌بندی‌های ناسالم و
اقتصاد و فرهنگ، پرهیز از حاشیه‌ها، نظارت با رعایت تقوا و انصاف،
توجه به تولید و اشتغال، توسعه عدالت، کاهش فروش نفت خام،
موضع‌گیری درست در حوادث جهانی، تزریق امید به جامعه و حذف
قوانین زائد از مهم‌ترین تاکیدات ایشان است.
وی در مورد مشکل منابع آبی استان اظهار کرد: راه‌حل مشکل آب،
آبخیزداری است اما ما به سمت احداث سد رفته‌ایم. برای مدیریت بهتر
باید حوزه آب و خاک تحت اختیار یک وزارتخانه باشد. یک وزارت غذا
داشته باشیم و مسئولیت امنیت غذایی را به عهده بگیرد و یک وزارتخانه
انرژی هم بحث‌های نیرو و انرژی را دنبال کند.
این نماینده مجلس با اشاره به اینکه بر خلاف تصور عموم که مبارزه با
فساد را وظیفه قوه قضاییه می‌دانند، بر اساس قانون این امر وظیفه دولت
است و با ابزار حراست، اطلاعات و کمیته تخلفات می‌تواند این وظیفه
را انجام دهد، تصریح کرد: یکی از آسیب‌های جدی در مدریت کلان،
در حوزه فساد است که کم کاری‌هایی در این بخش انجام شده است.
وی با اشاره به اینکه دستگاه‌های اجرایی منتظر تزریق منابع هستند تا