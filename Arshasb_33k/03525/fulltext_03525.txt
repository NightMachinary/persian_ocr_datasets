3525
امتحانات نهایی، آموزش‌وپرورش هم درگیر این مسأله شده است.
تاکنون تکلیف مشخصی در این زمینه وجود ندارد و همگی تابع قاعده
کلی هستیم که پیش از این هم از آن صحبت شده است، یعنی اتمام
امتحانات نهایی و برگزاری کنکور با فاصله‌ای دو هفته‌ای؛ هر چند قبل
از این آموزش‌وپرورش مهلت 20روزه را مطرح کرده بود.»
کمر‌ئی با اشاره به این که با وجود تعطیلی مدارس در هفته نخست اسفند
حدود 70درصد آموزش محتوای دروس انجام شده بود، می‌گوید:
«در پایه دوازدهم این ‌درصد به 80 هم می‌رسد، چون سعی بر این است
دانش‌آموزان پیش از تعطیلات نوروز محتوای آموزشی را به
سرانجام برسانند و مهلت لازم را برای مرور و آمادگی برای امتحانات
نهایی و کنکور داشته باشند.»
معاون متوسطه آموزش‌وپرورش، آموزش‌های تلویزیون و فضای
مجازی را تکمیل‌کننده آموزش‌ها می‌داند: «این که در امتحانات چه
حجمی از کتاب‌های درسی برای طرح سوال مورد توجه قرار بگیرد،
تصمیمی است که در آینده گرفته می‌شود، یعنی بعد از روشن‌شدن زمان
پایان کلاس‌های درس. هر چند برای پشتیبانی از دانش‌آموزان‌ سال
آخری معاونت پرورشی و فرهنگی آموزش‌وپرورش
پیش‌بینی‌هایی داشته و از طریق شماره تلفن‌هایی مشاوره‌هایی به
دانش‌آموزان می‌دهد.»