24100
معاون دانشگاه علوم پزشکی کرمان: افراد دچار امراض ریوی، امروز
در خانه بمانند
دکتر وحید احمدی‌طباطبایی در گفت‌وگو با ایسنا، با اشاره به
آلودگی هوای برخی از نقاط استان کرمان گفت: این آلودگی فقط
مسایل بیماری‌های ریوی را تشدید می‌کند و هنوز آماری از تعداد
بیماران تنفسی که امروز به مراکز درمانی استان مراجعه کرده‌اند
ارائهنشده است.
وی با بیان این مطلب که آلودگی هوا بیماری‌های تنفسی را 100 درصد
تشدید می‌کند، اظهار کرد:امکان انتقال ویروس کرونا از طریق هوا
وجود ندارد بلکه انتقال این ویروس از طریق ترشحات تنفسی است لذا
غلظت گرد و غبار تاثیر در افزایش شیوع این اپیدمی ندارد اما چون این
آلودگی‌ها، پیامدهای ریوی را به همراه خواهد داشت لذا توصیه
اکید می شود افرادی که به دنبال ابتلا به کرونا دچار امراض ریوی شده
باشند به هیچ‌عنوان امروز از خانه بیرون نیایند زیرا برای آنها خطرناک
است.
معاون بهداشتی دانشگاه علوم پزشکی کرمان با بیان این مطلب که
خوشبختانه تا این لحظه هیچ یک از اعضای کادر درمان کرمان به علت
ابتلا به کووید 19 فوت نکرده‌اند، عنوان کرد: فشار کار به پرستاران
زیاد است و خستگی در آنها ایجاد شده است و واقعا نیاز است مردم رعایت