8213
بهره‌مندی بالغ بر 3700 واحد مسکونی گیلان از تسهیلات بهسازی
مسکن روستایی
محمد اکبرزاده با اشاره به اینکه حساب 100 حضرت امام خمینی (ره)
در تاریخ 21 فروردین ماه سال 58 در فرمانی تاریخی توسط امام راحل با
هدف تامین مسکن محرومین و اقشار کم درآمد، محرومیت زدایی از
مناطق محروم، افزایش مشارکت مردم در امور خیریه، ارتقا سطح
اخلاق اسلامی در جامعه افتتاح شد گفت: این حساب تا کنون منشا خیر و
برکت برای محرومان و نیازمندان بوده است.
وی افزود: در سالیان گذشته راه‌های مشارکت و کمک مردم و خیرین به
این حساب در قالب کمکهای نقدی از طریق واریز به حساب 100، اهدا
زمین برای ساخت مسکن، کمکهای غیر نقدی شامل تامین مصالح
ساختمانی، پرداخت اقساط تسهیلات مسکن محرومین و ... بوده
است.
به گزارش ایسنا، به نقل از روبط عمومی بنیاد مسکن انقلاب اسلامی استان
گیلان، اکبرزاده ادامه داد: در سال جاری 167 پروژه اجرای طرح
هادی، 32 پروژه بازنگری طرح هادی، اهدای 4585 برگ سند
مالکیت، واگذاری 85 قطعه زمین، بیش از 3782 واحد مسکونی
بهره‌مند از تسهیلات بهسازی مسکن روستایی و 131 واحد مسکن مهر
افتتاح می‌شود.