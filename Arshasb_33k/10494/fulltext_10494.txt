10494
مردادماه تغییر می‌کند. حسینی تصریح کرد: مراکز درمانی و سایر
مراکز خدمات رسان که مکلف به ارائه خدمات مناسب و شبانه‌روزی
هستند، از این قاعده مستثنی هستند. وی یادآور شد: بر این اساس،
ساعت کار ادارات و دستگاه‌های اجرایی از روزهای شنبه تا
چهارشنبه از ساعت 6 و 45 دقیقه صبح تا 13 و 45 دقیقه خواهد بود. معاون
توسعه مدیریت و منابع استانداری خراسان جنوبی بیان کرد: ساعت
فعالیت ادارات در روزهای پنجشنبه هر هفته ساعت 6 و 45 دقیقه تا 12 و
45 دقیقه تعیین شده است. حسینی از مدیران دستگاه‌های اجرایی و
فرمانداران خواست به منظور کاهش مصرف برق، ضمن رعایت سایر
مقررات، به ویژه تنظیم دمای محیط کار به حداقل 25 درجه سانتیگراد و
خارج کردن تمامی وسایل سرمایشی و روشنایی بعد از ساعت کاری از
مدار، بر حسن اجرای برنامه، نظارت دقیق داشته باشند. وی خاطرنشان
کرد: بر اساس این دستورالعمل، شرکت توزیع نیروی برق استان
موظف است گزارش میزان صرفه جویی ناشی از این تغییرات را به
معاونت توسعه مدیریت و منابع استانداری ارائه کند.