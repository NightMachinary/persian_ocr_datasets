19434
صدور مجوز بازی بابک مرادی برای داربی/ بیرانوند از پرسپولیس
شکایت می‌کند
به گزارش ایسنا، مصطفی سلیمانی، وکیل ورزشی درباره ابطال
محرومیت چهار ماهه بابک مرادی از سوی کمیته استیناف و وضعیت
موکلش برای بازگشت به میادین گفت: در رای بدوی، کمیته تعیین
وضعیت بابک مرادی را به چهار ماه محرومیت و هشتصد میلیون تومان
جریمه محکوم کرده بود. ما به این پرونده اعتراض کردیم و با طرح این
ادعا که باشگاه ماشین سازی کم‌تر از 60 درصد قرارداد مرادی را
پرداخت کرده، کمیته استیناف سخن ما را پذیرفت و حکم بدوی نقض
و ادعای باشگاه ماشین سازی باطل شد.
او در واکنش به اینکه مرادی از چه زمانی قادر به بازی است و آیا می‌تواند
به داربی تهران برسد؟ گفت: مرادی از امروز قادر به بازی است و در داربی
هم می‌تواند بازی کند.
این وکیل ورزشی درباره بیانیه باشگاه ماشین سازی و ایراد گرفتن به
حکم کمیته استیناف و حمله به باشگاه استقلال گفت: این بیانیه از طرف
باشگاه ماشین سازی نبود و در یک کانال غیررسمی منتشر شده بود.
سلیمانی هم‌چنین در واکنش به بیانیه باشگاه نفت مسجد سلیمان مبنی بر
این که او از سمت معاونت ورزشی این باشگاه کنار رفته است، گفت:
بنده معاون ورزشی باشگاه نفت مسجدسلیمان هستم!