5212
کاربرد جهش تولید بوده و با توجه به اینکه طلاق و بیکاری در ردیف
نخستین آسیب های اجتماعی کشور قرار دارد، تولید موجب کاهش
این مشکلات و ناهنجاری ها می شود.
وی بیکاری را موجب اعتیاد و تاخیر ازدواج دانست و ادامه داد:
کاهش نرخ تورم، تامین نیازهای بازار داخلی، افزایش درآمدهای
دولت، کاهش وابستگی به نفت، افزایش صادرات و بیشتر شدن توان
خانوارها از دیگر نتایج افزایش تولید است.
نماینده ولی فقیه در قم بیان کرد: وجود دست های ناپاک در کشور
موجب بسیاری از خسران ها شده و در این شرایط نقش مردم در افشای این
دست های ناپاک و اقدامات قوه قضائیه بسیار مهم و تاثیرگذار است.
تولیت آستان مقدس کریمه اهل بیت(ع) عنوان کرد: وجود مقدس و
مبارک مولی الموحدین علی(ع) با عده کمی در برابر دشمنان رسول
خدا ایستاده و به جنگ ادامه دادند.
وی افزود: عده ای مسلمانان میدان را در جنگ علیه دشمنان خالی
کردند، اما حضرت علی(ع) و حمزه سید الشهدا جانانه به دفاع
پرداختند، با تدبیر پیامبر اسلام(ص) مسلمانان فرار کرده هم به میدان
نبرد آمدند.
امام جمعه قم ادامه داد: مسلمانان همواره در مواقع موردنیاز باید به
دفاع از اسلام عزیز به پا خیزند.