1342
سختگیرانه‌ای را حتی فراتر از پروتکل‌های ابلاغی در دستور کار تیم
قرار داده‌اند تا سطح برخورد و تماس بازیکنان با ویروس و افراد مبتلا را
در زمان‌هایی که در اختیار تیم هستند تا حد امکان به حداقل برسانند.
در همین ارتباط برای بازی با ماشین سازی، بازیکنان در تهران و تبریز با
دو دستگاه اتوبوس جابجا می‌شدند تا بازیکنان از یکدیگر فاصله
داشته باشند. همچنین با توجه به در اختیار بودن پرواز چارتر، این مساله
در هواپیما هم رعایت شد و بازیکنان نیز از ماسک و شیلد محافظ استفاده
می‌کردند.
ضمن اینکه انجام تست کرونا برای بازیکنان و اعضای تیم در روز
دوشنبه از هفته پیش هماهنگ شده بود و ارتباطی به مثبت شدن تست این
بازیکن نداشته است.
این باشگاه همچنین اعلام کرد که پس از علائم مشکوک یکی از
بازیکنان جوان پرسپولیس به کرونا، اقدامات لازم برای رسیدگی به
وضعیت این بازیکن و هم اتاق‌های او انجام شد. در همین خصوص دو
بازیکن جوانی که با این بازیکن هم اتاق بودند بلافاصله تست کرونا
دادند که خوشبختانه نتیجه تست آنها منفی اعلام شد.