18934
وی تصریح کرد: مراحل بعدی رزمایش کمک مومنانه در روزهای
پایانی ماه رمضان و عید سعید فطر در سراسر استان انجام خواهد شد.
امام جمعه ساوه نیز گفت: برکات و حسنات انفاق به خود انفاق کننده بر
می‌گردد.
حجت‌الاسلام سیدابراهیم حسینی افزود: ادب انفاق این است که
بدنبال منت گذاشتن و اذیت کردن نبوده و توام با کرامت انسانی باشد.
فرمانده سپاه ساوه نیز گفت: رزمایش کمک مومنانه موجب افزایش
سرمایه اجتماعی مردم با تامین نیازهای معیشتی و در سایه هدفمند
کردن کمک‌ها برگزار می‌شود.
سرهنگ پاسدار حجت الله دستجانی افزود: در شهرستان ساوه با همدلی
و یکرنگی که وجود داشته تاکنون 14 هزار سبد کالا آماده و در بین
جامعه هدف توزیع شده است که چهار هزار بسته در مرحله دوم توزیع
می‌شود.
در این آئین با اهدای لوح تقدیر و هدیه معنوی از فرماندار ساوه به
نمایندگی از ادارات شهرستان به منظور مشارکت و همکاری در
برگزاری کنگره ملی نقش امام و 6200 شهید استان مرکزی در دفاع
مقدس تجلیل شد. همچنین با اهدای لوح تقدیر از نیروهای جهادی
مشارکت کننده در ضدعفونی شهر تجلیل شد.