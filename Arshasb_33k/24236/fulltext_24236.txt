24236
معنوی‌نژاد: کرونا 2 هفته اذیتمان کرد
محمدجواد معنوی‌نژاد در گفت‌وگو با ایسنا، درباره عملکرد تیم
والیبال سایپا در هفته نخست لیگ برتر، توضیح داد: چند نکته در بازی ما
مقابل هورسان وجود داشت، به هر حال بازی اول ما بعد از شش ماه دوری
از والیبال بخاطر شیوع ویروس کرونا بود که شرایط تیم را سخت
می‌کرد. همچنین دوری از شرایط مسابقه هم بی تاثیر نبود که باعث شد
بازی سختی مقابل هورسان داشته باشیم.
او با اشاره به برد سخت مقابل هورسان، توضیح داد: همیشه بازی اول فصل
سخت است و این موضوع حتی قبل از آمدن ویروس کرونا نیز وجود
داشت، الان هم که این شرایط اضافه شده که شرایط تیم‌ها را سخت‌تر
می‌کند. البته مسلما رفته رفته کل تیم بهتر خواهد شد و فعلا طبیعی است که
یک مقدار ناهماهنگی یا دوری از شرایط مسابقه در ترکیب تیم‌ها دیده
شود.
ملی‌پوش والیبال ایران، درباره وضعیت تیم سایپا پس از پشت سر
گذاشتن تمرینات تیمی با توجه به تعداد زیاد کرونایی‌های آن‌ها در
پیش فصل، توضیح داد: خداراشکر به جز یکی دو هفته‌ای که کرونا
اذیتمان کرد، دو ماه تمرین خوب داشتیم و در کنار بقیه تیم‌هایی که
زود شروع کردند، الان شرایط خوبی داریم. هرچقدر از مسابقات
بگذرد قطعا روند بهتری را طی خواهیم‌ کرد.