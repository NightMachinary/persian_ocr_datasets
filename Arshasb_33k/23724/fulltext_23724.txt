23724
اما رکورد بالای مشارکت که مایه تعجب دموکرات‌ها شد، همواره به
آنها کمک نمی‌کند. این حزب کرسی‌هایی را در مجلس نمایندگان
آمریکا از دست داد و نتوانست اکثریت کافی از کرسی‌های سنا را هم به
دست آورد و تکلیف این رقابت ماه ژانویه در ایالت جورجیا با
رای‌گیری دوباره مشخص می‌شود. آنها همچنین موفق نشده‌اند تا
حتی یک کرسی ایالتی را از کنترل جمهوری‌خواهان خارج کنند.
این نتایج در واقع آن باوری که می‌گوید دموکرات‌ها همواره
بیشترین سود را از مشارکت انتخاباتی بالا می‌برند، تحت‌الشعاع قرار
می‌دهد. این تئوری امسال از طرف ترامپ هم مطرح شد؛ او هشدار داد
که سطح بالای رای‌دهی به حدی بالا می‌شود که شما دوباره با
جمهوری‌خواهان منتخبی در این کشور مواجه می‌شوید که قبلا
چنین چیزی ندیدید.
گیلبرت هینوجوسا، رئیس حزب دموکرات در تگزاس که امید
داشت کرسی‌های این ایالت در مجلس نمایندگان آمریکا را به دست
بگیرند، گفت: دموکرات‌ها درباره انبوه رای‌دهی پیش از موعد در
ایالت‌هایی مثل تگزاس که رای‌دهندگان چندان تحرکی ندارند،
ذوق زده شدند. وضعیت در تگزاس همیشه همینطور بوده است. در
واقعی این یک ایالت قرمزپوش (طرفدار جمهوری‌خواهان) نیست
بلکه یک ایالت منفعل است.