14791
دستگیری تعدادی از عناصر سرویس های اطلاعاتی بیگانه در کرمان
احمد قربانی صبح امروز 23 تیرماه در جمع خبرنگاران در تشریح
جزییات این خبراظهار کرد: تعدادی از عناصر وابسته به سرویسهای
اطلاعاتی بیگانه در کرمان دستگیر و پس از طی مراحل تحقیق و
رسیدگی حکم قانونی صادر گردیده است و نیز تعدادی از اعضای
گروهکهای معاند نیز در کرمان دستگیر شده و در دادگاه انقلاب
اسلامی کرمان به جرم آنها رسیدگی و منجر به صدور حکم شده است
وی با اشاره به این مطلب که در این دادگاه پرونده های امنیتی زیادی
رسیدگی و منتهی به صدور حکم شده است، گفت: از جمله این پرونده ها
می توان به پروندهشرور «یحیی احمد یوسفی» و شرور «آریا
جاویدان» اشاره کرد که نامبردگان در منطقه جنوب استان کرمان
سالها شرارت و آدم کشی می کردند و با اقدامات ایذائی خود علاوه بر از
بین بردن امنیت منطقه باعث از بین رفتن رشد اقتصاد آن منطقه نیز شده
بودند و خوشبختانه هر دو نفر در عملیات های جداگانه ای توسط
سربازان گمنام حضرت ولیعصر علیه السلام در اداره کل اطلاعات
استان کرمان، دستگیر و به پرونده های آنها در دادگاه انقلاب اسلامی
کرمان رسیدگی و پس از صدور حکم اعدام و اجرای آنها، امنیت به
منطقه بازگشت و باعث خوشحالی مردم و رشد مجدد اقتصاد و سرمایه
گذاری شد