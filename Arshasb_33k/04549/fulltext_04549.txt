4549
برای این جشنواره بنا شده پایان نامه‌ها و رساله‌های دانشجویی که
کارفرما محور بوده و به تایید آنها رسیده، مورد بررسی و داوری قرار
بگیرند و در نهایت از بهترین آنها قدردانی شود.
وی توضیح داد: پایان نامه‌ها و رساله‌های ارسالی بسته به موضوع در
پنج کارگروه و توسط اساتید برجسته داوری خواهند شد.
این مسئول با بیان اینکه این جشنواره گامی در راستای تقاضا محور
کردن تولید علم در کشور محسوب می‌شود، گفت: باید به سمت و سویی
پیش برویم که تولید پایان نامه و رساله در کشور بر اساس تقاضای
کارفرمایان در بخش‌های مختلف تولید، صنعت، خدمات و ...
صورت بگیرد.
عضو هیات علمی دانشگاه خوارزمی تاکید کرد: البته تقاضا محور
بودن تولید پایان نامه به معنای نفی سایر طرح و اقداماتی که در مرزهای
دانش اتفاق می‌افتد نیست.
وی ادامه داد: بدون شک برای اینکه یک پایان نامه بتواند به مرحله اجرا
برسد باید کارفرمایی باشد که بتواند هزینه این فرایند را بپردازد در غیر
این صورت به جایی می‌رسیم که این تولیدات علمی در گوشه
کتابخانه‌های دانشگاه‌ها مهجور باقی بمانند.
این مسئول با اشاره به اینکه برگزاری این جشنواره فرصتی ایجاد
می‌کند تا مراکز علمی و تحقیقاتی کشور با هم به رقابت بپردازند، افزود: