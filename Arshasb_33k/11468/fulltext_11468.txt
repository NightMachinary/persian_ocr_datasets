11468
توضیحات آمریکا درباره کاهش نیروهایش در عراق و افغانستان
به گزارش ایسنا، به نقل از پایگاه استارز اند استریپس، ژنرال فرانک مک
کنزی، ژنرال ارشد فرماندهی مرکزی ارتش آمریکا در یک نشست
مجازی ترتیب داده شده از سوی دیفنس وان گفت: ما قرار است وقتی که
این کار را می کنیم بسیار با احتیاط و متمرکز باشیم.
17 نوامبر کریستوفر میلر، وزیر دفاع موقت آمریکا اعلام کرد،
دونالد ترامپ رئیس جمهور این کشور تصمیم به کاستن از نیروهای
آمریکایی در عراق و افغانستان تا 15 ژانویه یعنی پنج روز قبل از آغاز
ریاست جمهوری جو بایدن رئیس جمهور منتخب گرفته است.
قرار است این کاهش نیرو سبب شود که حدود 2500 سرباز در
افغانستان و 2500 سرباز در عراق بمانند.
ژنرال مک کنزی گفت، با کمتر شدن تعداد سربازان، کار مشاوره و
کمک در قبال نیروهای افغان در عملیاتهای مبارزه با تروریسم در
سطحی بالاتر انجام خواهد شد.
وی افزود: ما باید در خصوص اینکا کجا برویم و کجا نرویم بسیار
بااحتیاط و هوشمند دست به انتخاب بزنیم. و حاشیه ها کمتر خواهند بود
اما ما معتقدیم این همچنان ما را قادر می سازد که ماموریت محوری خود
یعنی پیشگیری از حمله داعش و القاعده به آمریکا یا دیگر کشورهای
شریک از محل افغانستان را اجرا کنیم.