9519
به وضعیت مالی دولت ها ندارد
دکترمحمدجواد فدائی امروز شنبه 20 اردیبهشت ماه در جلسه
شورای توسعه و برنامه ریزی استان کرمان با تبریک سالروز ولادت
امام حسن مجتبی علیه السلام و روز تکریم خیران اظهار کرد: در حوزه
های مختلف خیران فعالیت و کمک می کنند که از آنها تشکر می کنیم.
وی افزود: حضور و کمک خیران ربطی به وضعیت مالی دولت ها ندارد و
حتی در کشورهای پیشرفته و با اقتصاد خیلی خوب نیز خیران نقش مهمی
دارند و کارهای بزرگی انجام می دهند زیرا ذات انسان این است که در
کار خیر مشارکت کند و در فرهنگ اسلام بر مشارکت و کار خیر تاکید
زیادی شده است.
فدائی با اشاره به فعالیت خیران در استان کرمان در حوزه های مختلف
تصریح کرد: به عنوان مثال در مدرسه سازی در سال 96 مبلغ 22 میلیارد
تومان تعهد خیران بوده در حالی که بودجه عمرانی استانی نوسازی
مدارس 30 میلیارد تومان بوده که کمک خیران در مقابل بودجه عدد
قابل توجهی بوده است.
استاندار کرمان بیان کرد: در سال 97 خیران 32 میلیارد تومان تعهد
کردند و بودجه استانی نوسازی 36 میلیارد تومان بوده و در سال قبل
تعهد خیران مدرسه ساز در استان کرمان 97 میلیارد تومان و بودجه
استانی نوسازی مدارس 21 و نیم میلیارد تومان بوده است.