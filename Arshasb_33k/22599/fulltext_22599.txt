22599
مجلس نفع یا ضرر خروج از برجام را بررسی کند
اصغر سلیمی در گفت‌وگو با ایسنا در خصوص حفظ برجام و اینکه آیا
هنوز باید این قرارداد با توجه به بدعهدی اروپایی‌ها ادامه یابد؟ اظهار
کرد: معتقدم هنوز باید صبر کنیم، البته آمریکا و اروپا به تعهدات خود
عمل نکردند و توقع داشتند تنهاایران به مفاد آن پایبند باشد و خودشان
هر کاری دوست داشته باشند، بکنند. در بحث اینستکس که اتحادیه
اروپا بر آن تأکید داشت مقرر بود مبادلات مالی ایران با جهان تسهیل
شود که این مقصود هم عملیاتی نشد.
وی افزود: باید باز هم صبر کنیم و ببینیم منافع کشورمان با حفظ برجام
تأمین می‌شود یا خیر؟ و اگر تأمین نشد ماندن ایران در این توافق
موضوعیتی ندارد.
این نماینده سابق مجلس، گفت: اروپایی‌ها دنباله‌رو آمریکا هستند و
قصد دارند برجام، توافقی در حد روی کاغذ بوده و هیچ‌گونه تأثیری
برای ایران نداشته باشد و با حفظ وضعیت موجود ایران را در تنگنای
بیشتر قرار دهند.
سلیمی تصریح کرد: وضعیت ایران در برجام مناسب نیست و مجلس
جدید باید 3 ماه کار کارشناسی روی برجام انجام دهد و نفع یا ضرر
خروج از برجام را بررسی کند و با همکاری قوای دیگر در خصوص
توافق هسته‌ای تصمیم‌گیری شود.