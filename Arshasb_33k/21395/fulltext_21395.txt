21395
بلایی حکمتی هست.» در خواب و بیداری این جملات را تکرار
می‌کند. دستش را به سمت گوشی تلفن می‌برد، طبق معمول همه صبح‌ها.
شماره را می‌گیرد. باز هم بوق‌های ممتد و بدون جواب. کمی توی خانه
راه می‌رود، توی بیداری هم هنوز خواب است؛ خواب خواب. بوی
شمع سوخته، عود و ظرف حلوا و درد انباشته در هوای خانه انگار تازه از
خواب بیدارش می‌کند. زل می‌زند به قاب عکس با آن روبان مشکی
کنارش. واقعیت مثل شلاق توی صورتش می‌خورد. برای همیشه
رفته و آرزوهای او را هم با خودش برده. اگر از آسمان بلا ببارد... صدای
مادر توی گوشش است. دیگر نمی‌تواند هر روز صبح گوشی تلفن را
بردارد و آن صدا را بشنود. حالا دیگر مادر فقط قابی سر طاقچه است. اگر از
آسمان بلا ببارد، بلا ببارد... بلا باریده مادر جان بلا باریده.
این گزارش قصه آنهایی است که کرونا عزیزان‌شان را برده. یکی
خواهر از دست داده و دیگری مادر و آن یکی همسر. همه‌شان یک جمله را
بارها تکرار می‌کنند این که این ویروس مثل بلای آسمانی ناگهان آمد
و همه چیز را عوض کرد. می‌گویند اصلاً فکرش را نمی‌کردند این
طوری تمام شود. نه آنها باور کرده‌اند نه آنها که گرفتار این بیماری
شده بودند. تا آخرین لحظه امیدوار بودند... می‌گویند کرونا
آرزوهایشان را بر باد داده. دوست دارند از عزیزشان بیشتر بگویند.
دکتر منصوره