7160
او دراین باره به ایسنا گفت: با وجود پیگیری‌های مکرر و وعده‌های
بسیار اخیرا مسوولان این شرکت هواپیمایی داخلی به او اعلام
کرده‌اند که پولی بابت استرداد بلیت نمی‌دهیم و آژانس هواپیمایی
مورد نظر نیز گفته است که ماهان به جای پول، اعتبار پرواز به آنها داده
است.
حالا این مسافر و شاید بسیاری دیگر از مسافران باید از پروازهای
اعتباری استفاده کنند یا آن که به صورت قسطی بهای بلیت خود را
دریافت کنند؛ کما این که آژانس مسافرتی مورد نظر بخشی از این پول
را تاکنون واریز کرده و قرار شده طی هفته‌های آینده مابقی آن را به این
مسافر بازگرداند.
مقصود اسعدی سامانی، دبیر انجمن شرکت‌های هواپیمایی درباره
این موضوع به ایسنا گفت: همه ایرلاین‌های داخلی باید بهای
پروازهای کنسل شده در دو ماه گذشته را براساس دستور وزیر راه و
شهرسازی و مصوبات ستاد کرونا به مردم بازگردانند.
وی افزود : البته شرکت هواپیمایی ماهان تاکنون بیش از 40 میلیارد
تومان پول بلیت مسافران را مسترد کرده است و بقیه آن را نیز باید به مردم
برگرداند.
دبیر انجمن شرکت‌های هواپیمایی اعلام کرد: در شرایطی که
ایرلاین‌ها به خاطر شیوع ویروس کرونا پرواز و درآمدی نداشته‌اند