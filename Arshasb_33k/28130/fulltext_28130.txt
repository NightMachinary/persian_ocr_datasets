28130
به گزارش ایسنا، پاپ فرانسیس، رهبر کاتولیک‌های جهان پنج روز
پس از انفجار مهیب در بندر بیروت اظهار کرد: این روزها عمدتا
افکارم متوجه لبنان است. فاجعه سه‌شنبه گذشته همه ما و در ابتدا مردم
لبنان را به همکاری در راستای منافع عمومی این کشور عزیز فرا
می‌خواند.
پاپ فرانسیس در ادامه گفت: لبنان هویت ویژه‌ای دارد که نتیجه
رویارویی فرهنگ‌های مختلف با یکدیگر بوده و در طول زمان به
عنوان الگویی برای زندگی مشترک نمایان شده است.
رهبر کاتولیک‌های جهان افزود: البته این همزیستی در حال حاضر به
شدت شکننده شده اما امیدوارم به یاری خداوند و مشارکت صمیمانه
همه، (لبنان) دوباره آزاد و قدرتمند متولد شود.
او در ادامه از کلیسای لبنان خواست نزدیک مردم باشد زیرا آنها متحمل
رنج بسیار زیادی هستند.
پاپ فرانسیس بار دیگر کمک سخاوتمندانه جامعه جهانی به لبنان را
خواستار شده و به گرمی به لبنانی‌هایی که در اطراف میدان سنت پیتر در
واتیکان حضور داشته و پرچم لبنان را در دست داشتند، خوشامد گفت.
پاپی زاده: اجازه بهره برداری از بیمارستان دزفول داده شود
به گزارش ایسنا، عباس پاپی زاده در جلسه علنی امروز (یکشنبه) مجلس
شورای اسلامی در نطق میان دستور خود، گفت: واکنش‌های غرب در