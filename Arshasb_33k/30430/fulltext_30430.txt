30430
کای هاورتز: قهرمانی با چلسی ارزشمندتر است
به گزارش ایسنا و به نقل از تلگراف،کای هاورتز در تابستان با جدایی از
بایر لورکوزن به چلسی پیوست.هاورتز گران ترین بازیکن آلمانی
در تمام دوران ها است و خرید وی همچنین باعث می شود که چلسی
رکورد نقل و انتقالات خود را بشکند، 72 میلیون پوند که قبلا برای
دروازه بان، کپا آریزابالاگا هزینه شده بود حالا در رده دوم
خریدهای چلسی است چرا که این تیم 89 میلیون پوند برای خرید این
آلمانی هزینه کرد.
هاورتز درباره حضور در چلسی گفت: برای من مهم بود که باشگاهی که
به آن می روم دیدگاه خودش را در مورد توسعه دارد. یک تغییر هیجان
انگیز در این باشگاه در حال وقوع است. این انتقال یک شبه اتفاق نمی افتد.
من باید تمام گزینه ها و نکاتی را که برایم مهم بودند مرور می کردم. من
بسیاری از بازی های لیگ برتر را از تلویزیون تماشا می کردم ، بنابراین به
خوبی می دانستم چلسی چیست. ما تیم جوانی داریم که بازیکنان بسیار
خوبی دارد و به بازی تهاجمی فکر می کنیم. ما می خواهیم در سبک
هجومی بازی کنیم که این برای من انگیزه زیادی دارد. فرصت برای
کسب عنوان قهرمانی با چلسی انگیزه بیشتری می دهد.
چلسی پس از 8 هفته 15 امتیاز دارد و در لیگ برتر پنجم است و سه امتیاز با
لستر صدرنشین فاصله دارد.