21348
فلیک: باید به بازی بدون تماشاگر عادت کنیم
به گزارش ایسنا و به نقل از کیکر، رقابت‌های بوندسلیگا بیش‌تر از یک ماه
است که تعطیل شده است.
شیوع ویروس کرونا در آلمان باعث شده است تا همه رقابت‌های
ورزشی از جمله فوتبال تعطیل شوند. اما تیم‌های حاضر در بوندسلیگا
چند روزی است که تمرینات آمادگی خود را آغاز کرده‌اند و قرار
است که ادامه بوندسلیگا از ابتدای ماه می از سر گرفته شود.
طبق اعلام منابع آلمانی مسوولان برگزار کننده بوندسلیگا در
صورتی می‌توانند بازی‌ها را برگزار کنند که بدون حضور تماشاگر
باشد و فضای ایزوله‌ای هم برای بازیکنان مهیا شود.
هانس فلیک، سرمربی بایرن گفت: باید با اقداماتی که اتخاذ می‌شود
موافقت کنیم و با هم همراهی و همکاری داشته باشیم. دولت برگزاری هر
گونه اجتماعی را ممنوع اعلام کرده است و به همین خاطر تنها راه حل
برای ادامه بوندسلیگا برگزاری بازی بدون تماشاگر است. به نظرم باید به
ورزشگاه‌های خالی بدون تماشاگر عادت کنیم.
بایرن مونیخ با اختلاف 4 امتیازی نسبت به بوروسیا دورتموند در صدر
جدول رده‌بندی رقابت‌های بوندسلیگا جای دارد و بیش‌ترین
شانس را برای دفاع از عنوان قهرمانی خود دارد.
فلیک: هاینکس با اختلاف بهترین مربی من بوده است