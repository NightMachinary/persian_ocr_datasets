6568
بازگشت هواداران به ورزشگاه ها در فرانسه
به گزارش ایسنا و به نقل از اسکای اسپورت، لیگ فرانسه به خاطر شیوع
ویروس کرونا لغو شد تا پاری سن ژرمن جام قهرمانی را بالای سر ببرد.
فرانسه تا حدود زیادی توانسته است که ویروس کرونا را کنترل کند.
فدراسیون فوتبال فرانسه اعلام کرد که از هفته بعد هواداران
می‌توانند در بازی‌های دوستانه تیم‌های خود به ورزشگاه بروند البته
باید نکات بهداشتی را رعایت کنند و تعداد آن بیشتر از 5 هزار نفر نباشد.
پاری سن ژرمن که خود را آماده دو دیدار فینال در جام حذفی و جام
اتحادیه می‌کند قرار است که در دیداری دوستانه به مصاف تیم دسته
دومی لوهاور برود و این نخستین بازی خواهد بود که بعد از شیوع
کرونا هواداران در آن به ورزشگاه ها خواهند رفت.
طبق پروتکل وزارت بهداشت فرانسه نباید تعداد بازیکنان، مربیان،
کادر پزشکی و درمانی، پلیس و هواداران و روزنامه نگاران بیشتر از 5
هزار نفر باشد و به همین خاطر قرار است که 4 هزار تا 4500 بلیتی برای هر
دیداری فروخته شود.
فدراسیون فوتبال فرانسه پیش از این هم اعلام کرد که دیدار فینال جام
حذفی و جام اتحادیه با حضور هواداران برگزار می شود.
قرار است که فصل جدید لیگ فرانسه هم از یکم شهریور ماه آغاز شود.
بازگشت هواداران به ورزشگاه‌ها در لیگ قطر