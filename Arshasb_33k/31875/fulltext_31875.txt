31875
قالیباف همچنین از زمین فرودگاه چابهار بازدید کردند که بین
ارتش و دولت محل مناقشه است. ایشان در برنامه‌ای دیگر، به
حاشیه‌نشینی شهر چابهار توجه کردند و بی‌پرده با مردم گفت‌وگو
کردند.
نماینده مردم چابهار در مجلس از بازدید رئیس مجلس از صید، صیادی
و صیادان خبر داد و گفت: حوالی ظهر با دکتر قالیباف راهی بریس شدیم
تا رییس مجلس مشکلات جامعه صیادی را بی‌واسطه از زبان صیادان
بشنوند اما متاسفانه به دلیل بدی آب و هوا امکان فرود بالگرد مهیا نشد و
لاجرم با همان بالگرد در معیت دکتر قالیباف و استاندار محترم راهی
سراوان شدیم. از جامعه صیادی که در بریس منتظر بودند و موفق به
دیدارشان نشدیم پوزش می‌طلبم و متعهد به پیگیری حقوق این قشر
مظلوم خواهم بود.
وی افزود: در بالگرد از وقت استفاده کردیم و پایین‌ترین شاخص‌های
توسعه انسانی در جنوب استان به همراه مشکلات آموزشی، بهداشتی،
راه‌ها، آب، موضوع اراضی ملی جنوب استان، طرح رزاق جهت
ساماندهی سوخت، سهمیه بومی برای دانشگاه‌ها، مرز ریمدان،
مشکلات جامعه صیادی و صید ترال و لایه‌روبی رودخانه را به سمع
رئیس مجلس رساندم.
سخنگوی کمیسیون کشاورزی همچنین از حضور رئیس و نایب