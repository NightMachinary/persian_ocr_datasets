22588
کم‌بهره و استمهال وام امکان‌پذیر است. همانطور که دولت هم سه ماه
وام‌ها را استمهال کرد، گرچه این هنوز کافی نیست. باید بیمه بیکاری
برای کسانی که بیکار شده‌اند در نظر گرفته شود و به برخی بخش‌ها که
آسیب 100 درصدی دیده‌اند نیز کمک مستقیم کرد.
این عضو کمیسیون برنامه و بودجه مجلس یادآور شد: باید برنامه
منسجمی در این زمینه وجود داشته باشد تا بتوان برای پس از کرونا
برنامه‌ریزی داشته باشیم. ما همچنین در دوران پس از کرونا نیازمند
حمایت از مشاغل و سازماندهی آنها هستیم به خصوص در بخش
گردشگری. مثلا در صورت بهتر شدن وضعیت با توجه به در پیش بودن
فصل تابستان و افزایش مسافرت‌ها و بالارفتن خرید می‌توان بخشی از
آسیب‌ها به گردشگری را جبران کرد تا اقتصاد ما بیش از این آسیب نبیند.
وی درباره منابع و اعتبارات لازم برای جبران این خسارت‌ها گفت:
دولت گفته که 100 هزار میلیارد تومان برای مقابله با بحران کنار
گذاشته است که می توان منابع لازم را از این میان اختصاص داد،
همچنین گفته شده 75 هزار میلیارد تومان از این مبلغ صرف تسهیلات
کم بهره می شود و مابقی برای کمک‌های بلاعوض و تسهیلات دیگر
پیش‌بینی شده است.
قربانی در پایان با تاکید بر ضرورت داشتن برآورد دقیق و کارشناسی از
خسارت ها تاکید کرد: نکته مهمتر تحقق این وعده‌ها است و مجلس قطعا