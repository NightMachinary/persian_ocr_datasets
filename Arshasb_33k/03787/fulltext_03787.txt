3787
اعلام آمادگی فدراسیون ناشنوایان برای میزبانی مسابقات جهانی
کشتی
مهران تیشه گران در گفت و گو با ایسنا، اظهار کرد: مسابقات جهانی
کشتی آزاد و فرنگی ناشنوان در تمام رده های سنی خرداد امسال قرار
بود در ترکیه برگزار شود که به دلیل شیوع کرونا این مسابقات از سوی
فدراسیون جهانی لغو و به سال 2021 موکول شد. برای برگزاری این
مسابقات در ایران آمادگی خود را به فدراسیون جهانی اعلام کردیم
که البته هنوز هیچ پاسخی در این زمینه دریافت نکرده‌ایم.
وی با اشاره به برگزاری نخستین اردوی تیم فوتبال ناشنوایان در زمین
چمن شماره 2 شیرودی، افزود: نخستین اردوی تیم فوتبال ناشنوایان
قرار بود در زمین چمن دانشکده خوارزمی استان البرز برگزار شود که
به دلیل نامناسب بودن زمین چمن آن، مکان اردو به زمین شماره 2
شیرودی تغییر پیدا کرد.
وی اضافه کرد: برای گزینش بهترین نفرات جهت شرکت در انتخابی
المپیک ناشنوایان تا پایان سال 4 مرحله اردوی آمادگی پیش بینی شده
که در پایان اردو، فوتبالیست های اعزامی به انتخابی المپیک در مالزی
معرفی خواهند شد.
تیشه گران همچنین با اشاره به کمک 400 میلیون تومانی کمیته ملی
المپیک به فدراسیون ناشنوایان، تصریح کرد: امیدوارم با عضویت در