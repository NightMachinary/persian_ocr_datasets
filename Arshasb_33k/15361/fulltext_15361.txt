15361
دومین شب اعتراضات به نتایج انتخابات در بلاروس/ ابراز تردید و
محکومیت از سوی اروپا و ناتو 
به گزارش ایسنا، یک نفر در دومین شب اعتراضات در بلاروس پس از
اعلام نتایج انتخابات ریاست جمهوری و پیروزی الکساندر
لوکاشنکو برای ششمین دوره پیاپی کشته شد.
نیروهای اپوزیسیون نتایج اعلام‌شده ناظر بر شمارش موقت آرای
انتخابات ریاست جمهوری بلاروس را دور از واقعیت می‌دانند. بر
اساس این نتایج موقت الکساندر لوکاشنکو، رئیس‌جمهور کنونی
این کشور موفق به کسب بیش از 79 درصد از آرا شده است.
رقیب انتخاباتی او، سوتلانا تیخانووسکایا، بر اساس همان نتایج
اعلام‌شده تنها موفق به کسب 6،8 درصد از آرا شده است. اعلام این
نتایج باعث تجمع معترضان در مینسک، پایتخت بلاروس و همچنین
در برخی دیگر از شهرهای این کشور شد.
خبرگزاری‌های بین‌المللی خبر از درگیری خشونت‌آمیزبین
نیروهای امنیتی با معترضان داده‌اند. گفته می‌شود که در جریان این
ناآرامی‌هادست‌کم یک نفر کشته و بیش از 120 نفر دستگیر شده‌اند. از
تعداد مجروحان هنوز آمار دقیقی منتشر نشده است
طبق گزارش خبرگزاری فرانسه، شاهدان گفتند که پلیس از گلوله‌های
پلاستیکی، نارنجک‌های بی‌حس کننده و گاز اشک‌آور استفاده