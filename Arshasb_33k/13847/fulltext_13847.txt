13847
هستیم. وی می‌افزاید: همه 8 خانوار لیراه با هم نسبت فامیلی دارند و این
عامل پشتیبانی بیشتر آنها از یکدیگر است. مردان و زنان و حتی بچه‌ها در
اینجا هر کدام وظایف خود را انجام می‌دهند. مردان و پسران دام‌ها را به
چرا می‌برند و زنان و دختران، گوسفندها را می‌دوشند و نان می‌پزند.
اینجا همچنان زنان، ظرف ها و لباس‌ها را در رودخانه کنار روستا
می‌شویند و از تنها چشمه روستا برای آشامیدن استفاده می‌کنند. اهالی
روستای لیراه در ماه اسفند بار و بندیل خود را از روستای سرآقاسید که
در 6 کیلومتری لیراه است می‌بندند و همراه دام‌های خود به لیراه
می‌آیند تا سال تحویل را در لیراه باشند و حتی قبل از رسیدن بهار به دل
طبیعت باز می‌گردند . فاصله 6 کیلومتری لیراه تا سرآقا سید فقط یک راه
مالرو دارد که برای تردد در میان این دو روستا باید شش تا هفت ساعت
وقت گذاشت آن هم از میان دره‌های کوهستانی و پرتگاه‌های
خطرناک! اهالی لیراه در ماه های دی و بهمن و با سرد شدن هوا به سرآقا سید
می‌آیند و هر سال این قصه زندگی برای اهالی لیراه تکرار می‌شود.
زندگی اهالی این روستای عشایری چنان به طبیعت گره خورده که
دادور می‌گوید اگر به شهر بیایند به مانند پرنده‌ای که در قفس اسیر شده از
بین خواهند رفت. به گفته وی، هر خانوار لیراه حدود 50 رأس دام دارد.
خانه‌سازی اهالی روستا هم حکایت دیگری دارد. لیراه معماری
منحصر به فردی دارد که جدا از اینکه این نوع ساخت و ساز چقدر