30228
کاهش دمای پاییزی به دشت کاشان می‌رسد
عباس ارغوانی در گفت‌وگو با ایسنا، اظهار کرد: بر اساس تحلیل
نقشه‌های هواشناسی، دشت کاشان در روزهای آینده با آسمانی ابری
همراه با کاهش دما روبرو خواهد بود که در روزهای پایان هفته
بارش‌های پاییزی نسبتاً مؤثر قابل پیش‌بینی است. دمای روزانه هفته
جاری در شهرستان‌های کاشان و آران و بیدگل با روند کاهشی ادامه
دارد و در روز چهارشنبه دمای 21 درجه‌ای با 4 تا 5 درجه کاهش روبرو
خواهد شد.
وی افزود: به کشاورزان به ویژه در مناطق کوهستانی شهرستان
کاشان سفارش می‌شود که نسبت به برداشت محصول از باغ‌ها و
زمین‌های کشاورزی اقدام کرده و آن را به انبار منتقل کنند.
رئیس اداره هواشناسی کاشان گفت: گلخانه داران با توجه به کاهش
محسوس دما نسبت به تأمین سوخت و تعیین دمای مناسب گلخانه
برنامه‌ریزی کنند تا در برابر سرمای احتمالی غافلگیر نشوند. همچنین
دامداران از حرکت در مسیر رودخانه‌ها و دامنه کوه‌ها خودداری
کنند.
ارغوانی افزود: در مناطق کوهستانی که ارتفاع بالای 2500 متر
است، دمای حداقل به صفر نزدیک شده و بارش در قله‌ها به ویژه در مناطق
برزک به صورت برف پیش‌بینی می‌شود.