9819
به گزارش ایسنا، به نقل از خبرگزاری آناتولی، ابراهیم کالین،
سخنگوی ریاست‌جمهوری ترکیه گفت: ما دسامبر به درخواست
دولت وفاق ملی لیبی یک توافق‌نامه همکاری و امنیتی را امضا کردیم.
حمایت ما از این دولت به موجب این توافق‌نامه ادامه دارد. مداخله
ترکیه در لیبی روند حوادث و درگیری‌ها در این کشور را تغییر داد و
توازنی را در نزاع برقرار کرد. اگر دیدگاه درست رجب طیب
اردوغان، رئیس‌جمهور ترکیه نبود درگیری‌ها در لیبی افزایش
می‌یافت و مردم بیشتری جان خود را از دست می دادند و چه بسا تجزیه این
کشور یک امر حتمی بود. حل بحران لیبی نظامی نیست بلکه سیاسی است.
از جمله اولویت‌های ترکیه تحقق حل سیاسی بحران براساس اصول
کنفرانس برلین است.
وی گفت: دولت فائز السراج مواضع مثبتی در قبال روند سیاسی دارد اما
خلیفه حفتر، فرمانده ارتش ملی لیبی همچنان به نقض تمام توافق‌نامه‌ها
ادامه می‌دهد. طبیعی است که دولت السراج به وعده‌های حفتر اعتماد
نکند. نیروهای حفتر باید از سرت و الجفره عقب‌نشینی کنند. دولت
السراج نمی‌خواهد حفتر از این دو شهر به عنوان پایگاهی برای انجام
عملیات نظامی خود استفاده کند. مسئله مهمی که بسیاری آن را فراموش
کرده‌اند محاصره منابع نفت و گاز لیبی توسط نیروهای حفتر است که
خسارت پنج میلیارد دلاری به لیبی زده است.