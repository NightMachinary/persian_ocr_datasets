6478
بازگشایی مدارس خراسان شمالی با رعایت پروتکل های بهداشتی از
27 اردیبهشت
عباس سعیدی در گفت و گو با ایسنا اظهارکرد: مدارس استان با رعایت
پروتکل های بهداشتی از قبیل استفاده دانش آموزان و معلمان از ماسک
و دستکش و رعایت فاصله اجتماعی، بازگشایی می شوند .
وی با اشاره به اینکه حضور دانش آموزان در مدارس اختیاری است،
ادامه داد: دانش آموزانی که فکر می کنند دارای عقب افتادگی در برخی
از دروس بوده و نیازمند رفع اشکال هستند می توانند با حضور در
کلاس درس، عقب ماندگی هارا جبران کنند.
سعیدی یادآورشد: طبق دستور استاندار خراسان شمالی مقرر شد که
قبل از بازگشایی مدارس کمیته ویژه ای با حضور دستگاه های اجرایی
مرتبط به منظور اجرای پروتکل های بهداشتیدر کلاس های درس
تشکیل شود تا پس از آن مدارس بازگشایی شوند.
وی با اشاره به تحصیل 185 هزار دانش آموز در مقاطع تحصیلی مختلف
در استان، افزود: حدود 55 درصد دانش آموزان استان به شبکه شاد
دسترسی دارند و این در حالی است که به علت پراکندگی روستایی و
وجود محرومیت فراوان در میان شهرستان های خراسان شمالی
رازوجرگلان با 23 درصد کمترین میزان برخورداری از این شبکه را
دارد.