10088
تصادف در ابرکوه دو فوتی و یک مصدوم بر جای گذاشت
«خلیل اکرمی» در این باره اظهار کرد: بر اثر برخورد یک دستگاه تریلی با
خودرو سواری پراید در کیلومتر 15 محورابرکوه به سورمق، دو نفر
فوت و یک نفر مصدوم شد.
وی گفت: نجاتگران این جمعیت به محض اطلاع از وقوع حادثه توسط
عوامل اورژانس به محل عزیمت کردند و با کمک عوامل اورژانس
مشغول به امدادرسانی شدند و به وسیله ست نجات، جسد دو نفر که بر اثر
جراحات شدید وارده در صحنه حادثه فوت کرده بودند را رهاسازی
و تحویل عوامل نیروی انتظامی کردند.
این مسئول با اعلام این که دیگر دستگاه‌های امدادرسان از جمله آتش
نشانی، اورژانس و نیروی انتظامی نیز در صحنه حادثه حضور داشتند،
اضافه کرد: همچنین یکی از مصدومین پس از اقدامات اولیه درمانی
توسط آمبولانس اورژانس به اولین مرکز درمانی انتقال داده شد.
به گزارش ایسنا و به نقل از روابط عمومی جمعیت هلال احمر استان یزد،
اکرمی ضمن تاکید بر رعایت جوانب احتیاط در امر رانندگی، از عموم
مردم خواست که به محض مواجهه با چنین حوادثی نجاتگران هلال
احمر را از طریق تماس با شماره 112 مطلع سازند.
تصادف زنجیره‌ای در اتوبان شهید کسایی تبریز، 1 مصدوم بر جای
گذاشت