22500
متقاضیان پیامکی مسکن ملی شاید بتوانند غیرحضوری ثبت‌نام کنند
محمود محمودزاده در گفت‌وگو با ایسنا، اظهار کرد: در مرحله دوم
طرح ثبت‌نام اقدام ملی مسکن بیش از 500 هزار نفر از طریق سامانه اقدام
به نام‌نویسی کردند که تا آخر اردیبهشت ماه نتیجه نهایی پالایش این
افراد انجام می‌شود.
وی افزود: حدود 800 هزار نفر هم از طریق پیامک ثبت‌نام خود را رزرو
کرده‌اند که ان‌شاالله بعد از عادی شدن شرایط بهداشتی، فراخوان
تکمیل نام نویسی این افراد را اعلام می‌کنیم تا اطلاعات‌شان را روی
سامانه ثبت کنند و پالایش امکانپذیر شود. 45 روزه بعد از آن نتایج را
اعلام می‌کنیم.
محمودزاده در پاسخ به این سوال که اگر ویروس کرونا تا ماه‌های
آینده ماندگار شد تکلیف متقاضیان پیامکی چه می‌شود؟ گفت: در آن
صورت باید روش‌های دیگری را پیدا کنیم. در ثبت‌نام پیامکی فقط
کد ملی سرپرست خانوار ثبت شده و به نوعی رزرو افراد صورت گرفته
است. برای تکمیل فرایند نام‌نویسی باید اطلاعات همه اعضای
خانوار از جمله کد ملی و مشخصات سجلی، ثبت شود.
پیشرفت حدود 100 درصدی برخی واحدهای مسکن ملی
معاون وزیر راه و شهرسازی افزود: اگر شرایط کنونی و شیوع ویروس
کرونا ادامه پیدا کند باید بتوانیم سیستم پیامکی را گسترش دهیم تا