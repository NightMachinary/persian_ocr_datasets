24956
نامه دبیر شورای امنیت به کلانتری و تاکید بر امنیتی نبودن مسائل تنوع
زیستی و ژنتیکی 
به گزارش ایسنا، عیسی کلانتری در نخستین همایش تنوع زیستی که
امروز به صورت مجازی برگزار شد، اظهارکرد: متاسفانه گاهی
اوقات در کشور ما موضوعات مرتبط با تنوع زیستی و حفظ منابع
ژنتیکی سیاسی سیاسی شده بود. پس از چندین سال تلاش اخیرا دبیر
شورای امنیت ملی نامه‌ای به سازمان محیط زیست ابلاغ کرده است که بر
اساس آن دیگر مسائل مرتبط با تنوع زیستی و ژنتیکی امنیتی نیست‌.
وی ادامه داد: از این‌رو محققان و متخصصان تنوع زیستی و ژنتیکی
خیالشان راحت باشد و بدانند که این مسائل مشکلات امنیتی ندارند و
ارگان‌هایی که خود را مدعی امنیت می‌دانند حق دخالت مستقیم
ندارند.
رئیس سازمان حفاظت محیط زیست در ادامه با اشاره به اینکه امروزه
تنوع زیستی در دنیا و از جمله کشور ما قربانی سه مسئله افزایش مصرف،
مشکلات سیاسی و بین‌المللی و تغییر اقلیم شده است، گفت: افزایش
مصرف که بخشی از آن مرتبط با مسائل سیاسی و بین‌المللی است فشاری
بیش از حد بر منابع کشور و تنوع زیستی وارد می‌کند.
کلانتری با تاکید بر اینکه برای رسیدن به اهداف کوتاه مدت نباید
اهداف بلند مدت مانند حفظ تنوع زیستی برای نسل‌های آینده را به