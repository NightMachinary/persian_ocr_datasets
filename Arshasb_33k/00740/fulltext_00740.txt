740
سید امین قاسمی امروز بیست و یکم اردیبهشت‌ماه در جمع
خبرنگاران، اظهار کرد: این اداره‌کل در راستای اقدامات حفاظتی و
مرمتی مرمت بخشی از مسجد تاریخی امام بروجرد را آغاز کرده است.
وی با اشاره به عقد قرارداد مرمت این مسجد افزود: در این فصل از مرمت
بنای تاریخی مسجد امام بروجرد، مرمت کاربندی‌های سر در
ورودی غربی، مرمت کاشی‌های هفت رنگ ازاره و طاق‌نماهای
مشرف بر صحن مسجد و بندکشی و مرمت طاق‌ها و تویزه‌های شبستان
جنوب غربی در دستور کار قرار گرفته است.
مدیرکل میراث فرهنگی، گردشگری و صنایع‌دستی لرستان تصریح
کرد: اعتبار در نظر گرفته شده برای انجام این فصل از مرمت مسجد امام
900 میلیون ریال بوده که از محل اعتبارات استانی تأمین شده است.
قاسمی خاطرنشان کرد: مسجد تاریخی امام بروجرد (سلطانی)
به‌عنوان بزرگ‌ترین مسجد غرب کشور در 28 آبان ماه 1347 به
شماره 394 در فهرست آثار تاریخی کشور به ثبت رسیده است.
 آغاز مرمت خانه تاریخی ساری اصلانی کنگاور
داوود حسنی در گفت و گو با ایسنا، با اشاره به تخریب بخش‌هایی از این
بنای تاریخی در بارش‌های سیل آسای بهار سال گذشته، اظهار کرد:
بارش‌های شدید اوایل سال 1398 آسیب دیدگی و تخریب تعدادی از
بناهای تاریخی استان از جمله ضلع شمالی خانه تاریخی ساری اصلانی