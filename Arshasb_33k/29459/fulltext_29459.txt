29459
شایسته برنامه‌های روز خبرنگار در سال جاری با توجه به شرایط خاص
شیوع کرونا و محدودیت‌ها، طرح و مورد بحث و تبادل نظر
قرارگرفت.
افشین تحفه‌گر، معاون فرهنگی و رسانه‌ای اداره کل فرهنگ و ارشاد
اسلامی خراسان رضوی، در این آیین با تقدیر از حسینعلی آریانی مدیر
سابق خانه مطبوعات و رسانه‌های استان به خاطر توفیقات توام با صبر و
تلاش، اظهار کرد: هیات مدیره جدید به سبب محدودیت‌ها و شرایط
اقتصادی کشور و همچنین وجود بحران کرونا دوره سختی را پیش رو
دارد و بسیاری از مطبوعات و رسانه‌ها دچار مشکل هستند.
وی افزود: مجموعه هیات‌مدیره خانه مطبوعات در دوره جدید با
مشروعیت بالا توسط جامعه مخاطبان انتخاب شد و مشارکت 81
درصدی اعضا در این انتخابات پرشور، وظیفه سنگینی را بر عهده اعضا
گذاشته که باید این سرمایه اعتماد را قدر دانست.
تحفه‌گر با اشاره به همدلی و همگرایی موجود در مجموعه‌های
رسانه‌ای استان در دوره اخیر، گفت: مکان خانه مطبوعات برای همیشه
در مجتمع امام رضا(ع) در بوستان ملت مستقر هست، اما باید تلاش کرد
تا مکان متناسب بهتری در شان خانه مطبوعات فراهم شود.
وی اولویت نخست این خانه در شرایط فعلی را پیش‌بینی مکان متناسب
دانست و برای اعضای جدید هیات مدیره آرزوی توفیق کرد.