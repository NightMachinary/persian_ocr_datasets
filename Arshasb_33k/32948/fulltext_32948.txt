32948
70 تخته فرش دستباف در گمرک شهید رجایی توقیف شد
سردار غلامرضا جعفری صبح امروز(20 شهریورماه) در جمع
خبرنگاران، گفت: مأموران پلیس امنیت اقتصادی مستقر در گمرک
شهید رجایی با انجام کار گسترده اطلاعاتی یک باند قاچاق را که در
قالب کالاهای گمرکی با جاسازی در کانتینر و اقلام صادراتی اقدام به
قاچاق فرش های دستباف ایرانی می کردند را شناسایی کردند.
وی افزود : در این رابطه مأموران با بهره گیری از شیوه های پلیسی و تعقیب و
مراقبت های لازم به یک دستگاه کامیون تریلی در محوطه گمرک شهید
رجایی بندرعباس مشکوک شدند.
این مقام انتظامی استان اظهار داشت: کامیون مورد نظر با همکاری
گمرک فک پلمپ و در بازرسی از این کامیون 70تخته فرش دستباف که
بطرز بسیار ماهرانه در قسمت های مختلف کانتینر جاساز شده بود
کشف و یک متهم نیز تا کنون در این زمینه دستگیر شده است.
فرمانده انتظامی استان هرمزگان با تأکید بر اینکه ارزش محموله
مکشوفه برابر اعلام کارشناسان 20 میلیارد ریال برآورد شده است،
اذعان داشت : قاچاقچیان قصد داشتند این محموله را از طریق گمرک
شهید رجایی بندرعباس به مقصد کشورهای حاشیه خلیج فارس انتقال
دهند که با هوشیاری و تلاش پلیس استان در انتقال این محموله ناکام
ماندند.