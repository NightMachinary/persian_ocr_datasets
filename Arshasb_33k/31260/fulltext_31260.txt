31260
کشف 995 کیلوگرم پارچه مظنون به قاچاق در کاشمر و محکومیت 2
میلیارد تومانی متهمان
سید مرتضی مدنی با اعلام این خبر اظهار کرد: بر حسب گزارش واصله از
پلیس عملیات کاشمر در اجرای کنترل محورهای مواصلاتی به
کاشمر و در جریان ایست و بازرسی در محور کوهسرخ، از دو دستگاه
خودرو پژو 405 و وانت پراید 995 کیلوگرم پارچه و 25 جفت کفش
خارجی مظنون به قاچاق کشف شد و پس از تنظیم صورت‌ جلسه، متهمان
به همراه کالاهای مکشوفه تحویل پلیس آگاهی کاشمر شدند.
مدیر کل تعزیرات حکومتی خراسان رضوی ادامه داد: مرجع
مذکور نیز گزارش کشف و صورت‌ جلسه تنظیمی را به اداره تعزیرات
حکومتی شهرستان کاشمر ارسال کرد.
بنا بر گزارش روابط عمومی اداره کل تعزیرات حکومتی خراسان
رضوی، مدنی افزود: شعبه ویژه رسیدگی به تخلفات قاچاق کالا و ارز
اداره تعزیرات حکومتی کاشمر پس از ثبت گزارش، تفهیم متهمان به
اتهام حمل‌ و نقل کالای قاچاق و استعلامات انجام شده برای
ارزش‌گذاری کالا، علاوه بر ضبط کالا و خودروی‌های حامل به نفع
دولت، متهمان پرونده در مجموع به مبلغ 2 میلیارد و 85 میلیون و 624
هزار و 715 ریال جزای نقدی در حق دولت محکوم شدند که رأی صادر
در مرحله اجرا قرار دارد.