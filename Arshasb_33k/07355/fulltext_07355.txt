7355
در جلسه شورای عالی هماهنگی اقتصادی سران قوا، پیشنهاد مطرح
شده از سوی ستاد اقتصادی دولت برای مقابله با تحریم نفتی و هدایت
نقدینگی مورد بحث و بررسی قرار گرفت و ضمن استقبال از این طرح،
تصمیمات لازم جهت نهایی شدن آن اتخاذ شد.
بررسی چالش‌های بودجه 1400 در کمیسیون اقتصادی
مهدی طغیانی در گفت‌وگو با ایسنا با اشاره به جلسه عصر امروز (یکشنبه)
کمیسیون اقتصادی برای بررسی کلیات لایحه بودجه سال 1400 و
ارقام کلیدی آن گفت: در این جلسه اعضا به بیان نقطه نظرات خود در این
زمینه پرداختند. وی همچنین از بررسی بودجه شرکت‌های دولتی در
کمیسیون اقتصادی خبر داد و گفت: همچنین نمایندگان سازمان
برنامه و بودجه گزارشی از آثار تکانه‌ها و شوک‌های اقتصادی مانند
تحریم، کرونا و... در سال آینده ارائه کرده و عنوان کردند که پیش
بینی میزان اوارق، درآمدهای نفتی بسیار و... از جمله چالش‌های پیش
روی بودجه سال آینده است. به گفته این نماینده مجلس در حال حاضر
بررسی‌های اولیه درباره لایحه بودجه انجام گرفته و در جلسات آینده
جزئیات آن ارزیابی می‌شود. اعضای کمیسیون اقتصادی مجلس
همچنین عصر امروز در محل قوه قضاییه نشست مشترکی را با
حجت‌الاسلام رییسی رئیس قوه قضائیه خواهند داشت.