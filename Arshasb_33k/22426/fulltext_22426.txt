22426
و مصرف داروهای درمان اعتیاد به وجود آورده‌اند. تا بوده همین
بوده، حوزه اعتیاد از هر اتفاقی اثر می‌پذیرد و بر سایر اتفاق‌ها اثر
می‌گذارد. معتادان با این که پیش چشم عده‌ای به حساب نمی‌آیند اما
حساب و کتاب‌های دقیق خود را دارند و کله‌گنده‌های تولید و فروش
مواد مخدر نیز زیرپوستی آنها را چنان هدایت می‌کنند که امروز در
قضیه جهانشمولی همچون کرونا می‌توان ادعا کرد این مافیا در
پیشبرد اهداف شوم خود موفق‌تر از خیلی‌ها عمل کرده‌ است. در
کشورمان آن طور که چند نفر از فعالان و صاحب‌نظران درمان اعتیاد در
نقاط مختلف کشور می‌گویند تاثیر کرونا بسیار مشهود است، چه در
میزان مصرف، چه در نوع مصرف، چه در رونق گرفتن بازارهای غیر
رسمی و حتی در بازگشت مجدد اعتیاد در کسانی که ظاهرا پرونده
اعتیادشان بسته بوده‌ است.
حکایتی که مافیای ناپیدا و نامرئی مواد مخدر آغاز کرد با همه‌گیری
ویروس کرونا و ترس از ابتلا و مرگ، خیلی زود حکایت معتادان هم
شد. سررشته این حکایت را عمال این مافیا به دست داشتند و تشویق به
مصرف بیشتر ماموریت‌شان بود اما کسانی که با این سناریو هم‌داستان
شدند مصرف‌کننده‌های دائمی و تفننی مواد مخدر بودند که
کوشیدند وحشت از ابتلا و احیانا مرگ را با تشدید مصرف تسکین
دهند. مرتضی خوش‌گفتار، کارشناسان درمان اعتیاد در قم به ما