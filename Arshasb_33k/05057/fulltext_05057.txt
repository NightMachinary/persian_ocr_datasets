5057
داد: به‌دلیل سر و صدای موجود در کنسرت‌ها و مشکلات دیگر، از سال
گذشته تیم فیلمبرداری ویژه‌ای قرار دادیم و آثار بهترین‌های
جشنواره را ثبت کردیم. از هفته گذشته روند انتشار اجراهای سال
گذشته در صفحه اینستاگرام جشنواره آغاز شده و برای سیزدهمین
دوره نیز این روند ادامه خواهد داشت. دبیر سیزدهمین جشنواره
موسیقی نواحی ایران درباره جزییات تازه‌ترین جلسه با اعضای
شورای علمی جشنواره گفت: با توجه به شرایط کشور به‌دلیل شیوع
کرونا و حضور نیافتن برخی از اعضای هیات علمی در تهران، جلسه به
صورت مجازی برگزار شد. پیرو مصوبه جلسه گذشته، قرار بود اعضای
شورا افراد پیشنهادی برای حضور در بخش آنلاین سیزدهمین
جشنواره موسیقی نواحی ایران را معرفی کنند که امروز در بخشی از
جلسه این موضوع پیگیری شد. صدری با بیان اینکه در بخش دیگری از
جلسه درباره موضوعات پژوهشی جشنواره صحبت شد، اظهار کرد:
یکی از اتفاقات خوب، تهیه فهرستی است از کتاب‌هایی است که در
زمینه دوبیتی‌ها منتشر شده است؛ چه دوبیتی‌های شاعران کلاسیک و
چه دوبیتی‌هایی که دوبیتی‌سرایان بومی در مناطق مختلف ایران
سروده‌اند. در برخی از این کتاب‌ها دوبیتی‌خوانی‌ها به لحاظ
موسیقایی آنالیز شده‌اند که امیدواریم بتوانیم این کتاب‌ها را توسط
هیات علمی در سایت جشنواره موسیقی نواحی ایران و دیگر فضاهای