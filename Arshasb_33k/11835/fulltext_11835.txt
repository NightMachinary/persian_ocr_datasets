11835
وی اشتغال مبتنی بر دانش و فناوری را همراه با پیشرفت و تولید ثروت
دانست و گفت: ما در این هفت سال زیست بومی را برای جوانان به شکل
فناورانه و با کسب و کار خلاق تدارک دیدیم که نمونه‌های موفق آن را
در دو سه ماه اخیر و فناوری حوزه کرونا نظیر تولید ماسک، ضدعفونی
کننده‌ها و کیت‌های تشخیص شاهد هستیم که در حقیقت نشان از
ابتکار و خلاقیت جوانان ماست.
معاون علمی و فناوری رئیس جمهور خام فروشی نفت و سایر
محصولات را به هر شکل مذموم و یک کار نامناسب توصیف کرد و
افزود: همانطوری که حیوانات مواد خام مصرف می‌کنند جامعه نیز
اگر بتواند مواد خام خود را از دست بدهد بی شباهت به این مقوله نیست و از
همین رو ضروری است تا تولید محصول از مواد خام با ارزش افزوده بالا
مورد توجه قرار گیرد.
ستاری جوانان را به تغییر روش زندگی و مهارت در کسب ثروت و
تولید کار فراخواند و بیان کرد: جوان امروز در کنار تحصیل به اعتماد
به نفس و همچنین دوراندیشی با یک نگاه خلاق و نوآور نیاز دارد که قطعا
وظیفه دولت نیز تامین زیرساخت‌ها و تسهیل‌گری در این حوزه است.
وی افزود: ما در همین راستا صندوق پژوهش و نوآوری را در همه
استان‌ها راه‌اندازی می‌کنیم تا به تناسب آورده اولیه استان‌ها و
مجموعه دانشگاه‌ها و مراکز علمی ما نیز بخشی از منابع این صندوق را