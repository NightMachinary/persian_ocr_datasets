12036
علیرضا قدمی در گفت‌وگو با ایسنادر مورد وضعیت راه‌های استان و
مسدود شدن برخی محورها از شب گذشته به دلیل ریزش کوه و سنگ
اظهار کرد: در حال حاضر تمامی محورها باز و تردد جریان دارد.
وی تصریح کرد:در شب گذشته نیز در محور سوادکوه ریزش سنگ را
شاهد بودیم‌ که موجب بسته شدن محور شد اما پاکسازی انجام و در حال
حاضر محور باز است.
رییس پلیس راه مازندران با اشاره به اینکه احتمال ریزش در تمامی
محورهای مواصلاتی استان به دلیل بارش‌ها وجود دارد، خاطر
نشان‌کرد: پرهیز از سفرهای غیر ضروری مورد تاکید است.
جاده چالوس تا یکشنبه مسدود شد
گودرز محمودی در گفت و گو با ایسنا، اعلام کرد: از امروز چهارشنبه
23 مهرماه تا ساعت هفت صبح روز یکشنبه 27 مهرماه جاده چالوس از
ورودی کرج تا کیلومتر 75 مسدود خواهد شد.
محمودی افزود: این انسداد به دلیل انجام عملیات لق گیری، بتن ریزی و
قالب بندی گالری‌های موجود و تکمیل لوله‌گذاری جهت هدایت
آب‌های سطحی است.
جاده کندوان یکطرفه می‌شود
سرهنگ علیرضا قدمی در گفت‌وگو با ایسنا از یک طرفه شدن محور
کندوان در روز جمعه خبر داد.