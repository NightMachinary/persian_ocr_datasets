23321
کشور بوسنی هرزگوین است.
محمود حیدری سفیر جمهوری اسلامی ایران نیز با ارائه گزارشی از
تلاش های بعمل آمده در راستای ارتقای روابط دو کشور در زمینه های
مختلف گفت: ارتباط سازنده با رهبران اقوام، ادیان و احزاب مختلف
بوسنی و هرزگوین جزو رویکردهای سفارت جمهوری اسلامی
ایران در سارایوو بوده است.
حیدری با یاد آوری سفر باقر عزت بگوویچ به تهران در مهرماه 1396 به
عنوان رئیس وقت شورای ریاست جمهوری بوسنی و هرزگوین
اضافه کرد: حمایت های جنابعالی چه در زمان حضور در شورای
ریاست جمهوری و چه اکنون در ریاست مجلس اقوام، نقش قابل
ملاحظه ای در تحکیم روابط دو کشور داشته است.
سفیر کشورمان افزود: بسیاری از مردم و مسئولین ایرانی، بوسنی
هرزگوین را با نام پدر فقید شما مرحوم علی عزت بگوویچ می شناسند و
تلاشهای ایشان برای حفظ استقلال و یکپارچگی بوسنی هرزگوین،
پاسداشت هویت مسلمانان و ایجاد روابط دوستانه با جمهوری
اسلامی ایران بر همگان آشکار است.
حیدری تصریح کرد: مردم بوسنی هرزگوین اطمینان داشته باشند در
مسیر صیانت از هویت، ثبات و یکپارچگی کشورشان همواره از
حمایت های دولت و ملت ایران بهره مند خواهند بود.