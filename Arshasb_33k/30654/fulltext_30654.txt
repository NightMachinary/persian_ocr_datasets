30654
کرد/کودک‌آزاری در صدر تماس‌ها
اسدلله حیدری در گفت‌وگو با ایسنا با اشاره به اینکه پس از شیوع
ویروس کرونا تعداد تماس مردم با 123 افزایش محسوسی داشته ،
اظهار کرد: از زمان شیوع ویروس کرونا فعالیت اورژانس اجتماعی
مثل قبل و بدون هیچ توقفی ادامه دارد و نیروهای این بخش علاوه بر
فعالیت‌های معمول خود، نسبت به آگاه سازی عمومی درخصوص
پیشگیری از ابتلا به این ویروس و توزیع اقلام بهداشتی بین افراد در
معرض ابتلا از جمله کودکان کار و خیابان اقدام می‌کنند.
وی ادامه داد: با توجه به اینکه در فرودین ماه امسال در مقایسه با مدت
مشابه سال قبل تعداد تماس مردم با اورژانس اجتماعی 10 برابر شده بود،
بهزیستی استان اقدام به افزایش کارشناسان پاسخگوی 123 کرده
است.
وی توضیح داد: در حال حاضر چهار کارشناس در تمام طول شبانه
روز آماده پاسخگویی به تماس‌های مردمی هستند.
حیدری اضافه کرد: تعداد تماس مردم در یک روز از فروردین سال
گذشته 122 مورد بوده که از میان آنها 22 تماس مرتبط و مابقی
غیرمرتبط با فعالیت‌های برنامه اورژانس بوده است.
وی تاکید کرد: در یک روز از فرودین امسال هم تعداد تماس با اورژانس
اجتماعی 450 مورد بوده که 64 مورد از آنها مرتبط بوده است.