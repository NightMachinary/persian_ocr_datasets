22210
لژیونر هندبال ایران: مسابقه بدون تماشاگر سخت است
لژیونر هندبال ایران در گفت و گو با ایسنا، در خصوص تمریناتش در
تیم کالاراشی رومانی اظهار کرد: تمرینات تیم شروع شده بود و من
کمی به دلیل شرایط دیرتر به بازیکنان رسیدم. زمانی که در ایران بودم
مربی بدنساز تمرینات را برایم می‌فرستاد و من هم انجام می‌دادم.
اکنون تمرینات روی روال خود انجام می‌شود و در حال حاضر
تمرینات توپی داریم. در کل تمرینات خوب پیش می‌رود.
وی در ادامه گفت: مسابقات لیگ رومانی از 15 سپتامبر یعنی 25
شهریور آغاز خواهد شد. مسابقات به صورت متمرکز قرار است
پیگیری شود. سه بازی اول به صورت یک روز در میان انجام می‌شود.
باید پروتکل‌های بهداشتی که تدوین شده را هم رعایت کنیم.
مسابقات بدون تماشاگر انجام می‌شود و فکر می‌کنم مسابقات در این
شرایط سخت است.
عضو تیم کالاراشی رومانی در مورد نخستین بازی این فصل گفت:
اولین بازی ما با تیم بوزائو است که سه لژیونر هندبال ایران الله کرم
استکی، محسن باباصفری و شاهو نصرتی را به خدمت دارد. این مسابقه
فکر می‌کنم 15 سپتامبر انجام خواهد شد. باید بازی‌های لیگ شروع
شود تا ببینیم شرایط چطور پیش خواهد رفت. اکنون نمی‌توان زیاد
در این خصوص نظر داد.