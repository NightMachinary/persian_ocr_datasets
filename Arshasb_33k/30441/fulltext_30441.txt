30441
روایت‌کننده آن دوران بوده و به نوعی کار رسانه‌های امروزی را
انجام می‌داد.
او ادامه داد: «تاریخ طبری» با توجه به مقام علمی محمد بن جریر طبری
مؤلف این اثر، از هنگام تألیف مورد توجه قرار داشت و نخستین گام برای
اقدام ترجمه آن به زبان فارسی بنابر مآخذ موجود، در دوران سامانیان
و به قلم یا زیر نظر وزیر دانشمند سامانی ابوعلی محمد بن محمد بلعمی
صورت گرفت.
بهرامیان همچنین بیان کرد: ارزش‌های کتاب «تاریخ بلعمی» به ویژه
از دید ما ایرانیان از چند منظر از تاریخ طبری هم بیشتر است. در درجه
نخست به این دلیل که به لحاظ منابع و مآخذی که اغلب در حال حاضر در
دست نیست،مورد توجه است و در برخی موارد اطلاعات و
آگاهی‌های بیشتری از تاریخ طبری به دست می‌دهد و دوم این‌که
کتاب تاریخ بلعمی از نظر زبان فارسی ارزش خاص دارد.
او ادامه داد: درست است که در آغاز قصد ترجمه تاریخ طبری در نظر بود و
البته اساس این کتاب هم روایات منقول در تاریخ طبری است، اما به هر
حال، حاصل کار سرانجام کتابی متفاوت بود و جالب است که مؤلف
«تاریخ بلعمی» در موارد بسیاری بر طبری خرده هم گرفته است. ارزش
این اثر تاریخی در قسمت‌های مربوط به ایران باستان اهمیت خاص
دارد و از نظر احاطه بر روایات ملی ایران که شاهنامه ابومنصوری و بعد