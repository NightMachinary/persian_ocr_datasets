10903
تمجید خاص ماتا از ستاره جوان یونایتد
به گزارش ایسنا به نقل از ساکرنت، خوان ماتا، هافبک اسپانیایی
منچستریونایتد که از چلسی راهی یونایتد شد به تمجید از مارکوس
راشفورد پرداخت و گفت: در همان اولین جلسه تمرینی که راشفورد در
کنار ما تمرین کرد در پست هافبک راست بود. آن زمان لوییس فان خال
هدایت تیم ما را بر عهده داشت و آندر هررا به من گفت این بازیکن جدید
را دیدی؟ او خیلی استعداد دارد و در تیم اصلی خواهد بود. در واقع همه
بازیکنان یونایتد می‌دانستند که راشفورد بازیکن خاصی است و این
موضوع از همان جلسه اول تمرینی مشخص بود. از زمانی که من در
منچستریونایتد هستم، هیچ بازیکنی از آکادمی تیم به خوبی او
ندیدم.
ماتا که با سرویس اختصاصی باشگاه منچستریونایتد صحبت می کرد
اضافه کرد : من معتقد هستم راشفورد روز به روز پیشرفت خواهد کرد و به
بازیکن بزرگ و محوری در یونایتد تبدیل خواهد شد. او استعداد
زیادی دارد و آینده درخشانی در انتظار او است.
مارکوس راشفورد در 201 بازی برای منچستریونایتد موفق شده
است 64 گل به ثمر برساند و 31 پاس گل نیز ثبت کرده است تا نه تنها در
یونایتد بلکه در تیم ملی کشورش نیز به بازی گرفته شود.