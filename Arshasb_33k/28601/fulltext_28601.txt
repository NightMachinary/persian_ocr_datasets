28601
پرونده شکایت چوک از پرسپولیس بسته شد
به گزارش ایسنا و به نقل از باشگاه پرسپولیس و بنا بر اعلام امیر علی حسینی،
سرتن چوک، از دستیاران برانکو ایوانکوویچ، روز گذشته با ارسال
نامه‌ای به فیفا دریافت مطالبات خود از باشگاه پرسپولیسس را اعلام
کرد و باشگاه پرسپولیس نیز متعاقبا خواستار اعلام رسمی بسته شدن
این پرونده از سوی فیفا گردید.
مدیر امور بین‌الملل باشگاه پرسپولیس در این ارتباط اعلام کرد: با
اقدام‌های صورت گرفته قرار بود سرتن چوک طلب خود از پرسپولیس
را از محل درآمدهای باشگاه نزد فیفا تسویه کند. این اتفاق روز گذشته،
سه شنبه، پس از طی شدن روال کار در فیفا، رخ داد و مطالبه آقای چوک با
توجه به حکم صادره از سوی کمیته تعیین وضعیت، به وی پرداخت شد.
مربی پیشین سرخپوشان ایران، در پی این مساله در نامه‌ای که روز
گذشته برای فیفا ارسال کرد، دریافت مطالبه خود از پرسپولیس، از
طریق فیفا را اعلام نمود.
در این ارتباط باشگاه پرسپولیس نیز نامه‌ای را برای فدراسیون جهانی
فوتبال ارسال کرد و در آن ضمن تشکر از فیفا به دلیل همکاری و کمک
برای تسویه این تعهدات مالی با توجه به مشکل انتقال پول، خواستار آن
شد که مختومه شدن این پرونده به صورت رسمی به باشگاه ابلاغ گردد.
پرونده عجیب جهانبخش در کمیته تعیین وضعیت فدراسیون فوتبال