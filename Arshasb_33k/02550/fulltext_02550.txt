2550
اردبیلی‌ها با ماندن در منزل زنجیره کرونا را قطع کنند
محمدمهدی گویا 21 اردیبهشت در بازدید از مراکز درمانی و
بیمارستانی اردبیل اظهار کرد: در روزهای اخیر روند کاهشی را در
کشور در باب شیوع کرونا شاهد هستیم ولی در استان اردبیل با توجه به
برخی مولفه‌ها این روند کاهشی با یک شیب کندی به جلو می‌رود که
انتظار می‌رود همه پای کار بیایند تا با رعایت مسایل بهداشتی وضعیت
ثباتی را در اپیدمی این بیماری شاهد باشیم.
وی با قدردانی از تلاش بی‌وقفه و سه ماهه کادر درمانی و بیمارستانی در
کمک برای مهار این بیماری در سطح کشور و استان اردبیل خاطرنشان
کرد: ماه مبارک رمضان بهترین فرصت است تا با ماندن در منزل و حضور
نیافتن در مجالس و محافل پرتراکم زنجیره شیوع بیماری کرونا را
بشکنیم و اجازه ندهیم بیش از این جامعه پزشکی و پرستاری و سایر
عوامل درگیر این بیماری شوند.
رئیس مرکز بیماری‌های واگیر وزارت بهداشت تلاش دانشگاه علوم
پزشکی اردبیل را در اجرایی کردن طرح‌های مختلف پیشگیرانه
یادآور شد و گفت: همچنین در استان اردبیل باید مراقبت اجتماعی و
فاصله‌گذاری هوشمند و محدودیت در برخی فعالیت صنوف اعمال
شود تا شرایط پایداری را در هفته‌های آینده در استان شاهد باشیم.
گویا افزود: مراکز بهداشتی ما در کنار مراقبت‌ها و اقدامات