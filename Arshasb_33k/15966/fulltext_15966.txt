15966
رایزن فرهنگی ایران در لبنان: هزاران بیمار کرونایی در اروپا و آمریکا
در خیابان‌ها رها شده‌اند
به گزارش ایسنا، عباس خامه‌یار در یک برنامه زنده در شبکه الصراط با
عنوان «استکبار و نژادپرستی» شرکت کرد و در بخشی از صحبت‌های
خود با تأکید بر اینکه مقوله استکبار، از آغاز خلقت انسان و از زمان انبیا
جزو مهمترین محورهای دعوت آنها برای مقابله با استکبار و
ظلم‌ستیزی بوده و پس از آنان سیره ائمه اطهار نیز همین‌گونه بوده و
نهضت امام حسین (ع) اوج منازعه میان حق و باطل و استکبار بوده است،
گفت: امام خمینی از همان سال 42 بحث استکبار ستیزی را در سخنان
خود مطرح کرد و تا پیروزی انقلاب و پس از آن نیز ادامه داد. از دیدگاه
امام خمینی، آمریکا، نماد اردوگاه استکبار بوده که به‌حق «شیطان
بزرگ» توصیف شده و این نامگذاری بر اساس شناخت دقیق و کامل
ایشان از کشوری که تأسیس و پایه‌ریزی آن بر اساس خوی استکباری و
نژادپرستی بوده، انجام شده است.
وی با اشاره آمریکا را نماد استکبار در این دوران و جمهوری اسلامی
ایران را نماد حقیقت‌طلبی و ظلم‌ستیزی در دوران حاضر توصیف کرد و
افزود: ایران توانست به الگویی شگفت‌انگیز برای رشد و توسعه و مقابله با
تکبر و زورگویی آمریکایی‌ها در منطقه و جهان تبدیل شود. باید گفت
که ظلم و نژادپرستی که هم‌اکنون از سوی ترامپ شاهد آن هستیم،