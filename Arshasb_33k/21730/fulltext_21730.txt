21730
حمید اسلامی در گفت و گو با ایسنا، اظهار کرد: به دلیل آسیب دیدگی مچ
پای راستم مدتی است که شرایط تمرین در دوی 1500 متر را ندارم و با
انجام کار فیزیوتراپی تلاش می کنم درد مچ پایم را کاهش دهم.
وی در پاسخ به این پرسش که با وضعیت پیش آمده امکان شرکت در
مرحله دوم رکوردگیری دوومیدانی را دارید یا خیر؟ افزود: مرحله
دوم رکوردگیری دوومیدانی آخرین فرصت برای کسب سهمیه
ورودی بازیهای پارالمپیک توکیو است که اسفند در شیراز برگزار می
شود، چون در حال حاضر امکان انجام تمرینات حرفه ای را ندارم،
تصور نمی کنم با وضعیت کنونی به این مسابقات برسم.
اسلامی در پایان خاطرنشان کرد: بعد از بازیهای پاراآسیایی
جاکارتا در هیچ تورنمنت برون مرزی شرکت نکردم و تلاشم بر این بود
که پس از ناکامی در پارالمپیک ریو، این دوره با کسب سهمیه ورودی
در دوی 1500 متر نابینایان بهترین عملکرد را در توکیو داشته باشم که
متاسفانه این دوره از بازیها را نیز از دست دادم.
قهرمان روس کشتی جهان: در ایام کرونا 10 کیلو وزن کم کردم
به گزارش ایسنا، سرگئی سیمینوف، دارنده مدال طلای سنگین وزن
کشتی فرنگی جهان ازروسیه با بیان این مطلب افزود: اگرچه دوران در
خانه ماندن سخت بود اماتمرینات متنوعی را انجام دادم و با یک رژیم
غذایی سالم توانستم 10 کیلوگرم از وزن خود را کم کنم.