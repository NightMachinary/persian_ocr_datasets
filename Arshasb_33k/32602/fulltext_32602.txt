32602
سخنگوی وزارت بهداشت گفت: متاسفانه در طول 24 ساعت گذشته،
142 بیمار کووید19 جان خود را از دست دادند و مجموع جان
باختگان این بیماری به 12 هزار و 447 نفر رسید.
وی همچنین ادامه داد: خوشبختانه تا کنون 215 هزار و 15 نفر از
بیماران، بهبود یافته و یا از بیمارستان‌ها ترخیص شده‌اند.
به گفته سخنگوی وزارت بهداشت، 3319 نفر از بیماران مبتلا به
کووید19 در وضعیت شدید این بیماری تحت مراقبت قرار دارند.
وی گفت: تا کنون یک میلیون و 922 هزار و 501 آزمایش تشخیص
کووید19 در کشور انجام شده است.
سخنگوی وزارت بهداشت ضمن تاکید بر لزوم پرهیز از سفر و
ترددهای غیرضروری به ویژه سفر به استان‌های خراسان رضوی و
مازندران ادامه داد: همانند روزهای گذشته استان‌های خوزستان،
هرمزگان، بوشهر، کرمانشاه، کردستان، ایلام، آذربایجان‌های
غربی و شرقی و خراسان رضوی در وضعیت قرمز این بیماری قرار دارند.
وی با تاکید بر لزوم رعایت بهداشت فردی و اجتماعی، رعایت فاصله
گذاری اجتماعی، شست‌وشوی مرتب دست‌ها و همچنین استفاده از
ماسک هنگام خروج از منزل، افزود: استان‌های تهران، اصفهان،
مازندران، گلستان، البرز، کرمان، یزد، سیستان و بلوچستان، همدان
و اردبیل در وضعیت هشدار بیماری قرار دارند.