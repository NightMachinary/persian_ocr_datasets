8582
اصل رحیمی ادامه داد: زیرساخت‌های سلامت روان در شرایط
کرونایی و غیرکرونایی، متخصصین متعهد، مدافعین سلامت،
سیاست‌گذاران آگاه، سرمایه‌گذاری بیشتر در حوزه‌ی سلامت
روان، نقش نظام مراقبت‌های بهداشتی اولیه در حوزه‌ی سلامت روان،
مشارکت سازمان‌های مردم نهاد در ارتقا سلامت روان جامعه، نقش
رسانه در تبیین وضعیت سلامت روان و انگ‌زدایی و بیمه‌ی موثر
ودسترسی بیشتر به خدمات سلامت روان به ترتیب به عنوان شعارهای
هفته‌ی بهداشت روان انتخاب شده‌اند.
وی با اشاره به نامگذاری دهم ماه اکتبر، به عنوان روز جهانی بهداشت
روان به منظور معطوف کردن توجه دولت‌ها، مردم و آحاد جامعه به
اهمیت سلامت روان و لزوم پیشگیری و مدیریت درست، اظهار کرد:
موظف کردن دولت‌ها به منظور توسعه و گسترش خدمات سلامت
روان و آسان‌سازی دسترسی مردم به خدمات سلامت از دیگر اهداف
نامگذاری این روز به عنوان روز بهداشت روان به شمار می‌آید.
کارشناس مسئول سلامت روان مرکز بهداشت آذربایجان شرقی،
دسترسی به خدمات سلامت در شهرها، روستاها و محیط زندگی برای
همه‌ی افرادبا حداقل هزینه و حداقل زمان با کیفیت مطلوب و
«سرمایه‌گذاری بیشتر، دسترسی بیشتر، در همه جا و برای همه» را شعار
روز جهانی سلامت، عنوان کرد.