14621
به گزارش ایسنا به نقل از روابط عمومی ارتش، امیر دریادار حسین
خانزادی فرمانده نیروی دریایی ارتش با حضور در برنامه نگاه یک سیما
در خصوص بازتاب رزمایش ذوالفقار99اظهار داشت: همان‌طور
که در روزهای گذشته شاهد بودیم در رسانه‌ها به‌ویژه رسانه‌های غربی
هیاهوی زیادی درباره رزمایش به پا شد. وی ادامه داد: چند نکته حائز
اهمیت است؛ یکی اینکه چرا اینقدر با دقت به این موضوع پرداختند؟ به
خاطر اینکه با وجود همه تحریم‌هایی که از ابتدای انقلاب بر جمهوری
اسلامی تحمیل شده، به‌ویژه در بخش دفاع، شاهد این هستیم که نه‌تنها
تحریم‌ها اثر نکرده بلکه شاهد دستاوردهای قابل توجهی در بخش
دفاع در ایران بوده‌ایم. فرمانده نیروی دریایی ارتش افزود: این برای
ملت‌های آزادی‌بخش جهان به نوعی الهام‌بخش است و از این جهت
الهام‌بخش است که ایران با وجود این همه تحریم‌ها ایستاده است و تمام
استکبار که مقابل این ملت صف کشیدند، نتوانستند کاری از پیش
ببرند؛ نگران این هستند که الهام‌بخشی منتقل شود. به‌ویژه بخشی از
نگرانی از این جهت است که هر روز قدرت دفاعی جمهوری اسلامی
ایران برای مقابله با هر تهدیدی بیرون از مرزهای جمهوری اسلامی
ایران بیشتر می‌شود. روزی اگر در عرصه دریاهای آزاد جولان
می‌دادند و گردن‌کشی می‌کردند، امروز به هیچ عنوان توانایی این
کار را ندارند. امیر دریادار خانزادی تاکید کرد: امروز مایل‌ها از