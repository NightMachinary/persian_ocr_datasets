3491
انتخابات اولویت اول این مجموعه نیست، زیرا شرایط کشور به لحاظ
مسائل خارجی، بیماری کرونا و مسائل معیشتی یک شرایط عادی نیست
و همه به دنبال این هستند که کشور به آرامش نسبی برسد تا در این شرایط
انتخابات به خوبی برگزار شود زیرا در شرایط غیرعادی یا مشارکت کم
می‌شود یا ممکن است مردم تصمیم بگیرند که زود از آن پشیمان شوند.
این فعال سیاسی اصلاح‌طلب در مورد شرایط داخل اصلاح‌طلبان
خاطر نشان کرد: دولت با حمایت اصلاح‌طلبان به قدرت رسید و همین
مساله اکنون به پاشنه آشیل اصلاح‌طلبان تبدیل شده است زیرا آنها
باید پاسخگوی عملکرد دولت باشند. در حالی که روحانی اعلام کرد
وامدار هیچ جریانی نیست ولی بیشترین هزینه‌ها به اصلاح‌طلبان به
خاطر حمایت از دولت وارد شده است.
قائمی ادامه داد: در حال حاضر اصلاح‌طلبان باید به یک مانیفست
مشخص برسد الان زمان آن است که به خودشان بازگردد و نهادی ایجاد
کنند که بتوانند تصمیماتی بگیرد که ضمانت اجرایی داشته باشد نه
این‌که صرفا جمعی در میان اصلاح‌طلبان تصمیمی بگیرند اگر اینگونه
باشد شاهد اشتعال در بین اصلاح‌طلبان خواهیم بود.
وی در پایان گفت: اصلاح‌طلبان در شرایط خطرناک هستند بنابراین
باید از اختلافات پرهیز کنند و ساختاری تشکیل دهند که متناسب با
شرایط کشور بوده و ضمانت اجرایی داشته باشد.