19086
از مادرش که بیشتر از دیگران بازخواستش می‌کرد دلزده و خشمگین
شد و بعد از چند توطئه بی‌نتیجه، با دستور مستقیم جانش را گرفت. بعد از
کشتن مادرش، دیوانه‌تر هم شد و همیشه خواب‌های پریشان و
کابوس‌های هولناک می‌دید. عمه‌اش را هم که بزرگش کرده بود
کشت و اموال به جای مانده از او را نیز تصاحب کرد. حدود 14 سال
فرمانروایی و تقریبا هر چه دلش خواست کرد و روز به روز هم بدتر شد.
ستاره دنباله‌داری چند شب پیاپی در آسمان روم دیده شد و برخی
پیشگویان آن را نشانه مرگ امپراتور تفسیر کردند، مگر آن که وی
یکی از بزرگان را به جای خود قربانی کند. نرون به جای یک نفر، چند صد
نفر را به شیوه‌های مختلف سر به نیست کرد و خانواده این مقتولان را هم به
تبعید فرستاد. روزی از روزها کسی ضمن گفت‌وگویی، با اشاره به
بی‌اعتنایی مردگان به دنیای فانی این جمله یونانی را به زبان آورد:
«بگذار بعد از مرگم، دنیا در آتش بسوزد.» نرون این جمله را تغییر داد و
گفت: «بهتر است بگوییم: در زمان حیاتم» و چنین هم کرد و دستور به
آتش زدن شهر داد. «هر چیز ارزشمند و ماندگار که از گذر ایام گزند
نیافته بود در شعله‌ها سوخت و به هوا رفت»، اما خود نرون از روی برجی به
شهر نگاه می‌کرد و مجذوب زیبایی شعله‌ها آواز می‌خواند. خلاصه که
نظم و سامان امپراتوری را به ‌هم‌ ریخت. سپاهیان سر به شورش برداشتند
و بزرگانی که تا آن زمان زنده مانده بودند برای سرنگونی‌اش باهم