26278
هر نماینده مجلس چقدر حقوق می‌گیرد
به گزارش ایسنا، روزنامه شرق در ادامه نوشت: بحث پرداخت حقوق و
دستمزد افرادی که نه انتصابی بلکه انتخابی از سوی بخشی از مردم سمتی
را برعهده گرفته‌اند، گرچه همیشه سوژه داغ رسانه‌ها بوده اما
پاسخ‌های متنوع و متعددی داشته است. عدم شفافیت در پرداخت‌ها و
عدم دسترسی عمومی به اطلاعات مربوط به آن، حرف و حدیث‌ها را هم
دراین‌باره بیشتر کرده؛ از شایعات پرداختی‌های یک‌میلیاردی
گرفته تا کوچک‌نمایی‌هایی مانند دریافت حقوقی هم‌سطح سایر
کارکنان دولت. اما بودجه مجلس چگونه تصویب می‌شود؟ آیا
تمامی نمایندگان حقوقی یکسان دریافت می‌کنند؟ نمایندگان
مجلس از چه مزایایی به جز حقوق ماهانه بهره‌مند می‌شوند؟ آیا اعضای
کمیسیون‌های مختلف مجلس پرداختی‌های جداگانه‌ای دارند؟
و در نهایت آیا گزارش فیش حقوقی مجلسی‌ها به سامانه ثبت حقوق
کارکنان و اجرای قانون مدیریت خدمات کشوری رسیده است؟
اینها سؤالاتی است که به دنبال پاسخی برای آنها بوده‌ایم و حاصل این
جست‌وجو گزارش پیش‌روست. اطلاعات این گزارش از محتوای
قانون بودجه 99، گفت‌وگو با برخی از نمایندگان مطلع و سازمان امور
استخدامی کشور به دست آمده است.
بودجه مجلس چطور تصویب می‌شود؟