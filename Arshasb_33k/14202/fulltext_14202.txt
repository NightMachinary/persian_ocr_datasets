14202
حیات است و در قامت کارگردان هستی فیض و رزق الهی را در عالم پخش
می‌کند. نکته سوم این است که این منجی متعلق به قوم و آیین خاصی
نیست بلکه باران رحمتی است که بر همگان نازل می‌شود و همچون
پدری مهربان مایه آرامش بشریت است. چنان‌که خود حضرت مهدی
(عج) در بیانی می‌فرماید «من مایه آرامش و امنیت زمینیان هستم،
همان‌طور که ستارگان آسمان باعث امنیت آسمان هستند».
مختاری یادآور شد: نیمه شعبان عیدی متعلق به بشریت است. البته
علمای جهان اسلام وظیفه خطیری را در این رابطه بر عهده دارند و باید
چهره رحمانی حضرت ولی عصر (عج) را به جهانیان معرفی کنند. همه ما
باید همانند حضرت مایه آرامش و امنیت بندگان باشیم و مراقب قلم و
بیان خود باشیم که خواسته و ناخواسته آرامش ملت و آحاد جامعه را
سلب نکنیم، چون تنها کسانی می‌توانند در رکاب حضرت باشند که
مایه آرامش بوده و از بیان مطالب فتنه‌انگیز و بر هم زننده آرامش که
باعث سلطه شیطان می‌شود اجتناب کنند.
این استاد خارج فقه و اصول حوزه علمیه قم تأکید کرد: ما باید از منجی
عالم بشریت درس بگیریم و همواره مایه آرامش باشیم و در حفظ و حیات
مسائل روحی و روانی جامعه تلاش کنیم و از آن‌چه باعث ایجاد فتنه و
اخلال در جامعه می‌شود و یا امنیت روانی جامعه را از بین می‌برد بر حذر
باشیم. آن وقت است که ما منتظران واقعی حضرت خواهیم بود.