6010
ایوان لکو: فشار زیادی برای بازی کردن بیرانوند وجود داشت/ دو
دروازه‌بان آماده دارم
به گزارش ایسنا و به نقل از اخبار فوتبال بلژیک، صبر طولانی علیرضا
بیرانوند و بسیاری از هواداران فوتبال ایران سرانجام در روز
پنج‌شنبه به ثمر نشست. دروازه‌بان آنتورپ در اولین بازی خود
عملکردی قدرتمند از خود نشان داد اما به نظر نمی‌رسد ایوان لکو قصد
دارد بوته را قربانی کند.
بالاخره، هزاران هوادار فوتبال ایران بیرانوند را در آنتورپ
دیدند. آن‌ها ماه‌هاست که رسانه‌های باشگاه آنتورپ را با سوالاتی
درمورد این که چه زمانی می‌توانند قهرمان ملی خود را سر کار ببینند
سوال پیچ می‌کردند.
ایوان لکو درباره عملکرد دروازه‌بان ایرانی خود گفت: او خوب کار
کرد. او در دروازه حضور داشت زیرا لیاقتش را داشت. این تقصیر او
نیست که ما دو دروازه‌بان اول داریم. اما اکنون قصد ندارم داستان
بزرگی از این دیدار بسازم. من می‌دانم که فشار زیادی از ایران برای
بازی کردن او وجود داشت اما لازم نیست تحت فشار تصمیم بگیریم.
بوته ماههای خوبی را پشت سر گذاشته است.
به نظر نمی‌رسد سرمربی آنتورپ قصد داشته باشد تغییری در وضعیت
دروازه‌بان شماره یک خود در بازی‌های این تیم بدهد.