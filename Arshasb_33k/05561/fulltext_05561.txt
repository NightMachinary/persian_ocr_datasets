5561
و تنهایی میت ناگهان تمام می‌شود و جیغ، مرده را دوباره وصل می‌کند
به دنیای زنده‌ها. میت انگار می‌دود،‌ عادل، بهزاد، فریده، ربابه؛ رضا را
شسته‌اند که ببرند رباط کریم، صدیقه اعزامی به قم است و فاطمه را
می‌برند بانه. مسافران آخرت تندتند شسته می‌شوند،‌ روی تخت
چرخدار می‌رسند به انتهای سالن تطهیر و می‌روند روی برانکارد و
می‌سرند روی دوش زنده‌ها که ضجه می‌زنند. تا بوده همین بوده، در
سالن تطهیر، در آخرین نقطه اتصال اموات به دنیا،‌ واپسین رشته‌های
محبت قصد پاره شدن ندارد و درد این گسستگی، جیغ می‌شود و جیغ.
زن جوان خودش را می‌زند و فریاد می‌کشد. پدر مرده است، دهان و
بینی‌اش ولی پشت ماسک مخفی است و بازی غم را نمی‌شود در صورتش
دید. دخترها مادرشان را صدا می‌زنند، پوران را که جسدش جمع و
جور و نقلی است؛ صداها ولی از پشت ماسک‌ها مخدوش است. نماز میت
را همه از پشت ماسک می‌خوانند، اشک‌ها لبه‌های ماسک را خیس می‌کند
و لب‌ها پشت ماسک‌ها ریتم گریه می‌گیرد؛ صورت بازماندگان
اموات تهرانی این روزها از شر کرونا، نیمه پنهان ماه شده‌ است.
مرگ اگر غلامعلی زیر چند متر متقال نباتی رنگ است ترس ندارد، مرگ
اگر سیده زهراست روی برانکارد کهنه گورستان چه غمی است،‌ مرگ
اگر آمدن به سالن عروجیان، سفر به سالن تطهیر و آخرین حمام عمر و بعد
سواره رفتن به قطعات تازه ساز بهشت زهراست چه باک. مرگ ولی فقط