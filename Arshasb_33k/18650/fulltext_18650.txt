18650
به گزارش ایسنا، یکی از گروه‌هایی که می‌توانند تحت تکفل بیمه
شدگان سازمان تامین اجتماعی قرار گیرند، والدین بیمه شدگان
هستند که بنا به شرایطی به تبع آنها از خدمات این سازمان برخوردار
می‌شوند. ‌
بر اساس قوانین و مقررات تامین اجتماعی، برای تحت پوشش قرار
گرفتن والدین و برخورداری آنها از خدمات این سازمان، باید سن
پدر 60سال تمام و مادر 55 سال تمام باشد.
به غیر از شرایط سنی، تامین معاش پدر و مادر به عهده بیمه شده باشد و از
هیچ سازمانی مستمری دریافت نکنند یا به تشخیص کمیسیون
پزشکی موضوع ماده 91 این قانون از کارافتاده باشند.
همچنین، در زمان ارائه تقاضای کفالت برای والدین، آنها بیمه شده
سازمان تامین اجتماعی نباشند.
بر اساس قانون، والدین بیمه شده برای تحت پوشش قرار گرفتن،
مشمول سایر صندوق‌های بیمه و بازنشستگی از نظر پرداخت حق بیمه یا
کسور بازنشستگی یا دریافت حقوق و مستمری نباشند.