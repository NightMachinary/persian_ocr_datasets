20783
آنهایی که ابتلا به کرونا جیب‌شان را خالی کرده،‌ آنهایی که در جدال با
کرونا حتی اگر پول نداشته‌اند قرض کرده‌اند و دارو خریده‌اند و
آزمایش داده‌اند و آنهایی که این ویروس حسابی زده‌ است زیر کاسه و
کوزه اعتبار دفترچه‌های بیمه‌ای که دلشان را به آن خوش کرده‌اند،
شاهدان زنده حکایت پر اما و اگر درمان رایگان کرونا هستند.
دولت و وزارت بهداشت بارها و بارها گفته‌اند درمان کرونا رایگان
است و در مردم توقع کاشته‌اند اما دقیقا شرح نداده‌اند که این رایگان
بودن چقدر بند و تبصره و اما و اگر دارد. برای همین مبتلایانی که
گذرشان به مراکز درمانی می‌افتد با دیدن صورتحساب‌ها شوکه
می‌شوند،‌ آه می‌کشند و به قول ایرج حریرچی معاون کل درمان
وزارت بهداشت دچار سندرم حسرت می‌شوند.
حریرچی می‌داند وقتی برای فقرا داروهای چندمیلیونی تجویز
می‌شود آنها چون که ندارند حسرت می‌خورند ولی قشر متوسط که
اندکی بیشتر دارد فرش زیر پایش را می‌فروشد و قشر مرفه جامعه هم با این
که دارد ولی معترض می‌شود و ... .
حریرچی البته به ما می‌گوید بیمه‌ها تا به حال تا 95 درصد هزینه‌های
درمان کرونا را پوشش داده و به اقتصاد بیماران کمک کرده‌اند ولی
مشکل این است که بخش قابل توجهی از داروهای درمان کرونا در
فهرست درمانی کمیته علمی مبارزه با کرونا نیست ولی بسیاری از مردم