9543
تذکرات کتبی نمایندگان به مسئولین اجرایی کشور
به گزارش ایسنا، این تذکرات کتبی نمایندگان که در جلسه علنی امروز
مجلس توسط علی اصغر یوسف نژاد قرائت شد به شرح زیر است:
علی مطهری به وزیر کشور: چرا پاسخ لازم درباره اتهام به آب انداختن
مهاجران افغان توسط مرزداران ایرانی را نمی‌دهید؟
میرزاده به وزیر میراث فرهنگی، صنایع دستی و گردشگری: علت
بی‌توجهی به ساماندهی صنایع دستی روستایی و معرفی و ثبت آثار
تاریخی و آماده نمودن زیرساخت‌های مناطق گردشگری گرمی
مغان چیست؟
داود محمدی به رییس جمهور و وزیر آموزش و پرورش: تسریع در
اعمال ضریب 1.2 پیرامون احکام حقوقی کارگزینی کارکنان
آموزش و پرورش استثنایی که با کمال تأسف از سال 88 علیرغم
پیگیری‌های به عمل آمده اعمال نشده است؛ به رییس جمهور و وزیر
صنعت: لزوم نظارت بر قیمت‌ها و فرآیند لجام گسیخته بهای خودرو و
مسکن.
حسن پور بیگلری به وزیر کار: لزوم شفافیت در خصوص عدم پرداخت
یارانه معیشتی به افراد تحت پوشش و عدم پرداخت تسهیلات به مردم
بیکار شده ناشی از شیوع ویروس کرونا؛ به رییس جمهور: علت وجود
شرایط نابسامان در بازار خودروی داخلی.