29218
آلرژی بیشتر از سایرگروه‌های بیماران مزمن در خطر قرار خواهند
بود، این اتفاق نیفتاد. زیرا بیماری‌شان به شکل کنترل شده‌ای پیش
رفت. بیماران مبتلا به آسم و آلرژی اگر از گذشته کورتون مصرف
می‌کردند، با ابتلا به بیماری کرونا می‌توانستند با نظر پزشک داروهای
خود را ادامه دهند. جدیدا موضوع استفاده از کورتون در دوزهای
بالا در مبتلایان سخت کرونا مطرح می‌شود. در بیماری کووید 19
سیستم ایمنی به طور جدی فعال می‌شود تا جلوی ویروس را بگیرد که
این موضوع سبب لخته شدن خون در رگ‌ها و در نهایت انسداد راه‌های
هوایی می‌شود که این مشکل می‌تواند سبب مرگ نیز باشد. موضوع
استفاده از دوزهای بالای کورتون برای کمک به بیماران برای
نرسیدن به آی سی یو و استفاده از ونتیلاتور مطرح می‌شود، اما هنوز در
تمام مقالات در مورد آن اظهار نظر قطعی نشده است و این موضوع
می‌تواند با نظر پزشک برای بیمار تجویز شود.
رییس شورای عالی نظام پزشکی در پاسخ به سوالی درباره ارائه
راهکاری برای برون رفت از بحران کرونا و مقابله با آن گفت: مشارکت
عمومی در تمام بحران‌ها، اصلی اساسی است؛ سه ضلع حکومت، جامعه
مدنی و شهروندان اگر در ارتباط تنگاتنگ با یکدیگر قرار گیرند،
می‌توانیم سرعت کنترل بحران را افزایش دهیم. در این سه ضلع اصلی
ترین نقش توسط شهروندان ایفا خواهد شد که با اعتماد به نخبگان و