4010
افتتاح پروژه‌های کتابخانه‌ای همدان در پساکرونا
عاطفه زارعی در گفت‌وگو با ایسنا، با بیان اینکه فعالیت های فرهنگی و
آموزشی کتابخانه ها همچنان در بستر فضای مجازی ادامه دارد، اظهار
کرد: با توجه به تداوم طرح فاصله گذاری اجتماعی و عمل به توصیه های
بهداشتی ستاد مبارزه با کرونا تعطیلی کتابخانه های استان همدان تا 26
اردیبهشت ماه ادامه خواهد داشت.
وی با بیان اینکه ادامه فعالیت کتابخانه های عمومی منوط به تصمیمات
ستاد ملی مبارزه با کرونا است، افزود: نهاد کتابخانه های عمومی با
تلاش کارشناسان و کتابداران و به منظور اجرای رسالت خود که
ارتقای شاخص های کتاب و کتابخوانی است، طی این مدت از
ظرفیت های مجازی به خوبی استفاده کرده اند
وی با بیان اینکه پایگاه اطلاعاتی نورمکس برای استفاده محققان فعال
است، افزود: شهروندان در این روزها که ماندن در منزل از سوی
مراجعبهداشت و سلامت توصیه می شود، می توانند با مطالعه و خواندن
کتاب استفاده بیشتری از اوقات خود داشته باشند.
مدیرکل کتابخانه های عمومی استان همدان جشنواره کتابخوانی
رضوی، برگزاری مسابقات کتابخوانی و پویش های مجازی،
معرفی کتاب در فضاهای مجازی و ارسال منابع گویا برای مخاطبان
نابینا را از اقدامات کتابخانه های عمومی در این مدت برشمرد.