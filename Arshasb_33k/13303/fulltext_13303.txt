13303
رئیس کل دادگستری استان فارس با اعلام این خبر گفت: این متهم 46
روز پس از ارتکاب جنایت در شهریور ماه 97 دستگیر و پرونده وی
پس از تکمیل تحقیقات توسط بازپرس ویژه قتل در دادسرای عمومی و
انقلاب شیراز با صدور قرار جلب به دادرسی معاون دادستان عمومی و
انقلاب شیراز جهت رسیدگی به دادگاه کیفری یک استان فارس ارسال
گردید.
حجت الاسلام والمسلمین سید کاظم موسوی افزود: پس از برگزاری
جلسه علنی رسیدگی به این پرونده، شعبه اول دادگاه کیفری یک استان
که با حضور دو قاضی تشکیل گردید متهم اصلی پرونده را به قصاص نفس
محکوم کرد.
این مقام ارشد قضایی استان بیان داشت: پس از این نیز رأی صادره با
اعتراض وکیل مدافع متهم در شعبه 35 دیوان عالی کشور بررسی که در
نهایت حکم صادره مبنی بر قصاص نفس قطعیت یافت و پس از انجام
تشریفات قانونی استیذان و با اصرار اولیا دم و خانواده مقتول به مرحله
اجرا گذارده شد.
گفتنی است روند رسیدگی به این پرونده از سال 1397 آغاز شده بود که
تا ابتدای امسال به طول انجامید.»
بر اساس پیگیری‌های ایسنا از مرکز رسانه قوه قضاییه؛ فرد اعدام شده
نوید افکاری است.