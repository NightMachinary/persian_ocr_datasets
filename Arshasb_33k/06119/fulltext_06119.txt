6119
وی مدعی شد: آقایشریعتمداری مشتاق است که با استفاده از
اختیارات وزارت تعاون، کار و رفاه اجتماعی به لرستان کمک کند اما
بقیه هم باید از این فرصت استفاده کنیم. البته به این معنا نیست که ما
می‌توانیم مشکل اشتغال و بیکاری لرستان را حل کنیم ما هم در وزارت
تعاون، کار و رفاه اجتماعی و زیر مجموعه‌اش به سهم خودمان تلاش
می‌کنیم.
شاکرمی اضافه کرد: همین که چندین معاون وزیر تعاون، کار و رفاه
اجتماعی از دو سه روز گذشته به لرستان سفر کرده‌اند نشان می‌دهد که
وزارت‌خانه نگاه ویژه‌ای به این استان دارد.
معاون وزیر تعاون، کار و رفاه اجتماعی در ادامه گفت: شهرستان
چگنی دارای ظرفیت‌های خوبی بوده که یک نمونه آن سنگ است و
می‌توان شهرک یا شهر سنگ در این شهرستان ایجاد کرد تا برای مردم
ثروت‌آفرینی کند که مشروط بر این است از این نعمت خدادادی
نهایت استفاده را ببریم.
وی یادآور شد: حدود 70 درصد چگنی مرتع است و باید متناسب با این
ظرفیت دنبال تولید و اشتغال برویم و لذا دامداری یکی از ظرفیت‌های
مناسب در این شهرستان است و چگنی می‌تواند قطب دامداری صنعتی
لرستان شود.