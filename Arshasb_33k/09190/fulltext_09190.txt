9190
تجهیزات راهبردی ساخت داخل در رزمایش ذوالفقار با موفقیت
آزمایش شد
به گزارش ایسنا به نقل از روابط عمومی ارتش، امیر سرلشکر سید
عبدالرحیم موسوی فرمانده کل ارتش جمهوری اسلامی ایران در
پایان رزمایش مشترک ذوالفقار 99 ارتش که از پنجشنبه هفته گذشته در
منطقه جنوب کشور از شرق تنگه هرمز تا شمال اقیانوس هند آغاز شده
است، گفت: آنچه شاهد بودیم یک رزم مشترک نیروهای چهارگانه
ارتش و قرارگاه پدافند هوایی بود که الحمدالله با هماهنگی بسیار
خوبی تقریبا به تمام اهداف از پیش تعیین شده خود رسید.
وی با بیان اینکه در این رزمایش موفق شدیم زیردریایی ها و پهپادهای
ساخت ایران را براساس ماموریت های تعریف شده و با موفقیت وارد
عملیات کنیم، افزود: زیردریایی ایرانی فاتح با توانمندی های
عملیاتی بالا و قوس در آبهای آزاد و همچنین پهپاد دوربرد ایرانی
سیمرغ با استمرار پروازی بالا، دست بلند نظام در صیانت از استقلال و
اقتدار جمهوری اسلامی هستند که به زیبایی در این رزمایش و در
سازمان رزم جدید ارتش بکار گرفته شدند.
فرمانده کل ارتش تاکید کرد: پرتاب‌ موفق موشک های ایرانی اعم از
ساحل به دریا، سطح به سطح و هوا به سطح همه در بردهای مختلف نیز از
جمله اقدامات خوب رزمایش بود.