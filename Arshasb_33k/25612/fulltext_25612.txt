25612
نقض حریم آبی و هوایی لبنان توسط رژیم صهیونیستی
به گزارش ایسنا، به نقل از سایت شبکه خبری روسیا الیوم، ارتش لبنان با
صدور بیانیه‌ای اعلام کرد، یک فروند هواپیمای جاسوسی رژیم
صهیونیستی، به ورود به آسمان لبنان و پرواز از غرب شهرک «الناقوره»
تا شهرک «عدلون» اقدام به نقض حریم هوایی این کشور کرد.
در بیانیه مذکور همچنین آمده است، این هواپیمای اسرائیلی بر فراز
مناطق جنوبی، بیروت و اطراف آن، بعبدا و عالیه، گشت‌زنی کرده و در
نهایت از غرب شهرک الناقوره به اراضی اشغالی بازگشت.
در بیانیه ارتش لبنان همچنین آمده است، دقایقی دیگر، هواپیمای
جاسوسی مشابهی نیز حریم هوایی شهرک «کفرکلا» را نقض کرد و پس از
گشت‌زنی بر فراز مناطق جنوبی، از این شهرک به سمت اراضی اشغالی
بازگشت.
علاوه بر این ارتش لبنان اعلام کرد که دو قایق جنگی اسرائیلی نیز در
مسافت حدود 314 متر وارد آب‌های منطقه‌ای لبنان در مقابل «رأس
الناقوره» شدند.