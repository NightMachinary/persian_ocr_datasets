3925
افت بازار مسکن ناشی از سه متغیر
به گزارش ایسنا، بازار مسکن شهر تهران که در تیرماه بارونق نسبی
مواجه شده بود از حدود یک هفته پیش به دلیل ابهامات ایجاد شده است
چشم انداز بازار ارز به عنوان مهمترین عامل با افت تعداد معاملات
مواجه شد.
ماه گذشته 14 هزار و 47 قرارداد خرید و فروش مسکن در تهران منعقد شد
که از رشد 30 درصد نسبت به خرداد امسال و 193 درصد در مقایسه با
تیرماه پارسال حکایت داشت؛ هرچند متوسط قیمت به متری 21
میلیون تومان رسید که افزایش 10 درصدی نسبت به خرداد امسال و
رشد 57 درصد در مقایسه با تیر پارسال را نشان داد.
برآوردهای میدانی نشان می داد رشد معاملات و به تبع آن افزایش
نسبی قیمتها در روزهای ابتدایی مرداد ماه نیز ادامه داشته و تا نیمه ماه
پنجم سال جاری قراردادهای خرید و فروش در تهران حدود 40
درصد نسبت به مرداد سال قبل افزایش داشته است.
نقدینگی بین بازارها جابجا می‌شود
با این وجود واسطه های ملکی از کسادی بازار مسکن در یک هفته اخیر
خبر می دهند؛ هرچند معتقدند که به دلیل جابجایی پول بین بازارهای
اقتصادی از جمله ارز، طلا، بورس و مسکن، نوسانات مقطعی طبیعی به
نظر میرسد.