1860
احتمال افزایش بروز رفتارهای پرخطر از سوی معتادان متجاهر
خراسان‌شمالی
فروغیان در گفت و گو با ایسنا، با اشاره به اینکه قبل از شیوع ویروس
کرونا، همیشه جمع آوری معتادان متجاهر در دستور کار قرار داشت
و به کمپ ماده 16 منتقل می شدند، گفت: با شیوع ویروس کرونا این امر به
علت جلوگیری از ابتلای معتادان به این ویروس انجام نشد.
وی افزود: در نتیجه در حال حاضر بیشتر معتادان متجاهر در پاتوق ها
گذران می کنند که همین امر احتمال بروز رفتارهای پرخطر همچون
استفاده از سرنگ های مشترک را زیاد می کند.
فروغیان ادامه داد: اما خوشبختانه تزریق مشترک از سوی معتادان در این
استان به شدت کاهش یافته است و از سوی دیگر معتادان تزریقی می
توانند سرنگ های مورد نیاز خود را از مراکز کاهش آسیب دریافت
کنند.
وی تصریح کرد: طی هفته جاری برنامه جمع آوری معتادان متجاهر در
این استان اجرایی خواهد شد که این امر در مرکز استان صورت خواهد
گرفت.
این مسئول با اشاره به اینکه طی بررسی های صورت گرفته حدود 482
معتاد متجاهر در این استان وجود دارد، گفت: از این تعداد 110 نفر خانم
هستند.