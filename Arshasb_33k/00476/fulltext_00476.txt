476
آزمون کارشناسان دادگستری 20 شهریور برگزار می‌شود
محمدحسین میرشکاری چهارشنبه 19 شهریور در جمع خبرنگاران
گفت: در استان فارس4812 نفر در 35 رشته برای شرکت در آزمون
کارشناسان رسمی دادگستری ثبت‌نام کرده‌اند.
او خاطرنشان کرد: در ادوار گذشته شیراز نه تنها مرکز برگزاری
آزمون داوطلبان در فارس بلکه محل برگزاری آزمون متقاضیان
برخی از استان‌های همجوار نیز بوده است اما امسال به دلیل شرایط ناشی
از شیوع کروناویروس، فقط میزبان متقاضیان استان فارس خواهد
بود.
میرشکاری با یادآوری اینکه تدابیر لازم برای رعایت پروتکل‌های
بهداشتی در زمان و مکان برگزاری آزمون اندیشیده شده است و
اجرایی خواهد شد.
وی با بیان اینکه در این آزمون قرار است 697 نفر برای تامین نیاز مرکز به
کارشناسان رسمی، جذب شوند، گفت: پذیرفته شدگان در آزمون
بعد از مصاحبه حضوری و طی مرحله گزینش، جذب خواهند شد.
رئیس مرکز کارشناسان رسمی دادگستری استان فارس خاطرنشان
کرد: افراد بعد از پذیرش در مراحل مختلف، باید دوره کارآموزی را
زیر نظر اساتید رشته‌ای که در آن پذیرفته شده‌اند، سپری کنند تا موفق
به اخذ پروانه کارشناسی شوند.