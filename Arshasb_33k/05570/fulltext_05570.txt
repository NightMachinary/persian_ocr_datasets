5570
اهالی ادبیات بیشتر عاشق اکبر عالمی بودند
به گزارش ایسنا، ابراهیم خدایار در پی درگذشت این مستندساز،
عکاس، منتقد و مجری، درپیامی نوشته است: درگذشت استاد
بزرگوارم، جاودان‌یاد دکتر اکبر عالمی، مایه‌تاثر و اندوه قلبی
دوستداران سینما و ادبیات شد. این شخصیت اخلاقی دارای روحی
بسیار بزرگ و سرشار از دیگرخواهی بود. وقتی او را می‌دیدی، شادی
و سبکی خاصی به درون تو راه‌ می‌یافت؛ چیزی از جنس نسیم خنک
کویر در شب‌های ماهتاب. همه سکنات و حرکاتش به این باد
خوش‌نسیم شباهت داشت: آرام و دلاویز. وقتی لب به سخن می‌گشود،
آوازی از همان جنس رگ رگ وجودت را پر می‌کرد. بلاغت مجسم
بود. بی‌جهت نبود که اهالی ادبیات بیشتر از دیگر هنرمندان عاشقش
بودند. همه‌ما در غم پرواز این نمونه‌عینی تجلی روح آرام و بزرگ به
سوگ می‌نشینیم.
اکبر عالمی، متولد تیر 1324 در اهواز، فارغ‌التحصیل رشته سینما با
مدرک دکتری از انگلستان بودکهمستندهای مختلفی را از جمله
«مروارید خلیج‌فارس» ساخته است. اوعلاوه بر تالیف و ترجمه
آثاری در حوزه سینما و عکاسی، در سال‌های دهه 70 هم مجری برنامه
«هنر هفتم» بود.
عالمی به‌دلیل ابتلا به ویروس کرونا در بامداد روزسه‌شنبه (22 مهرماه)