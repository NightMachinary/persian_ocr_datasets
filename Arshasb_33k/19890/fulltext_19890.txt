19890
وزرا بودیم. اصرار آقای رئیس جمهور بر این است که اولین اولویت
کشور سلامت مردم ماست و بازگشایی صنوف به معنای اجبار
بازگشایی کسبه نیست. اگر استانداری یا مسئولین استانی تشخصی
دادند با همکاری و هماهنگی شورای اصناف یک استان یا شهرستان که
بازگشایی‌ها موجب مشکلات خاصی برای مردم می‌شود، خودشان
می‌توانند در این باره تصمیم‌گیری کنند و با رضایت‌مندی دو طرفه
این اقدام را به تعویق بیندازند.
وی تأکید کرد: بنابراین بازگشایی صنوف به معنای اجازه است، نه
اجبار کردن. بنابراین استان‌ها بر حسب ضرورت، کار را پیش برند.
اگر در جایی استانداران و یا رؤسای دانشگاه‌ها یا شورای اصناف
نیازمند سؤالی از وزارت بهداشت بود و نیاز به مکاتبه‌ای با ما داشت،
حتماً رسیدگی می‌کنیم و اقدام خواهیم کرد.
طرح ترافیکی ویژه زمستان 99 آغاز شد
سردار نورعلی یاری در مراسم افتتاحیه طرح انتظامی ترافیکی ویژه
زمستان 99 با بیان اینکه خدمتگزاری به مردم توفیقی الهی است که
نصیب همه ما شده است، اظهار کرد: با برنامه‌ریزی، هم افزایی و
هماهنگی پلیس و سایر نهادهای مربوطه اقدامات صحیحی را در
راستای تسهیل عبور و مرور مردم در جاده‌ها و محورهای مواصلاتی
انجام خواهیم داد.