9856
تسریع در ارائه تسهیلات به مشاغل آسیب‌دیده از کرونا در خوزستان
غلامرضا شریعتی در حاشیه برگزاری نشست شورای خبرگان بانکی
خوزستان که امروز 20 مردادماه در اهواز برگزار شد، اظهار کرد:
شورای خبرگان بانکی خوزستان در راستای سیاست‌های دولت
مبنی بر تشکیل شورای خبرگان بانکی برای تسهیل مشکلاتی که در
دریافت تسهیلات وجود دارد، تشکیل شده است.
به گزارش ایسنا، وی افزود: با توجه به اینکه در اعطای تسهیلات بانکی به
متقاضیان بعضا سیلقه‌ای عمل می‌شود، شورای خبرگان بانکی
هماهنگی بین بانک‌ها و ایجاد وحدت رویه و تسهیل امور مربوط به
بانک‌ها را بر عهده دارد.
استاندار خوزستان با بیان اینکه یکی از مهم‌ترین وظایف این شورا
ایجاد وحدت رویه در برنامه‌ریزی‌های اقتصادی استان خوزستان با
محوریت بانک‌ها است، تصریح کرد: احکام اعضای شورای خبرگان
بانکی خوزستان از سوی بانک مرکزی جمهوری اسلامی ایران صادر
شده است.
شریعتی بیان کرد: سیاست‌گذاری شفاف و تسهیل در امور بانکی
مهم‌ترین مولفه برای توسعه اقتصادی است و بانک‌ها می‌توانند در
استان خوزستان به عامل محرک در توسعه متوازن اقتصادی تبدیل
شوند.