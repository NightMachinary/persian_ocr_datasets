21813
قیمت پایه اصلاح نشود صدور محصولات کشاورزی مختل می‌شود
خسرو فروغان شنبه 22 شهریور در جلسه کمیسیون صادرات و
واردات و گمرک اتاق بازرگانی فارس، گفت: در گذشته بنا به توافق
هایی قیمت محصولات صادراتی را در سامانه گمرک بیش از قیمت
واقعی اعلام می کردند و هم اینک برای برگشت ارز این موضوع به یک
معضل تبدیل شده است.
وی با یادآوری اینکه صادرات محصولات کشاورزی از بخش‌های
مهم تجارت خارجه فارس است، گفت: امسال وضعیت استان در بخش
تولید محصولات کشاورزی بهتر از سالهای گذشته است و اگر در روند
صادرات محصولات کشاورزی استان اختلال ایجاد شود با وضعیت
نامناسبی در حوزه عرضه و بازار روبرو خواهیم بود.
فروغان با بیان اینکه سیستم قیمت گذاری و نظارت بر قیمت ها در کشور
ما متفاوت با سایر کشورهاست، گفت: عمده صادرات استان میوه و تره
بار و محصولات کشاورزی و میزان اشتغال نیز در این حوزه در استان
بسیار مهم است لذا همه بخش های مرتبط باید کمک کنند تا با همکاری هم
از مزیت کشاورزی استان به نفع مردم استان بهره برداری شود.
وی بازار داخلی را مبنای خوبی برای محاسبه قیمت محصولات
کشاورزی ندانست و خواستار همراهی وزارت خارجه برای احصا
قیمت اقلام مشابه سایرکشورها شد و ادامه داد: صادرات بیشتر بر روی