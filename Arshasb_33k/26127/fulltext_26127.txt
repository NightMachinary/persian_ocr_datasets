26127
آئین معارفه فرمانده انتطامی جدید چهارمحال و بختیاری گزارشی از
این اقدامات ارائه می‌شود.
نیروی انتظامی در همه عرصه ها در کنار مردم است
به گزارش ایسنا، سردار حسین اشتری در رزمایش همدلی
مومنانه،اظهار کرد: خداوند تبارک و تعالی را شاکریم که در پی تدابیر
و فرمایشات گوهربار مقام معظم رهبری مبنی بر اینکه ؛ماه رمضان در
پیش است، ماه انفاق و ایثار، چه خوب است که یک رزمایش گسترده ای
در کشور به وجود بیاید برای مواسات، همدلی و کمک مومنانه به
نیازمندان؛ این رزمایش مومنانه در نیروی انتظامی نیز رقم خورد و
توفیق داشتیم که از غافله کمک به نیازمندان جا نمانیم.
وی یادآور شد: الحمدالله ملت شریف ایران اسلامی به این فرمایش
رهبری لبیک گفتند و همه ما دیدیم که در اقصی نقاط کشور، کمک
مومنانه و داوطلبانه مردم برای نیازمندان چگونه روانه و سرازیر شد، به
طوری که در مساجد، حسینیه ها، تکایا، اماکن فرهنگی، ورزشی،
مذهبی و... چنین برنامه ای برای کمک به نیازمندان اجرا شد.
وی با بیان اینکه مردم ما بار دیگر در لبیک به فرمایش مقام معظم
رهبری(مدظله العالی) خوش درخشیدند و حماسه آفریدند، خاطر
نشان کرد: مردم نشان دادند و ثابت کردند که همیشه و همواره در صحنه و
گوش به فرمان رهبر معظم انقلاب هستند.