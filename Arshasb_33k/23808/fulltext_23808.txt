23808
چینی کرده است، خریدن یک چاقو مهردار و ضامن‌دار زنجانی برای
قتل صرف نمی‌کند، صادرات که ممنوع شد، فروختن این آثار هنری
از طریق پست که ممنوع شد، بانه شد دروازه‌ای برای ورود بسته‌های
بزرگ چاقوهای چینی به اسم سنتی زنجان، سوییسی و امریکایی. حالا
حتی چاقوسازان نیز ترجیح می‌دهند ردیف ویترین مغازه را پرکنند
از چاقوهای ارزان‌قیمت چینی. سود و فروش بیشتر و قیمت پایین آنها
لااقل مانع ورشکستگی می‌شود. پاساژ مروارید کنار سنگفرش
خیابان امام زنجان، مهم‌ترین مرکز تجاری خرید و فروش
صنایع‌دستی است. برای یک مسافر، اطمینان به نام و نشان این پاساژ او را
به خرید وا می‌دارد، بی‌آنکه بداند حدود 30 تا 40 درصد چاقوها،
کاردهای آشپزخانه، تیزی و چاقوهای ضامن‌دار این پاساژ چینی
هستند، آقای فرجیان اما برای استعمال واژه «چینی» چند بار
عذرخواهی می‌کند، چاقوی زنجان ساخت چین چنان شرمی به
صورتش می‌اندازد که با مکث سعی می‌کند این واژه را سریع‌ در دهان
بچرخاند و مثل شربت تلخی آن را به سرعت قورت دهد، بردن نام چاقوی
چینی و سوییسی در این مغازه بی‌احترامی به چشم‌های پدر است که از آن
بالا صداقت و تعهد به هنر پسرش را می‌پاید، اما با وجود مشتریان ثابت،
ممنوعیت ارسال، صادرات صفر و مسوولانی که جز وعده حاصل
دیگری ندارند، تا چه روزی می‌توان چراغ این دکان را روشن نگه