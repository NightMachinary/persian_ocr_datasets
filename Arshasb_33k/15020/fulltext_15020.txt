15020
وی انتقاد کرد: متاسفانه بیشتر شرکت های واردکننده گوشی تلفن
همراه در کشور یا مرکز خدمات ندارند و یا خدماتشان به نسبت
واردات آنها نبوده و به صورت ضعیف خدمات ارائه می دهند، در
حالیکه هر گوشی به طور معمول باید 18 ماه گارانتی داشته باشد، البته
این موراد از حیطه اقدامات اتحادیه خارج است.
میرشمشیری در خصوص میزان خرید گوشی از سوی مردم، اظهار
کرد: با نرخ دلار بالای فعلی مردم نمی توانند خرید کنند مگر به اجبار
موارد آموزشی مدارس و دانشگاه ها که متاسفانه خانواده ها ناچارند با
نرخ بالای تلفن همراه را خریداری کنند.
وی با بیان اینکه امروز گوشی تلفن همراه به نوعی از ردیف کالاهای
لوکس خارج شده و به کالای ضروری سبد خانواده ها برای آموزش
فرزندان تبدیل شده است، تصریح کرد: در شرایط فعلی شیوع کرونا،
گوشی تلفن همراه جزو تجهیزات کمک آموزشی تبدیل شده است.
رئیس اتحادیه صنف فروشندگان و تعمیرکنندگان تلفن ثابت و همراه
اصفهان افزود: طی یک هفته گذشته که وزارت آموزش و پرورش به
نوعی بر آموزش مجازی تاکید کرده، بسیاری از خانواده ها ناچار به
نصب برنامه شاد هستند و متاسفانه برنامه شاد بر روی گوشی های قدیمی
قابل نصب نیست و خانواده ها ناچارند گوشی های جدید خریداری
کنند.