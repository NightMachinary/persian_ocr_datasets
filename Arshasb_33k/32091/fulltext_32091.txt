32091
به گزارش ایسنا، چند روز پیش هوشنگ بازوند استاندار کرمانشاه در
بازدید از میدان عرضه دام ماهیدشت و کشتارگاه صنعتی کرمانشاه از
پیگیری برای کاهش قیمت گوشت قرمز در بازار خبر داد.
وی افزود: با توجه به کاهش قیمت دام زنده در میدان، باید قیمت
گوشت در قصابی ها و مراکز عرضه گوشت قرمز نیز کاهش یابد.
بازوند گفت: اکنون قیمت دام در میدان عرضه پایین آمده و
تصمیم‌های خوبی نیز در حوزه قیمت‌گذاری و عرضه گوشت در بازار
اتخاذ شده و شاهد کاهش قیمت بیشتر انواع محصولات پروتئینی در
روزهای آینده خواهیم بود.
استاندار کرمانشاه همچنین با تأکید بر اینکه دستگاه‌های ذیربط باید با
جدیت کامل از قاچاق دام جلوگیری کنند، تصریح کرد: با اتخاذ
تدابیر لازم، برای مقابله با گرانفروشی و تورم اقدامات موثری انجام
خواهد شد.
گوشت قرمز هفته بدون نوسانی را پشت سرگذاشت
علی اصغر ملکی در گفت وگو با ایسنا با بیان اینکه قیمت گوشت
گوسفندی نسبت به هفته گذشته تغییری نکرده است، اظهار کرد: مغازه
دار شقه بدون دنبه گوسفندی را 98 تا 99 هزارتومان خریداری کرده و
با 10 تا 12 درصد سود به مصرف کنندگان عرضه می کند.
وی ادامه: در حال حاصر شقه بدون دنبه گوسفندی کشتار روز با قیمت