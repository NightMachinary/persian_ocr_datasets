924
وی امضای تفاهم نامه بین دو مجموعه را به یادماندنی و حرکت اساسی در
استان دانست و گفت: ما در بحث تولید قطعات صنایع و معادن از هیچ
کاری فروگذار نخواهیم شد، صلاح استان را می‌خواهیم، با
جهاددانشگاهی در یک جبهه قرار داریم و از این به بعد قطعاً شاهد
دستاوردهای بزرگی در بحث صنایع و معادن استان خواهیم بود.
در ادامه این جلسه دکتر بازمانده سرپرست جهاددانشگاهی استان
کرمان با بیان اینکه کارخانه قطعه گستر مایه افتخار استان کرمان است،
اعلام کرد: جای تاسف است که خط تولید در این مجموعه در یک شیفت
کار می‌کند در صورتی که ظرفیت این کارخانه چه در بحث ابزار کار،
فضا و نیروی انسانی تا 3 شیفت کاری است.
وی تاکید کرد: ما باید قطعات مورد نیاز صنایع و معادن استان کرمان را
در خود استان تولید نماییم و این امر وظیفه ماست و قطعاً جهاددانشگاهی
با مجموعه قطعه گستر در کنار یکدیگر با توکل بر خدا و با هم افزایی ویژه
بر روی این مسئله کار خواهیم کرد.
سرپرست جهاددانشگاهی اظهار کرد: رویکرد جهاد دانشگاهی و
مجموعه قطعه گستر بحث صنایع و معادن است و علاوه بر قطعاتی که در
زمان های گذشته در این مجموعه تولید شده است تصمیم داریم با
استفاده از دانش متخصصین و جهاددانشگاهی قطعات جدیدی را
تولید کرده و گام‌های موثری را در استان و کشور برداریم.