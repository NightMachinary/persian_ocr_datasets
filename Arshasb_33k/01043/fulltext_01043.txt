1043
.
آمریکایی‌ها با تحریم‌های بانکی به دنبال فشار روانی بر ایران هستند
ابوالفضل ابوترابی در گفت‌وگو با ایسنا در خصوص تحریم 18 بانک
ایران از سوی آمریکا، اظهار کرد: تحریم بانک‌های ایرانی چیز
جدیدی نیست چرا که در گذشته هم همین بانک‌ها به دلیل بسته بودن
«سوئیفت» (جامعه جهانی ارتباطات مالی بین بانکی) مبادلات پولی
نمی‌توانستند داشته باشند و این تحریم‌ها از نظر عملی چیزی جدیدی
ندارد. آمریکایی‌ها با این تحریم‌ها بیشتر به دنبال فشار روانی بر ایران و
مردم هستند و با توجه به نزدیک بودن انتخابات در آمریکا ترامپ قصد
خودنمایی و تبلیغ در افکار عمومی را دارد.
وی افزود: از قبل سوئیفت دچار مشکل شده و روی ایران بسته شده بود و
این تحریم‌ها هیچ اثر تازه‌ای ندارند و عملاً در گذشته هم این 18 بانک
تحریم بوده‌اند. اما باید این سؤال اساسی را مطرح کنیم که آیا تحریم‌ها
روی ایران اثر دارد یا خیر؟
این عضو کمیسیون شوراها و امور داخلی کشور در مجلس شورای
اسلامی در همین خصوص، افزود: بارها اعلام کرده‌ایم که حدود 30
درصد مشکلات کشور به تحریم‌ها بر می‌گردد و وزن تحریم‌ها حدود
یک سوم مشکلات را در بر می‌گیرد، این در حالی است که دشمن روی این
تحریم‌ها خیلی تبلیغ می‌کند و اثر آن را بیشتر از آن چیزی که هست جلوه