32127
پتانسیل انرژی بادی در جنوب استان گیلان، منطقه منجیل و مناطق
اطراف آن وجود دارد که در حال حاضر 92 مگاوات انرژی
تجدیدپذیر در گیلان در حال بهره‌برداری است. به عبارتی، در استان
گیلان بیش از 32 برابر ظرفیت منصوبه فعلی انرژی بادی، پتانسیل
تولید انرژی بادی وجود دارد.
سرپرست شرکت سهامی برق منطقه‌ای گیلان در خصوص پتانسیل
انرژی خورشیدی در استان گفت: علی‌رغم تصور موجود، در بخش
جنوبی استان گیلان از شهر منجیل به سمت لوشان پتانسیل بسیار خوبی
برای بهره گیری از نیروگاه‌های خورشیدی وجود دارد. این پتانسل
مورد تایید سازمان انرژی‌های تجدید پذیر و بهره وری انرژی
برق(ساتبا) نیز می‌باشد. وجود این پتانسیل فوق العاده و فقدان
ریزگردها در منطقه و نیز تونل باد موجود در منطقه که می‌تواند نقش
موثری در خنک کردن پنل‌های خورشیدی داشته باشد می‌تواند
راندمان پنل‌های خورشیدی را افزایش دهد و دو چندان کند.
وی با بیان اینکه پتانسیل انرژی خورشیدی استان گیلان از بسیاری از
استان‌های آفتابی مانند کرمان و یزد، به مراتب بیشتر است، گفت: اگر از
تمامی ظرفیت‌های استان گیلان در زمینه انرژی خورشیدی استفاده
شود، استان گیلان می‌تواند قطب تولید برق از انرژی خورشیدی در
کشور و حتی در منطقه غرب آسیا شود.