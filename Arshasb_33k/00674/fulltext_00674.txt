674
از شیوع این بیماری دارد.
آغاز طرح نظارتی پایش کالا و خدمات در هرمزگان/برخورد با
گران‌فروشان و محتکرین
خلیل قاسمی صبح امروز(21 مهرماه) در جمع خبرنگاران، با اعلام
خبر فوق افزود: در این طرح قریب به 100 بازرس در 2 نوبت صبح و عصر
نظارت از واحدهای عرضه کالاهای اساسی در استان را بر عهده دارند.
رئیس سازمان صنعت، معدن و تجارت هرمزگان اظهار کرد: با
واحدهای صنفی که اقدام به گران‌فروشی، کم‌فروشی، احتکار و...
می کنند، برخورد می‌شود و متخلفان و گران‌فروشان برابر قانون
مجازات خواهند شد.
وی کنترل و نظارت بر وضعیت بازار کالا و خدمات و ایجاد زمینه
مناسب برای تامین و توزیع مایحتاج عمومی را از جمله اهداف اجرای
این طرح دانست و بیان‌ کرد: جلوگیری از هرگونه کمبود و افزایش
غیرمنطقی قیمت‌ها و جلوگیری از تخلفات احتمالی و رسیدگی فوری به
شکایات و گزارش‌های مردمی از دیگر اهداف این طرح است.
قاسمی اظهار کرد: مردم می‌توانند در صورت مشاهده هرگونه
تخلف، موضوع را از طریق سامانه ارتباطی 124 به واحد بازرسی و
رسیدگی به شکایات این سازمان در سراسر استان اطلاع دهند و پیگیر
شکایت خود باشند.