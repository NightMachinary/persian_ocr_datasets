12675
همچنین با اشاره به گزارش های ارائه شده در جلسه مبنی بر کاهش
مطالبات غیرجاری بانک ها گفت: بانک ها باید توجه داشته باشند همه
کسانی که نمی توانند بدهی های خود را بپردازند افراد سودجو نیستند
بلکه شرایط اقتصادی، آنها را با مشکل مواجه کرده است که لازم است به
این افراد فرصت داده شود تا بتوانند مشکلات را حل کنند. البته باید با
سودجویان و افرادی که با گردن کلفتی بدهی خود را به بانک ها نمی
پردازند، برخورد کرد. معاون اول رییس جمهور در بخش پایانی
سخنان خود از بانک های عامل خواست در فرایند اعطای 50 هزار
میلیارد تومان تسهیلات به بنگاههایی که در شرایط کرونا دچار آسیب
شده اند نهایت سهولت را مدنظر قرار دهند و مقررات و دستورالعمل
های آسانی برای ارائه تسهیلات در نظر گرفته شود. جهانگیری تصریح
کرد: انتظار دولت از نظام بانکی در سال 99 این است که با توجه به شرایط
پیش روی کشور، بانک ها به صادر کنندگان و واحدهای تولیدی
کمک کنند ضمن آنکه دولت آمادگی دارد انتقادها و پیشنهادات
راهگشا و سازنده همه اقتصاددانان کشور را با آغوش باز بپذیرد.
معاون اول رییس جمهور از رییس کل بانک مرکزی به عنوان مدیری
موفق و دلسوز برای اقتصاد کشور نام برد و گفت: آقای همتی در بانک
مرکزی نیز عملکرد بسیار خوبی داشته است و ایشان مدیری است که
وقتی برنامه و سیاستی را قبول دارد شجاعانه از این سیاست ها دفاع می