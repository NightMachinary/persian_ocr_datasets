6507
بازگشایی 27 قرائت‌خانه و کتابخانه فرهنگ‌سراهای شهرداری مشهد 
صدرا یوسفی با بیان این خبر اظهار کرد: با توجه به شیوع ویروس کرونا
و در راستای پیشگیری از ابتلای شهروندان به این بیماری،
قرائت‌خانه‌ها و کتابخانه‌های شهرداری مشهد تعطیل شده بود.
وی افزود: اکنون و با تصمیم ستاد کرونای استان و با توجه به کاهش
شیوع ویروس کرونا، 14 قرائت‌خانه مربوط به شهرداری و همچنین
13 کتابخانه فرهنگ‌سراهای نقاط مختلف شهر از روز شنبه، 22
شهریورماه برای استفاده عموم مجدد بازگشایی شده است.
بر اساس گزارش پایگاه اطلاع‌رسانی شهرداری مشهد؛ معاون
فرهنگی و هنری سازمان اجتماعی و فرهنگی شهرداری مشهد بیان کرد:
در بازگشایی قرائت‌خانه‌ها و کتابخانه‌ها، پروتکل‌های بهداشتی به
صورت دقیق اعمال و ضدعفونی این اماکن به صورت مستمر انجام
خواهد شد.
بازگشت 100 جوان قمی به کارخانه پس از پنج سال
با حضور سرپرست وزارت صمت در قم که هفته گذشته صورت گرفت،
شرکت گلریز پلیمر قم با تصمیم و تلاش مسئولین در ستاد تسهیل و رفع
موانع تولید، بعد از 5 سال دوباره به چرخه تولید بازگشت.
به گفته مدیر تولید این واحد صنعتی، این شرکت سال 88 وارد مدار
تولید شد و بعد از چند سال به دلیل عدم تامین مواد اولیه، تعطیل شد.