17811
سردار فضلی: تکلیف ما آماده کردن پاسداری است که برای جهاد در راه
خدا مشق شهادت کند 
به گزارش ایسنا به نقل از سپاه نیوز؛ سردار سرتیپ پاسدار علی فضلی
جانشین معاون هماهنگ‌کننده سپاه در آیین تودیع و معارفه فرمانده
دانشگاه افسری و تربیت پاسداری امام حسین(ع)، اظهار داشت: خدا
را شاکرم که توفیق یار شد در قطعه‌ای از بهشت پاسداران یعنی دانشگاه
امام حسین(ع) که همه ساله شاهد حضور و خیرات نائب امام
زمان(عج) است حضور داشتم. امروز از بیانات یار صادق امامین
انقلاب اسلامی سرلشکر سلامی عزیز درباره خودم شرمنده شدم و من
لایق تعابیر و تعاریف ایشان نبودم.
وی با بیان اینکه در حوزه کارهای زیربنایی نیاز به تقویت بنیه تربیتی،
علمی و آموزشی و پژوهشی داریم، عنوان کرد: قریب به 2000 درس در
دانشگاه وجود دارد که با تشکیل قرارگاه امام صادق(ع) موفق شدند
از هدف‌گذاری که از اواخر سال 97 شروع شد، حدود 120 جلد کتاب
را مطابق با خطوط ترسیم شده تدوین کنند و این اقدامات خداپسندانه
اعضای هیئت علمی دانشگاه تبدیل به 120 جلد کتاب شده است.
فرمانده سابق دانشگاه افسری و تربیت پاسداری امام حسین(ع) ادامه
داد: همچنین دغدغه فضای مجازی و سایبری را داشتیم و لازم بود
قدم‌های بلند برداشته شود که با تدبیر فرمانده محترم سپاه امروز در این