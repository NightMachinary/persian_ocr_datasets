3349
وی با بیان این‌که کانوپولوی خوزستان همیشه در بخش مدال‌آوری
موفق بوده است، اما هفت هشت سالی بود که این رشته در استان متوقف
شده بود، افزود:‌ برای فعال‌سازی بخش بانوان نیز برنامه‌هایی مدنظر
است. در مجموع این‌ها نوید خوبی برای قایقرانی خوزستان است و
می‌توان از این به بعد بیشتر از قایقرانی و رشته کانوپولواستان شنید.
دریس خاطر نشان کرد: ان‌شاالله تحول خوبی را در رشته قایقرانی
خوزستان شاهد خواهیم بود؛ در حال حاضر نسل جوان خوبی را وارد
قایقرانی استان کرده‌ایم و با اضافه کردن مربیان جدید نیز به دنبال نتیجه
مطلوب‌تری در قایقرانی هستیم.
وی درباره نتیجه پیگیری‌ها جهت نصب اسکله قایقرانی در اهواز،
گفت: مصوبه نصب اسکله در جلسه شورای ورزش استان از سوی
استانداری گرفته شد و سپس بحث‌های کارشناسی و مهندسی کار
صورت گرفت و برآورد هزینه و احداث زیرساخت نصب اسکله نیز
انجام شد. تا پایان مهرماه هم اسکله را به ما تحویل می‌دهند و فقط تامین
بودجه نصب اسکله باقی خواهد ماند.
رئیس هیات قایقرانی خوزستان در خصوص حمایت از ورزشکاران
مدال‌آور خوزستانی نیز عنوان کرد: حمایت از قهرمانان
خوزستانی در دستور کار قرار دارد. در این زمینه با مدیرکل ورزش و
جوانان خوزستان صحبت کرده‌ایم تا اعتبار خاصی برای حمایت از