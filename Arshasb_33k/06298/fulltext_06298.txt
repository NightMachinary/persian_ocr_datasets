6298
آفریقای جنوبی را جشن گرفتیم. اما با این وجود، اکنون شما عزیزان
می‌توانید رشد مجدد و روزافزون این نظام فروپاشیده را در سرزمین
فلسطین مشاهده کنید. همچنین سقوط دیوار برلین را با هم جشن
گرفتیم، اما با این وجود مشاهده می‌کنید که این دیوار مجدداً در
سرزمین فلسطین در حال ساخت است؛ دیواری که همانند افعی بزرگ بر
گردن فلسطینیان می‌پیچد، دیواری که هدف از احداث آن جدا
کردن فلسطینیان از اسرائیلی‌ها نیست، بلکه هدف از ساخت آن جدا
کردن فلسطینیان از یکدیگر و فاصله انداختن میان آن‌ها و آرزو و
سرنوشت‌شان است. هدف از احداث این دیوار نژادپرستانه، ایجاد
فاصله(تحریف) بین واقعیت‌های تاریخی و واقعیت‌های جعلی
نیست، بلکه هدف از آن، تنها کردن فلسطینیان(گرفتن آمال و
آرزوهای فلسطینان) از طریق اتخاذ سیاست‌های نژادپرستانه است.
زندگی در این‌جا آن‌گونه که مشاهده می‌کنید، طبیعی نیست بلکه
بیشتر شبیه یک معجزه الهی است که هر روز تکرار می‌شود. موانع نظامی،
تمام چیزها و هر آن‌چه را در این سرزمین وجود دارد از همدیگر جدا
می‌کند. و همه چیز، حتی منظره‌های طبیعی، موقتی و در انتظار تغییر
است؛ تغییراتی که از طریق جنگ‌افزارها و بولدوزرهای نظامی
ارتش اسرائیل انجام می‌شود. زندگی در این‌جا از زندگی عادی نیز
کمتر است، زندگی در این‌جا بیشتر شبیه مردن تدریجی است تا زندگی!