805
استان‌های تهران، فارس و گیلان و استان‌های هرمزگان، چهارمحال
بختیاری و و آذربایجان غربی بیشترین موارد ضعیف را داشتند.
آلودگی آب روستای «محمدآباد» گرگان رد شد
سیدمحسن علوی‌نیا در گفت‌وگو با ایسنا اظهار کرد: ساعت یک ظهر
روز چهارشنبه 8 مردادماه گزارشی مبنی بر علائم تهوع در تعدادی از
اهالی روستای محمدآباد گرگان به مرکز بهداشت استان گزارش شد.
وی بیان کرد: ساعت 2 و نیم همان روز کارشناسان بهداشت محیط در
محل حاضر شدند. با توجه به اینکه حدود 90 نفر از اهالی روستا دچار
علائمی مشابه شدند، بلافاصله بررسی مسمومیت از محل غذا و آب در
دستور کار قرار گرفت.
مدیر گروه بهداشت محیط گلستان افزود: با توجه به اینکه عزا یا عروسی
یا مراسم دیگری در روستا برگزار نشده بود، بحث مسمومیت غذایی
منتفی شد.
علوی‌نیا با بیان اینکه به‌منظور بررسی سلامت آب، در چندین نوبت
طی این مدت نمونه‌برداری میکروبی و کلر سنجی از آب آشامیدنی
روستا انجام شد، گفت: آب روستا از سه منبع تأمین می‌شود. به منظور
بررسی دقیق از هر سه منبع نمونه‌برداری انجام شد. بر اساس نتایج
آزمایشات، آلودگی میکروبی در آب روستا مشاهده نشد و میزان کلر
هم در حد نرمال بود.