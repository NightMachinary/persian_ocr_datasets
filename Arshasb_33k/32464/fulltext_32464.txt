32464
وی اظهار کرد: به‌موجب این جلسه خوشبختانه 15 اثر غیرمنقول که
شامل محوطه و تپه از شهرستان دلفان بودند، ثبت ملی شدند و ارزش ملی
مصوب آن‌ها آشکار شد.
مدیرکل میراث فرهنگی، گردشگری و صنایع‌دستی لرستان با اشاره به
پیگیری‌ها و ممارست اداره‌کل میراث فرهنگی، گردشگری و
صنایع‌دستی استان، تصریح کرد: این جلسه با حضور پورعلی
مدیرکل دفتر ثبت آثار، شیرازی رئیس پژوهشکده باستان‌شناسی،
شماری از اعضای این پژوهشکده و بهاروند معاون میراث فرهنگی
استان لرستان برگزار شد.
زهرا بهاروند معاون میراث فرهنگی لرستان نیز خاطرنشان کرد:
هم‌اکنون با احتساب این 15 اثر، استان دارای 2446 اثر غیرمنقول ثبت
شده است.
وی بیان کرد: آثار ثبت شده مربوط به دوره‌های پیش از تاریخ،
تاریخی و اسلامی هستند.
محسن طرهانی مسئول ثبت آثار نیز اظهار کرد: این 15 آثار شامل؛
اشتره گلام، محوطه آقامیر، محوطه قاضی خانی، پایین او سفلی، چم
جافر بگ، چیا حسینی، چیا گلان، محوطه چیا نوری، محوطه سرزل،
سرکشتی، سنگ سیاه، شرف آباد پایین، گویژه بالا 1، گویژه بالا 2 و
محوطه ورناوله از توابع شهرستان دلفان هستند.