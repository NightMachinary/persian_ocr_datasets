4418
افزایش 83 درصدی مرسوله‌های اینترنتی وارده به زنجان
رضا حمیدپور در گفت‌وگو با ایسنا، اظهار کرد: از زمان شیوع
ویروس کرونا، تعطیلی اصناف و لزوم کاهش حضور مردم در
اجتماعات، خرید و فروش‌های اینترنتی مردم افزایش یافته و پست
برای تحویل محموله‌ها به مردم، حضور پررنگی داشته است.
وی با اشاره به اینکه در اسفند 97، 5 هزار و 989 مرسوله از بخش خرید
اینترنتی وارد استان شده است، ابراز کرد: در اسفند 98 تعداد
مرسوله‌های پستی وارده به استان با افزایش 14.44 درصدی نسبت به
مدت مشابه سال گذشته به 6 هزار و 854 بسته رسیده است.
مدیرکل پست استان زنجان ادامه داد: فروردین‌ماه امسال با تعطیلی
اصناف و کاهش مراجعات حضوری مردم، خریدهای اینترنتی
افزایش چشمگیری داشته و با رشد 83 درصدی، 2 هزار و 821 مرسوله
وارد استان شده است؛ در حالی که فروردین سال گذشته شمار
مرسوله‌های وارده 1524 مورد بود.
این مسئول تعداد مرسوله‌های اینترنتی صادره از استان در فروردین
امسال را 8053 بسته برشمرد و گفت: در فروردین سال 98، 6136
مرسوله اینترنتی از استان زنجان به دست گیرندگان در سایر نقاط رسیده
است.
وی همچنین کل مرسولات وارده به استان در سال 98 را یک میلیون و