8933
این شبکه تلویزیونی در بخش دیگر از خبر تاکید کرد که سازمان ملل
اطمینان داده است که آمریکا نتوانست شواهد و دلایل کافی در
توجیه قتل ژنرال سلیمانی ارائه نماید.
شبکه ملی اسپانیا در ادامه افزود: شایان ذکر است که گزارش شورای
حقوق بشر سازمان ملل در رسانه های دیگر اسپانیایی نظیر خبرگزاری
رسمی اسپانیا (افه)، خبرگزاری اروپا پرس و روزنامه‌های معروف
لاوانگواردیا و ال موندو نیز بازتاب گسترده ای داشته است.
بر اساس این گزارش، توجه تلویزیون ملی اسپانیا به این گزارش در پی
این مطرح می‌شود که کالامار، گزارشگر ویژه حقوق بشر سازمان ملل
در گزارشی با تاکید بر اینکه ترور سردار شهید سلیمانی و 9 تن دیگر از
همراهانش تخطی از قوانین بین المللی بوده، گفت که دولت آمریکا تا
کنون نتوانسته است مدرکی قانع کننده ارائه کند که نشان دهد
حمله‌ای ادامه دار یا قریب الوقوع منافع این کشور را تهدید می‌کرده
تا از این طریق حمله به خودروی حامل سردار شهید سلیمانی را توجیه
کند.
گزارشگر حقوق بشر سازمان ملل در گزارشش نوشته است که این اقدام
نقض منشور سازمان ملل بوده و خواستار پاسخگویی در قبال
ترورهای هدفمند با پهپاد و وضع مقرارتی کامل‌تر برای استفاده از این
تسلیحات شد.