21902
جنگنده‌های رژیم صهیونیستی به طور مداوم و بدون توجه به
حاکمیت لبنان حریم هوایی این کشور را نقض می‌کنند.
علی‌رغم اینکه دولت لبنان بارها به مجامع بین‌المللی به دلیل نقض مکرر
حریم هوایی خود توسط صهیونیست‌ها شکایت کرده است، اما این
مجامع هیچ‌گاه اقدامی در مسیر ممانعت از تداوم تجاوزگری‌های
تل‌آویو انجام نداده‌اند.
لبنان راه سوریه را می‌رود؟
دکتر حسین اصغری‌ثانی در گفت‌وگو با ایسنا ضمن اشاره به اینکه
تحولات منطقه‌ای مستقل از نظام بین‌الملل نیستند، بیان کرد: ما باید به
اتفاقات لبنان از سطح بالاتری نگاه کنیم، ما در سطح جهانی انتخابات
ریاست جمهوری آمریکا را پیش رو داریم. چند ماه بیشتر تا این
انتخابات باقی نمانده و تمام نظرسنجی‌ها حکایت از مشکلات ترامپ
برای پیروزی در این انتخابات دارد و همچنین بحران کرونا در آمریکا
مشکل ترامپ برای پیروزی در انتخابات ماه نوامبر را سخت‌تر کرده
است.
وی ادامه داد: از طرفی بسیاری از متحدین ترامپ در منطقه، مانند بن
سلمان و نتانیاهو، ادامه حیات سیاسی خود را در پیروزی مجدد ترامپ
می‌بینند، همین‌طور برخی از شرکت‌های چند ملیتی مستقر در آمریکا
نیز در این چند سال رشد مالی فوق‌العاده‌ای داشته‌اند و حتی سیطره