9608
ترامپ در توییترش نوشت: جان بولتون، یکی از احمق‌ترین افرادی
است که تاکنون در دولت ملاقات کرده‌ام ... غالباً می‌گوید که به
ولادیمیر پوتین بیشتر از آژانس‌های اطلاعاتی‌مان احترام
می‌گذارم و حتی به آن اعتماد می‌کنم در حالی که قطعاً این درست نیست.
بولتون پیش از این گفته بود که هنگام دریافت گزارش‌های اطلاعاتی
مربوط به روسیه خشم دونالد ترامپ را دیده است.
ترامپ بیش از دیگر روسای جمهور آمریکا اعدام می‌کند
به گزارش ایسنا، به نوشته روزنامه ایندیپندنت، تا پیش از روی کار
آمدن جو بایدن، سه زندانی دیگر در آمریکا به دست دولت فدرال
اعدام می‌شوند؛ دونالد ترامپ همچنان به استقبال از مجازات اعدام به
شکلی بی‌سابقه و مشتاقانه ادامه می‌دهد.
دونالد ترامپ در ژوئیه 2019 به از سرگیری اعدام‌های فدرالی دستور
داد و امسال در تاریخ 14 ژوئیه، اولین زندانی اعدام شد تا به وقفه 17 ساله
پایان دهد.
دولت ترامپ تاکنون در سال جاری میلادی هفت تن را اعدام کرده و
انتظار می‌رود سه زندانی دیگر تا پیش از کریسمس اعدام شوند و این
بدین معناست که او بیش از دیگر روسای جمهور، طی یک سال، دست به
اعدام می‌زند. علاوه بر این، پیش از او هیچ رئیس جمهوری در آمریکا
در آخرین روزهای مانده از دولتش دست به چنین اقدامی نزده است.