9827
است. روسیه و امارات از این پیشنهاد استقبال کردند و آلمان گفته که
مذاکرات مورد حمایت سازمان ملل، کلید روند صلح است.
اما مولود چاووش اوغلو، وزیر خارجه ترکیه با رد این پیشنهاد آن را
تلاشی برای نجات خلیفه حفتر پس از ناکامی‌هایش در صحنه نبرد
دانست.
وزیر خارجه ترکیه به روزنامه حریت گفت:‌ این تلاش برای برقراری
آتش‌بس در قاهره ناموفق است. اگر قرار باشد توافق آتش‌بس امضا
شود، باید در پلتفورمی انجام شود که همه را گردهم آورد. درخواست
آتش بس برای نجات حفتر بوده و برای ما قابل باور و صادقانه نیست.
وی افزود، ترکیه به گفتگو با تمامی طرف‌های درگیر در لیبی برای حل
بحران در این کشور ادامه می‌دهد، اما چنین راه حلی مستلزم یک توافق از
سوی طرف‌های درگیر است.
رجب طیب اردوغان و دونالد ترامپ، روسای جمهوری ترکیه و
آمریکا روز دوشنبه درباره لیبی گفتگوی تلفنی داشتند. اردوغان
گفته بود دو طرف بر روی برخی از موارد درباره مساله لیبی توافق
کردند.
چاووش اوغلو گفت، اردوغان و ترامپ وزرای خارجه و دفاع و
روسای اطلاعات و مشاوران امنیتی خود را برای گفتگو درباره
گام‌های احتمالی درباره لیبی مامور کرده‌اند.