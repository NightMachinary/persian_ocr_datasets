10789
رستم وندی همچنین به پروژه ملی ایجاد دفاتر تسهیلگری و توسعه محلی
در محلات حاشیه‌نشین کشور اشاره کرد و گفت: 235 محله کشور در
22 استان و 36 شهر دفاتر تسهیلگری ایجاد شده است و در هر دفتر شش
کارشناس فعال هستند که این دفاتر به عنوان میانجی میان دستگاه‌های
خدمات رسان و مردم عمل می‌کنند.
وی افزود: با ایجاد دفاتر تسهیلگری سه میلیون از 11 میلیون ساکنان
مناطق حاشیه‌نشین تحت پوشش این دفاتر قرار گرفته اند که اطلاعات
دقیق از مشخصات ساکنان این محلات را پیمایش کردند.
رئیس سازمان امور اجتماعی با اشاره به اینکه در این دفاتر 1000 نیروی
انسانی مجرب و کارشناس مستقر شده‌اند که توانسته‌اند 3725 شغل
در این محلات ایجاد کنند، گفت: در مجموع 90 میلیارد تومان برای
دفاتر تسهیلگری هزینه شده است اما 2800 میلیارد تومان از سوی
خیرین و دستگاههای اجرایی به این محلات آورده شده است.
به گزارش سایت وزارت کشور رستم وندی در پایان اظهارکرد:
براساس اعلام وزارت راه و شهرسازی، امسال این وزارتخانه 1500
میلیارد تومان از اعتبارات خود را در حوزه آسیب‌های اجتماعی و
حاشیه نشینی در خدمت این دفاتر قرار خواهد داد.