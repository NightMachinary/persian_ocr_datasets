27424
ورود سامانه بارشی به چهارمحال و بختیاری از اواخر وقت امروز
مهرداد قطره در گفت‌وگو با ایسنا اظهار کرد: این سامانه بارشی از اواخر
وقت امروز فعالیت خود را از سمت غرب چهارمحال و بختیاری به
خصوص مناطق کوهرنگ، بازفت، اردل و میانکوه آغاز خواهد
کرد.
معاون پیش‌بینی و توسعه هواشناسی چهارمحال و بختیاری ادامه داد:
بیشترین بارش این سامانه بین 6 تا 10 میلی‌متر در مناطق کوهرنگ،
میانکوه و بازفت و در سایر نقاط استان بین 2 تا 4 میلی‌متر است.
وی افزود: این سامانه به صورت رگبار موقتی باران همراه با وزش باد
نسبتا شدید طی فردا سراسر نقاط استان را در برمی‌گیرد.
قطره عنوان کرد: همچنین شاهد ورود پدیده گرد و خاک انتقالی از
کشور عراق به کشور و گرد و خاک محلی نیز در برخی نقاط خواهیم بود.
معاون‌پیش‌بینی و توسعه هواشناسی چهارمحال و بختیاری با اشاره به
کاهش دما در استان اضافه کرد: با عبور این سامانه بارشی از آسمان
استان طی صبح روز دوشنبه تا اواخر روز چهارشنبه شاهد کاهش نسبی
دما بین یک تا 2 درجه سانتی‌گراد خواهیم بود.
معاون توسعه و پیش‌بینی هواشناسی چهارمحال و بختیاری با بیان
اینکه میزان متوسط بارش‌های استان از ابتدای سال زراعی به 525
میلی‌متر رسیده است، یادآور شد: بارش‌های استان نسبت به میانگین