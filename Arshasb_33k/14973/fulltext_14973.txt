14973
وی خاطرنشان کرد: اینکه گفته شود شیوه تدریس با شیوه برگزاری
امتحان یکسان نیست، قیاس درستی نیست و دو موضوع کاملا
متفاوت است و قطعاً اساتید محترم بر اساس آنچه تدریس کرده‌اند،
سوالات آزمون را طراحی خواهند کرد که این هم موضوع جدیدی
نیست و در دو نیم‌سال گذشته که در شرایط کرونایی برگزار شده نیز
طرح سوالات به همین صورت بوده است؛ هرچند که بنده دغدغه‌ها و
انتقادات بجای دانشجویان عزیز را در کیفیت تدریس برخی اساتید
درک می‌کنم و به صورت جدی پیگیر ارتقا شیوه‌های تدریس اساتید در
سامانه‌ مجازی هستم.
این استاد دانشگاه تصریح کرد: سامانه آزمون مجازی دانشگاه به
گونه‌ای طراحی شده است که تمام ورود و خروج‌ها و حتی تعداد
کلیک‌هایی که افراد در آن می‌زنند ثبت می‌شود و در صورت بروز
اشکال فنی سامانه در موقع امتحان علاوه بر راستی‌آزمایی، از
دانشجویان احقاق حق و تدابیر لازم را اتخاذ کنیم و مواردی نظیر قطع
برق، قطع اینترنت، تغییر دستگاه مورد استفاده و حتی خروج عمدی از
سامانه در وسط امتحان نیز مانع از ورود مجدد و برگشتن به موقعیتی که
دانشجو در آن قرار داشته، نخواهد شد. ضمن این که کلیه مراحل
برگزاری امتحان توسط یک سامانه مستقل پشتیبانی که متشکل از یک تیم
حرفه‌ای است، رصد خواهد شد.