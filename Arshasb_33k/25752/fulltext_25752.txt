25752
نمکی: برخی اساتید پل ارتباطی نخبگان با مرزهای خارج هستند/ معلم
عاشق، مردم عاشق تربیت می‌کند
به گزارشایسنا، دکتر سعید نمکی در اختتامیه سیزدهمین جشنواره
کشوری شهید مطهری که به صورت مجازی برگزار شد، نقش معلمان و
اساتید در تربیت دانشجویان را بسیار مهم و موثر ارزیابی کرد و گفت:
یک معلم خوب باید بداند چه می‌آموزد و با چه وسیله‌ای و در چه زمانی و
برای چه جایگاهی از ارائه خدمت دانشجو تربیت می‌کند.
وی در ادامه با تاکید بر این که یک معلم خوب باید دلبستگی به این
دانشجویان آب و خاک کشور ایجاد کند تصریح کرد: متاسفانه
اسطوره‌های این‌گونه در دانشگاه‌های ما کم است. ما خودمان از
معلمانمان یاد گرفتیم که به این آب و خاک و برای خدمت به مردم ماندگار
باشیم. اولین رکنی که باید بدانیم این است که معلمی کار انبیا است.
معلمی که بتواند دانش آموخته توسعه یافته تربیت کند باید خود عاشق
باشد. معلم عاشق دانشجوی عاشق مردم و عاشق خدمت تربیت می‌کند.
در واقع یک معلم خوب باید خود منور به نور معرفت باشد. اگر معلمی
بخواهد علم و کلامش در دانشجو اثر کند باید معرفت داشته باشد. معلم
خوب باید بداند آنچه می‌آموزد اثرگذار است و علم نافع دارد.
دکتر نمکی خاطرنشان کرد: امروز برخی معلمانی داریم که پل
ارتباطی بین نخبگان کشور و بیرون از مرزها هستند یعنی همزمان که