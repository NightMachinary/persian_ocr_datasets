3545
او در ادامه درباره نحوه فعالیت در «اطلاعات» چنین گفت: ما یک نشریه
داخلی از وقایع خود موسسه به صورت هفتگی ایجاد کردیم. در پای
صفحه‌های روزنامه نوشتیم پیش به سوی تشکیل شورای واقعی و به این
طریق شعاری را که آن‌ها برای درگیری و برخورد مطرح کرده‌ بودند، به
یک شعار دوستانه و صمیمانه تبدیل کردیم. بعد از اینکه ما مستقر شدیم و
قدیمی‌ها متوجه ‌شدند می‌شود با ما کار کنند و ما را قبول کنند، یک روز
در دفتر من گفتند ما شورا نمی‌خواهیم، ما می‌خواهیم حقوق‌مان زیاد
شود.
مظفر با بیان اینکه حجت‌الاسلام دعایی بی‌تردید یکی از پایدارترین
مدیران در جمهوری اسلامی است، عنوان کرد: حجت‌الاسلام
دعایی توانسته در تمام این سال‌ها در یک خط صحیح و آزادمنشانه
حرکت کرده، مدافع حقوق مردم باشد. همکاری من با آقای دعایی
کوتاه بود و من به وزارت امور خارجه رفتم اما در مدتی که با هم بودیم،
پایه‌های مدیریت آنجا به خوبی مستقر شد و ادامه پیدا کرد. او افزود:
محمود دعایی سالیان سال در کنار امام(ره) زندگی کرده بود و از
معدود اشخاصی است که توانست در تمام این چهل سال مسیر درست را
برود و به چپ و راست نزند؛ ضمن اینکه حافظ اهداف جمهوری اسلامی
باشد و از حقوق جریانات دیگری که در جای دیگری تریبون ندارند
دفاع کند. برای مثال تمام اعلانات فوت‌ها و جریانات نیروهای ملی