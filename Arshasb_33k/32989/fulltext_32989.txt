32989
80 هزار واحد مسکونی روستایی خراسان‌شمالی تحت پوشش بیمه
برکت درآمدند
به گزارش ایسنا، احمد طالبی مدیرعامل بیمه برکت در توضیح مفاد
تفاهم‌نامه همکاری با استانداری خراسان‌شمالی اظهار کرد: شرکت
بیمه برکت وابسته به بنیاد برکت ستاد اجرایی فرمان امام(ره)، پس از
تجربه موفق خود در پوشش بیمه‌ای منازل مسکونی روستایی
استان‌های خوزستان، لرستان و کهگیلویه و بویراحمد، نسبت به بیمه
آتش‌سوزی و حوادث طبیعی منازل مسکونی روستایی استان
خراسان شمالی اقدام نموده است.
وی افزود: بنیاد برکت نیز با توجه به رسالت و ماموریت‌های خود و
جهت تسهیل در اجرایی شدن این موضوع مهم، در پرداخت حق بیمه
بیمه‌نامه‌های صادره با استانداری خراسان شمالی مشارکت می‌کند.
طالبی یادآور شد: پیش از این نیز با حمایت بیمه‌ای از روستاهای
استان‌های خوزستان و لرستان توسط ستاد اجرایی فرمان امام(ره)،
143 هزار واحد منزل مسکونی در استان خوزستان و 75 هزار واحد
منزل مسکونی در استان لرستان تحت پوشش بیمه برکت قرار
گرفته‌اند.
وی اظهار کرد: بیمه برکت در حادثه سیل فروردین‌ سال 1398 با
پوشش منازل مسکونی روستایی استان‌های خوزستان و لرستان،