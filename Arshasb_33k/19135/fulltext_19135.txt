19135
در بخش دیگر این گزارش به ابلاغ مصوبه سیاست‌ها و برنامه‌های اقدام
علمی، فناورانه و فرهنگی جهش تولید توسط رئیس جمهور در آبان ماه
99، اشاره شد که بر اساس این مصوبه برای 11 دستگاه از جملهدبیرخانه
شورای عالی انقلاب فرهنگی وظایفی تعیین شده است.
در ادامه گزارش به تصویب «طرح جهش تولید دانش‌بنیان» در
کمیسیون آموزش مجلس اشاره شد که در بند 9 این طرح تشکیل
شورای راهبری فناوری‌ها و تولیدات دانش بنیان مطرح شده است و
همچنین در قسمت پ بند 9 تأکید شده که سیاست‌های کلان در حوزه
حمایت از شرکت‌ها و موسسات دانش بنیان با پیشنهاد شورای راهبری
دانش‌بنیان به تصویب شورای عالی علوم، تحقیقات و فناوری رسد که
این موضوع بر خلاف مصوبه سیاست‌ها و برنامه‌های اقدام علمی،
فناورانه و فرهنگی جهش تولیدابلاغیتوسط رئیس جمهور و فصل
پنجم سند نقشه جامع علمی کشور است و ضرورت دارد اصلاح شود.
در ادامه گزارش به ابلاغ ماده واحده نحوه جذب منابع انسانی در
مشاغل آموزشی و تربیتی وزارت آموزش و پرورش اشاره شد و تأ‌کید
شد این مصوبه مصداق سیاست‌گذاری در حوزه علم و فناوری است و به
منظور حل مشکلات منابع انسانی آموزش و پرورش به تصویب
شورای عالی انقلاب فرهنگی رسیده است.