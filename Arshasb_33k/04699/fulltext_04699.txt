4699
سازی امر به معروف و نهی از منکر و یا همان مطالبه گری اجتماعی است.
این احساس مسئولیت در بین مردم نسبت به مطالبه گری در قبال اتفاقات
آن چیزی است که اسلام از ما می خواهد.
آیت الله محامی در پایان خاطرنشان کرد: فرهنگ امر به معروف و نهی از
منکر باید در جامعه انتشار یابد به گونه ای که این فرهنگ در میان همه
جامعه تبیین شده و همه به آن عمل کنند.
همچنین در این دیدار محسن اکبری، دبیر ستاد امر به معروف و نهی از
منکر استان، گفت: ستاد امر به معروف و نهی از منکر استان از سال گذشته
رویکرد خود را در راستای مطالبه گری قرار داد که همان خواسته مردم
است.
وی افزود: این اقدام نمود و ثمرات خوبی داشت و این شیوه کار موجب
دلگرمی بیشتر مردم شد و موجب آن شد تا برخی مدیران از پشت دیوار
های بتونی به پشت دیوارهای شیشه ای قرار گیرند.
وی تاکید کرد: ما در سال گذشته تقریبا همه شهرهای استان را سفر
کردیم و ستادهای شهرستانی را فعال کردیم و اکنون پنج شهرستان
مانده که با توجه به شروع کرونا فعلا سفرها را تعطیل کردیم.
اکبری تصریح کرد: در زمینه مقابله با کرونا نیز دوستان ما در مجموعه
ستاد که در بخش فضای مجازی تلاش می کنند سعی کردند نسبت به
ترویج امید در جامعه فعالیت کنند.