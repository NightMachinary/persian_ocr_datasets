23235
گرفته شد و کار تا آستانه تصویب قانونی در این‌باره هم رفت با این حال
مربی بازیکن‌ها همچنان به کار خود ادامه دادند اما در این راه جواد
اصغری مقدم تنها چهره‌ای بود که ترجیح داد کفش‌هایش را آویخته و
وارد عرصه مربیگری شود.
محمد کشاورز فعلا ترجیح داده سال‌های آخر دوران بازی‌اش را
روی حضور در میدان تمرکز کند و اعلام کرده فعلا قصدی برای
مربیگری ندارند. وحید شمسایی سومین مربی بازیکن شاخص
فوتسال هم پس از انحلال تاسیسات دریایی هنوز تیم جدیدی پیدا
نکرده اما شاید با حضور مجدد او در لیگ برتر در شرایطی که این روزها
شنیده می‌شود احتمال وجود اسپانسر قدرتمند برای فوتسال تهران و
حضور او در این تیم مطرح است بار دیگر شاهد یک مربی بازیکن در لیگ
برتر باشیم چرا که شمسایی به طور واضح حرفی از خداحافظی نزده و
شاید دوبار هم مربی باشد و هم بازیکن. البته چهره‌های دیگری هم
هستند که می‌توانند همزمان در زمین و نیمکت مربیگری حضور داشته
باشند مثل فرهاد فخیم ستاره فوتسال تبریز که چندین بار نام او به عنوان
مربی بازیکن تیم مس سونگون مطرح شده است و شاید مسی‌ها یک روز
تصمیم بگیرند از او نیز در این پست استفاده کنند. حسین سلطانی بازیکن
سابق تیم ملی فوتسال ایران نیز طعم مربی بازیکنی را چشیده و شاید او نیز به
زودی وارد این عرصه شود.