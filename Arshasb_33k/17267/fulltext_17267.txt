17267
زنگنه: پیشنهاد کاهش حداقل 10 میلیون بشکه‌ای عرضه نفت مطرح
است
به گزارش ایسنا، بیژن زنگنه امشب در حاشیه نشست اوپک پلاس که به
صورت وبینار در حال برگزاری است، گفت: پیشنهاد کاهش 10 و 12
میلیون بشکه‌ای عرضه روزانه نفت مطرح است و این رقم، غیر از میزان
عرضه‌ای است که قرار است از سوی کشورهایی مثل کانادا، نروژ و
حتی ایالات متحده کاهش یابد چون آنها نیز برای کاهش عرضه اعلام
آمادگی کرده‌اند.
وی افزود: بر مبنای پیشنهادهای در حال بررسی، این میزان کاهش را
قرار است در ماه‌های مه و ژوئن داشته باشیم، سپس از ژوئیه تا پایان سال
جاری میلادی عرضه روزانه به میزان هشت میلیون بشکه کاهش
خواهد یافت که بر سر این رقم اختلاف نظری وجود ندارد و از ژانویه
2021 تا آوریل 2022 نیز عرضه روزانه به میزان شش میلیون بشکه
کاهش خواهد یافت.
وی ادامه داد: آنچه مهم است این است که بر اساس برآوردهایی که
دبیرخانه اوپک ارائه داده، اگر در ماه مه 15 میلیون بشکه کاهش عرضه
نداشته باشیم، شاهد اضافه عرضه نسبت به تقاضا خواهیم بود و بازار
دچار شوک جدی از نظر قیمتی خواهد شد.
طبق اعلام وزارت نفت، زنگنه با اشاره به تلاش‌های انجام شده برای