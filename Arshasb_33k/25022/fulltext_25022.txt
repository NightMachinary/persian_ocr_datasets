25022
و با حاج احمدآقا مطرح می‌کردیم که قطعا به اطلاع حضرت امام هم
رسیده بود. البته اصل پرونده دست آقای ری‌شهری بود چون عده‌ای از
آنها نظامی بودند؛ مثلا ناخدا افضلی در نیروی دریایی که اصلش
مربوط به او بود و در دادگاه نظامی بررسی می‌شد که زیر نظر آقای
ری‌شهری بود. کلا پرونده‌های نظامی را آقای ری‌شهری بررسی
می‌کرد مانند کودتای نوژه و پرونده حزب توده مانند پرونده
آیت‌الله شریعتمداری بود، چون چند نظامی هم در جریان یک کودتا
بودند.
چرا با دیگر اعضای حزب توده مثل احسان طبری که نظامی نبود،
برخورد شد؟
اطلاعات درون نظام را به شوروی داده بودند؛ ناخدا افضلی هم اعتراف
کرد و چون همه با هم در یک حزب بودند، محاکمه شدند. بالاخره آنها با
شوروی ارتباط داشتند و تا می‌توانستند می‌خواستند از درون نظام نیز
اطلاعات داشته باشند.
فداییان خلق اکثریت چطور؟
خودشان ترسیدند و فرار کردند ولی برخورد رسمی با آنها نشد؛ به‌جز
چند مورد که مجرم بودند و آقای لاجوردی دنبال آنها بود و بنابراین
آنها منحل و غیرقانونی نشدند.
گویا رهبران گروه‌های چپ از جمله اکثریت با شما دیدار داشته‌اند.