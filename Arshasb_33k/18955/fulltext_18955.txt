18955
به گزارش ایسنا، به نقل از روابط عمومی دانشگاه علوم پزشکی خراسان
شمالی، وی کاهش روند موجود را وابسته به توجه مردم به رعایت
پروتکل های بهداشتی دانست و خاطرنشان کرد: تا زمانی که مردم
مراعات نکنند شرایط انتقال زنجیره قطع نخواهد شد و بخش ها
همچنان پر بیمار خواهد بود انشاالله امیدواریم که به زودی شاهد
کاهش بیماران در بیمارستان ها و به تبع آن کاهش مرگ و میرها باشیم.
وی با تاکید بر مشارکت همگانی برای کنترل کرونا در ایران گفت:
وزارت بهداشت به تنهایی نمی تواند کاری انجام دهد بلکه باید همه
سازمانها و مردم پای کار بیایند، وزارت بهداشت تنها می تواند
پروتکل ارائه کند چون کار وزارت بهداشت کار اجرایی در حوزه
اجتماعی نیست بلکه خدمات رسانی خدمات در بخش سلامت به مردم
است و کار حوزه‌های دیگر است که در اجرا بتوانند آن پروتکل های
که وزارت بهداشت هر هفته ارائه می کند را به درستی اجرا کنند.
دکتر جان بابایی درخصوص طرح تعطیلی گروهای دو، سه و چهار
شغلی اظهارکرد: در تعطیلی یک ماهه حلقه های متعدد وجود دارد،
تعطیلی اصناف نیز به تنهایی نمی تواند موثر باشد، در کنار آن منع رفت
و آمد، عدم حضور خانواده ها در دورهمی های خانوادگی و
مراسم‌های جشن و عزاداری، ماسک زدن، رعایت فاصله اجتماعی و
پروتکل های بهداشتی و ... همه اینها باید با هم رعایت شود.