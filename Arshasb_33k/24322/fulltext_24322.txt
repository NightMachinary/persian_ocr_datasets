24322
محورهای اصلی آن پیامی را برای الکاظمی ارسال می‌کند و از وی
می‌خواهد که یک هیئت پارلمانی در این سفر او را همراهی کند.
در همین حال، احمد الشریفی کارشناس مسائل سیاسی و امنیتی به العربی
الجدید گفت: تعیین موعد سفر الکاظمی و جزئیات آن در رابطه با
عراق،دارای ابعاد سیاسی و بهداشتی است. مسأله سیاسی برای
واشنگتن مهم است؛ آمریکا می‌خواهد نحوه تعامل الکاظمی با
پرونده‌های مهم و فوری فعلی در عراق را ببیند. در رأس این پرونده‌ها
گروه‌های مقاومت قرار دارند که منافع آمریکا را هدف قرار
می‌دهند.
وی تصریح کرد: ما معتقدیم که طرف آمریکایی در حال آزمون و
خطای مصطفی الکاظمی است تا از میزان قدرت وی برای اداره عراق به
ویژه پس از ترور هشام الهاشمی، کارشناس امنیتی این کشور مطلع
شود. واشنگتن منتظر مشاهده نحوه عملکرد الکاظمی است و به همین
دلیل موعد سفر وی تعیین نشده است.
این کارشناس ادامه داد: موعد این سفر پس از آن تعیین خواهد شد که
آمریکا نسبت به مدیریت الکاظمی اطمینان حاصل کند، چراکه
واشنگتن تمایلی به حمایت از یک دولت موقت عراقی و ناتوان در اداره
کشور ندارد. همچنین وضعیت شیوع کرونا خطرناک بوده و ممکن
است که همین مسأله باعث به تعویق افتادن این سفر شود.