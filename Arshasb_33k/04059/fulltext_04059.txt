4059
رئیس سازمان بهزیستی مشهد اظهار کرد: اولویت اول سازمان
بهزیستی، کنترل آسیب‌های اجتماعی است. ما معتقدیم برای مشهد یک
مورد کودک‌آزاری و همسرآزاری هم زیاد است و این یک کار
بین‌بخشی است که باید همه دستگاه‌ها در حوزه کاهش آسیب‌های
اجتماعی باید به مسئولیت اجتماعی خود عمل کنند.
وی موضوع آموزش را یکی از راهبردها در حوزه پیشگیری از
آسیب‌های اجتماعی دانست و ادامه داد: در سطح شهر مشهد سالانه به 10
تا 15 هزار نفر مهارت‌های زندگی آموزش داده می شود اما این تعداد
برای جمعیت سه میلیون و 700 هزار نفری قطعا کافی نیست.
مروی با اشاره به همکاری بهزیستی با شهرداری در حوزه پیشگیری از
آسیب‌های اجتماعی، عنوان کرد: در این خصوص در حال انعقاد
تفاهم‌نامه‌ای با شهرداری هستیم تا امسال میزان آموزش‌ها را به 8 برابر
افزایش دهیم و به سطح 80 تا 100 هزار نفر در محلات برسانیم.
وی افزود: همچنین در این تفاهم‌نامه برای زنان سرپرست خانوار
طرح پایلوتی در سطح شهر مشهد ایجاد می شود که در آن به یک صد نفر
آموزش‌های مورد نیاز زن سرپرست خانوار مانند تربیت فرزند تک
والد داده می شود.
رئیس سازمان بهزیستی مشهد در ادامه گفت: در حوزه کودکان
خیابانی که اکثر آنان اتباع خارجی هستند در مرکز ساماندهی