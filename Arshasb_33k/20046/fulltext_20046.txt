20046
وی با بیان اینکه پس از انتشار خبر در رسانه‌های رسمی و صدا و سیما به
صحت خبر اطمینان پیدا کرده و خوشحال شدیم، گفت: در ظاهر این
خبر خوشحال کننده بود اما، با انتشار این خبر، در برابر خانواده
شهدای گمنام 8 سال دفاع مقدس، احساس شرمندگی کردیم.
عابدینی که بسیار آرام و با ایمان بالا پس از شهادت فرزندش، آن را
هدیه‌ای به خداوند می‌دانست، ادامه داد: پس از شنیدن خبر شناسایی
پیکر فرزندم، برای دختران و پسران شهدای گمنام دفاع مقدس اشک
ریخته و از خداوند آرزوی صبر برای آن‌ها کردم.
وی به این موضوع اشاره کرد که، خداوند ظرفیت ما را در همین مدت 5
سال قرار داد و امیدواریم که خبر خوش شناسایی پیکر شهدای گمنام
دیگر هم به خانواده‌های آنان برسد چرا کهفراق و دوری فرزند حتی
برای مدت کوتاهی سخت است.
پدر شهید علی عابدینی با بیان اینکه مردم فریدونکنار نگذاشتند
احساس دلتنگی کنیم و همیشه پس از داغ فرزندمان، در کنارمان
بودند، گفت: پس از شهادت متوجه شدیم که شهید عابدینی هیچ
علاقه‌ای به شهرت و معروف شدن نداشت و گمنامی را پیشه کرده بود.
به گزارش ایسنا، مادر حاضر به گفت‌وگو نبود و مدام در حال
شکرگذاری از خداوند مهربان به خاطر بازگشت پیکر فرزند شهیدش
است.