21283
وی افزود: قانون تعیین تکلیف تابعیت فرزندان حاصل از ازدواج
زنان ایرانی و مردان خارجی نیز چندماهی است به تصویب رسیده اما
هنوز کسانی که تقاضا کرده اند، نتوانسته اند شناسنامه بگیرند.
معاون رفاه اجتماعی وزارت رفاه به برخی دلایل این موضوع که چرا
قانون نوشته می شود اما به اجرا در نمی آید اشاره کرد و گفت: بر اساس
قانون مدنی ما اگر زن ایرانی با مردغیرایرانی ازدواج کند فرزندش
نمی تواند شناسنامه داشته باشد؛ مگر اینکه مرد به تابعیت ایران در بیاید.
این قانون در سال 1307 نوشته شده است. از آن زمان این قانون برقرار
بود که البته بر اساس عرف نظام جهانی بوده است و در همه کشورها اعطای
تابعیت را از مرد می دانسته اند که شاید با قانون شرع مقدس ما هم در
تعارض است اما امری بوده که پذیرفته شده است.
میدری ادامه داد: بسیاری کشورها قوانین خود را در طول زمان
اصلاح کرده اند. تا قبل از جنگ، مشکلات زیادی در این زمینه
نداشتیم و مرد به صورت موردی به اسلام مشرف می شده و به بچه شناسنامه
ایرانی می دادند که این کار از طریق وزارت خارجه انجام می شده است.
اما بعد از جنگ تعداد زیادی از افغانستانی ها به ایران آمدند و ازدواج
آنها با زنان ایرانی زیاد شد.
وی با بیان اینکه تا دهه 60 هم شناسنامه به نام مادر صادر می کردند و
مشکلی در صدور شناسنامه وجود نداشته است اما بعد به دلایل خاص