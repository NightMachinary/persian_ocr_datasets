10104
مباحثی در خصوص اعتبارنامه برخی نمایندگان مطرح شد. اعضای
شورا تاکید داشتند که از آنجا که شعبه رسیدگی‌کننده به اعتبارنامه
منتخب، موظف است عدم رسیدگی شورای نگهبان به موضوع مورد
اعتراض یا حادث‌شدن آن بعد از اعلام صحت انتخابات را احراز کند
لذا در پاسخ به استعلام مجلس صرفا این مسئله اعلام شود که آیا موارد
ارسالی مجلس در هنگام بررسی صلاحیت آن‌ها در شورا مطرح و مورد
رسیدگی قرار گرفته است یا خیر؟ و تصمیم در خصوص رد یا تأیید
اعتبارنامه صرفاً بر عهده نمایندگان است و شورا هیچ ورودی به
موضوع نخواهد داشت.
در ادامه از 21 مصوبه‌ای که در دستور کار بود، فرصت رسیدگی به 10
مصوبه رسید.
یکی از این مصوبات، «طرح اصلاح ماده (44) قانون مدیریت
خدمات کشوری» بود که قبلاً شورای نگهبان مفهوم واژه بومی را
مبهم دانسته بود که مجلس محترم منظور از بومی را متولدین شهرستان
تعریف کرد. از نظر شورا این تعریف با توجه به آثار استخدامی آن
تبعیض ناروا و مغایر بند 9 اصل 3 قانون اساسی است، زیرا با اولویت
استخدام متولدین یک شهرستان، بسیاری از افرادی که سال‌های
متمادی ساکن یک شهرستان هستند، ولی در آنجا متولد نشده‌اند، از
استخدام محروم می‌شوند. مصوبه دیگر «طرح تنظیم برخی از مقررات