11809
وی با اشاره به واحدهای راه‌اندازی‌ شده در بخش فولاد، افزود: در
حال حاضر زنجیره ارزش‌افزوده فولاد از معدن، خردایش،
کنسانتره، گندله، آهن اسفنجی، ذوب، نورد و تولید فولاد آلیاژی در
استان تکمیل شده است.
این مسئول ادامه داد: بزرگترین واحد ذوب بخش خصوصی کشور در
استان زنجان با سرمایه‌گذاری مشترک ایران و ترکیه به میزان 200
میلیون دلار راه‌اندازی شده که ارزش این مجموعه با توجه به ارزش
کنونی دلار بالغ بر 4000میلیارد دلار است. همچنین با راه‌اندازی
واحد تولید فولاد آلیاژی، 80 درصد فولاد آلیاژی الکترود
جوشکاری کشور در استان تولید می‌شود که بر این اساس پیش‌بینی
می‌شود مهرماه امسال شاهد آغاز به کار این پروژه در استان باشیم.
رئیس سازمان صنعت،معدن و تجارت استان زنجان، تصریح کرد:
واحد کنسانتره جهان‌نمو با 90 درصد پیشرفت فیزیکی، یکی دیگر از
واحدهای بزرگ استان به شمارمی‌رود که امسال به بهره‌برداری
خواهد رسید. همچنین از جمله واحدهایی که در سال‌جاری آماده
افتتاح بوده، شرکت فولادکاران افق با 500 میلیارد تومان
سرمایه‌گذاری است.
فغفوری با اشاره به تکمیل زنجیره نساجی، خاطرنشان کرد: با وجود
واحدهای ریسندگی، پنبه پاک‌کنی، بافندگی، رنگرزی، چاپ و