26742
منوط به پایان رسیدگی به پرونده‌ها شود. رییس قوه قضاییه همچنین از
تلاش‌های صورت گرفته در شوراهای حل اختلاف استان تهران برای
رسیدگی به پرونده‌های ارجاعی به این شوراها تقدیر کرد و حل و فصل
خصومت‌ها در این شوراها را موجب کاهش ورودی پرونده‌ها به
دادگستری دانست. رییسی در ادامه سخنانش بر لزوم برخورد قاطع
محاکم قضایی با اشرار و ناامن کنندگان جامعه تأکید کرد و گفت که
افراد شرور، سارقین حرفه‌ای و سابقه دار تحت هیچ شرایطی نباید از
امتیازات و ارفاقات قانونی بهره‌مند شوند. رییس قوه قضاییه با تأکید
بر این که جای کسانی که می‌خواهند امنیت جامعه را مختل کنند در
زندان است تا مردم از شر آن‌ها در امان باشند، تصریح کرد: امنیت برای ما
مساله مهم و محوری است و مسئولان اجرایی و قضایی هرگز نباید اجازه
دهند احدی کوچه و خیابان را ناامن کند. «توجه به پیوست رسانه‌ای و
تنویر افکار عمومی در پرونده‌های خاص که جنبه ملی پیدا می‌کنند یا
مورد مطالبه مردم هستند» و «توجه به حفظ کرامت انسانی در دستگاه
قضایی» از دیگر تأکیدات آیت الله رییسی خطاب به مسئولان
دادگستری و رؤسای مجتمع‌های قضایی تهران بود. پیش از سخنان
رییس دستگاه قضا، آقای محمدجواد حشمتی رییس کل دادگستری
استان تهران با ارائه گزارشی از وضعیت و عملکرد این دادگستری اظهار
داشت: دادگستری استان تهران با توجه به مرکزیت کشور و جمعیت