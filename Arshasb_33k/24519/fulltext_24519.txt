24519
خسرو کیانی در گفت‌وگو با ایسنا با اشاره به شکستگی لوله نفت در منطقه
میانکوه شهرستان اردل، اظهار کرد: استان اصفهان مسئولیت
مدیریت خط لوله حادثه‌دیده را بر عهده دارد، خوشبختانه کسی در
این حادثه دچار دچار آسیب نشده است.
سرپرست اداره‌کل مدیریت بحران چهارمحال و بختیاری با بیان
اینکه به احتمال بالای 90 درصد فرسودگی خط لوله انتقال عامل وقوع
حادثه بوده است، گفت: نیروهای امدادی استان برای پشتیبانی در
منطقه حضور دارند و در صورت نیاز تجهیزات اطفای حریق و خودرو
در اختیار نیروها قرار می‌گیرد.
وی یادآور شد: علت وقوع حادثه توسط تیم‌های کارشناسی در دست
بررسی است و نتایج بعد از اتمام بررسی‌ها رسانه‌ای می‌شود.
آمادگی اسکان خانوارهای روستاهای اطراف محل حادثه وجود
دارد
در همین راستا سرپرست جمعیت هلال‌احمر چهارمحال و بختیاری نیز
گفت: آمادگی برای اسکان خانوارهای روستاهای اطراف محل
حادثه ترکیدگی لوله گاز در منطقه سرخون بخش میانکوه شهرستان
اردل وجود دارد.
ایرج کیانی در گفت‌وگو با ایسنا با اشاره به ترکیدگی لوله خط انتقال نفت
مارون در منطقه سرخون بخش میانکوه، اظهار کرد: یک تیم امدادی از