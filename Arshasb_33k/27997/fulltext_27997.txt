27997
رئیس پارلمان عراق در بیانیه‌ای دخالت فوری شورای امنیت برای
متوقف کردن تجاوزهای ترکیه به خاک این کشور را خواستار شد.
الکعبی تاکید کرد: تعرض‌های ترکیه به حاکمیت عراق و نیروهای
مرزبان می‌تواند به روابط تاریخی دو کشور عراق و ترکیه کاملا
آسیب بزند.
معاون اول رئیس پارلمان عراق ادامه تعرضات ترکیه‌ را که آخرین آنها
هدف قرار دادن یک خودروی نظامی متعلق به گارد مرزی عراق در منطقه
سیدکان در استان اربیل بود و موجب شهادت فرمانده تیپ دو گارد
مرزی منطقه اول و فرمانده تیپ سه و همراهانش شد، محکوم کرد.
او در ادامه از دولت بغداد خواست سفیر ترکیه را احضار کرده و پیام
اعتراض خود را به او ابلاغ کند.
الکعبی با تاکید بر اینکه تکرار تجاوزات ترکیه به منزله نقض آشکار
تمامی اصول منشور سازمان ملل، قوانین بین‌المللی و قطعنامه‌های
شورای امنیت در این رابطه است، از شورای امنیت خواست فورا برای
توقف این تعرض‌های مکرر و تاکید بر احترام به اصول حسن
همجواری وارد عمل شود.
واکنش احزاب
در همین راستا، فاضل جابر، نماینده ائتلاف فتح از دولت مرکزی
خواست سفیر عراق در ترکیه را فراخوانده و اعتراض رسمی خود را