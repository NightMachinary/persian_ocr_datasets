20299
عده‌ای متخلف به بهانه حمایت از حیات‌ وحش از مردم پول می‌گیرند
به گزارش ایسنا شهاب‌الدین منتظمی در نشست مشترک یگان حفاظت
محیط زیست با پلیس فتا که امروز در سازمان حفاظت محیط زیست
برگزار شد، اظهار کرد: تنوع زیستی بخشی از ثروت ملی است و حیات‌
وحش از جمله موضوعاتی است که متخلفان این حوزه با استفاده از آن
سودجویی‌های بسیاری می‌کنند.
وی ادامه داد: امروزه افرادی به بهانه حمایت از محیط زیست و حیات‌
وحش اقدام به جمع‌آوری پول از مردم می‌کنند. برای مثال اخیرا به
بهانه خرید خرگوش برای یوزپلنگ‌ها مبالغی را از مردم جمع‌آوری
کرده بود.
به گفته وی سازمان حفاظت محیط زیست با همکاری پلیس فتا این
متخلفان را شناسایی می کند و آن‌ها را به مراجع قضایی تحویل خواهد
داد.
مدیرکل دفتر حیات‌وحش سازمان محیط زیست در پایان گفت: در
حال حاضر شبکه‌هایی سازمان‌یافته به خود اجازه می‌دهند که بر موج
احساسات سوار شوند و به عنوان دوستدار محیط زیست در فضای
مجازی تشویش راه بیندازند. به طور قطعما با همکاری پلیس با این افراد
برخورد خواهیم کرد.
عذرخواهی وزیر آموزش و پرورش در پی حذف دختران از جلد کتاب