27521
وزش باد و گردوخاک مرکز و غرب سیستان و بلوچستان را فرا می گیرد
علی ملاشاهی در گفت وگو با ایسنا اظهار داشت: بر اساس خروجی نقشه
های پیش یابی و مدل های جوی اوج وزش باد مربوط به روز یکشنبه
است که انتظار می رود بیشینه سرعت آن در زاهدان به حدود 50 تا 60
کیلومتر بر ساعت برسد.
وی با بیان اینکه وزش باد تا دوشنبه ادامه دارد، افزود: جهت وزش این باد
جنوب غربی است.
رئیس گروه پیش بینی و هشدار هواشناسی سیستان و بلوچستان
تصریح کرد: تا دوشنبه افزایش دما و گرمای هوا بویژه در نیمه شمالی
استان ماندگار است اما از سه شنبه کاهش دما رخ می دهد.
ملاشاهی در بخش دیگری به تشریح شرایط جوی سواحل جنوب
استان اشاره کرد و گفت: پیش بینی می شود همچنان مه رقیق در برخی از
ساعات روز در سواحل جنوب استان تکرار شود و دریای عمان تا
دوشنبه، به نسبت مواج باشد. همچنین ارتفاع موج نیز بین 1 تا 1.5 متر
ارزیابی می شود.
وی با بیان اینکه امروز وزش باد متوسط در سواحل استان نیز روی می
دهد، خاطرنشان کرد: در شبانه روز گذشته به دلیل افزایش رطوبت
نسبی هوا در چابهار به 92 درصد، مه رقیق شعاع دید افقی در این بندر
جنوبی را به 6000 متر کاهش داد.