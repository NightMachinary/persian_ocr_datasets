27482
شود که بدون در نظر گرفتن منفعت خریدار و یا فروشنده و با اطلاع از
عوامل بازار و از طریق گذاشتن قواعدی که امکان انحصار را حذف
کرده، تنظیم گری کند تا قیمت ها در نسبت متعادل تری تعیین شود.
معاون عملیات و نظارت بر بازار بورس کالای ایران با اشاره به اینکه
بازار کالای عمومی و با مصرف بالا در کشور عموما با انحصار مواجه
هستند، گفت: در حوزه هایی همچون فلزات، پتروشیمی و فرآورده
های نفتی که انحصار وجود دارد، میزان عرضه ها روی بازار اثرگذار
است و همین موضوع یک عامل اصلی برای وجود نهاد رگولاتور قوی
برای تنظیم بازار به شمار می رود.
محتشمی پور با بیان اینکه در حوزه بازارهای کالایی، بخشی از
معاملات در بورس و بخش دیگر در بازار سنتی انجام می شود، اظهار
کرد: به این ترتیب بورس کالا از دو جنبه تحت تاثیر تصمیماتی است که
در صنایع و در بازارهای حقیقی گرفته می شود. تصمیماتی مانند
ممنوعیت یا مجاز شدن صادرات و یا واردات یک کالا که بورس کالا
نیز از چنین تصمیماتی اثر می پذیرد و به صورت مداوم با تغییر این
تصمیمات مکانیسم های معاملاتی نیز باید تغییر کند؛ این در حالی است
که در بازار سهام چنین تاثیرپذیری از مقررات وجود ندارد. از این رو
اگر نظام مقرراتی درستی از سوی رگولاتوری حاکم نباشد در بورس
کالا با مشکلاتی در معاملات رو به رو می شویم.