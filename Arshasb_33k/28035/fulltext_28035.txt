28035
بگذارد. من فکر می‌کنم بیشترین چیز در تحولات سیاسی آمریکا که
ممکن است بر زندگی ما در ایران مؤثر باشد، همین اقدامات
رئیس‌جمهور فعلی آمریکا باشد تا هر چیز دیگری. وگرنه ما به خوبی
می‌دانیم که با توجه به مناسبات داخلی در ایران، رئیس‌جمهور آمریکا
هر کسی که باشد مذاکره‌ای با ایران صورت نخواهد گرفت. همچنین
در طرف مقابل هم می‌دانیم که یکی از مهم‌ترین خواسته‌های سیاسی در
آمریکا ایجاد همراهی در مسئله اسرائیل است که از سوی ایران هیچ
نرمشی در این زمینه رخ نخواهد داد. از این رو به نظر نمی‌آید هر
رئیس‌جمهوری در ایالات متحده در انتخابات ریاست‌جمهوری
2020 پیروز شود تغییری در مسائل اصلی و مهم محل چالش ایران و
آمریکا ایجاد شود.
فراموش نکنیم که تحریم‌های جدی علیه ایران را که با تحریم‌های
بانکی شروع شد و بعد دامنه وسیع‌تری از فضای اقتصادی ایران را در بر
گرفت و روابط بازرگانی ایران با سراسر دنیا را تحت تأثیر قرار داد در
زمان آقای اوباما تصویب و اجرا شد. یعنی حتی امضای برجام هم در
زمان اوباما منجر به بهبود روابط ایران نشد و چه تحریم‌هایی که از سوی
آمریکا علیه ایران اجرایی شد و چه تصمیم‌هایی که در ایران علیه ایالات
متحده گرفته شد و حتی ورود کالاهای آمریکایی به ایران ممنوع شد.
آن چه ترامپ انجام داد تنها تشدید تحریم‌هایی بود که در زمان اوباما