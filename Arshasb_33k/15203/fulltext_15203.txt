15203
دور اول مذاکرات ترسیم مرزهای دریایی میان لبنان و رژیم
صهیونیستی/دور آتی 28 اکتبر برگزار می شود
به گزارش ایسنا، به نقل از روزنامه القدس العربی، بعد از چند سال از
میانجیگری آمریکا، امروز در مقر نیروهای حافظ صلح سازمان
ملل(یونیفل) در الناقوره در جنوب لبنان، مذاکرات ترسیم مرزهای
دریایی میان لبنان و رژیم صهیونیستی با نظارت واشنگتن آغاز شد.
اولین جلسه بیش از یک ساعت طول کشید، که با اظهارات هماهنگ
کننده سازمان ملل متحد در لبنان، دستیار وزیر خارجه ایالات متحده
در امور خاور نزدیک، رئیس هیئت لبنان و رئیس هیئت اسرائیلی همراه
بود. این جلسه به دور از رسانه ها برگزار شد. این نشست تحت نظارت
سازمان ملل و با میانجیگری آمریکا برگزار شد و لبنان با گرفتن هرگونه
عکس یادگاری از این جلسه مخالفت کرد.
لبنان و رژیم صهیونیستی اوایل ماه میلادی کنونی به توافقی درباره
آغاز مذاکرات با نظارت سازمان ملل در شهر مرزی الناقوره دست
یافتند.
واشنگتن این توافق را یک توافق تاریخی میان دو دولتی دانست که در
وضعیت جنگ با هم هستند.
این مذاکرات بعد از چند هفته از اعلام توافق عادی‌سازی میان رژیم
صهیونیستی با امارات و بحرین برگزار می‌شود.