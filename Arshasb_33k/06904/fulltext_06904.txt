6904
فرماندار شهرستان همدان در این آیین اظهار کرد: در استان همدان
6000 ناشنوا شناسایی شده که از این تعداد، 3500 نفر در شهرستان
همدان حضور دارند.
حسین افشاری با بیان اینکه وجود کتابخانه ویژه ناشنوایان اقدام
بسیار مهم، نو و بدیعی بود که صورت گرفت تا آنها نیز بتوانند بیشتر در
این عرصه‌های مختلف اجتماع حاضر شوند، افزود: در سال آینده
برای تهیه منابع و وسایل مورد نیاز ناشنوایان براساس نظر متخصصان
در بخش ناشنوایان کتابخانه مرکزی اعتبار درنظر گرفته خواهد شد.
مدیرکل کتابخانه‌های عمومی استان همدان نیز در این آیین اظهار
کرد: کتابخانه‌های عمومی را مرکز اجتماع تعریف کردیم که فرد
می‌توانند سواد اطلاعاتی مورد نیاز خود را تأمین کند.
عاطفه زارعی با بیان اینکه کتابخانه مرکزی 8500 متر زیر بنا دارد که
ناشنوایان می‌توانند به فراخور نیاز خود از آن استفاده کنند، افزود:
بخش تخصصی ناشنوایان به منظور ایجاد ارتباط بیشتر با این قشر ایجاد
شده است تا بتوانند خدمات بهتری تعریف کنند.
وی با بیان اینکه بخش تخصصی نابینایان و کم بینایان نیز پیش از این در
کتابخانه مرکزی همدان افتتاح شده بود، تصریح کرد: امید است
بتوانیم ارتباط بیشتری با ناشنوایان نیز ایجاد کنیم و منتظر آنها در
کتابخانه‌های عمومی پس از پایان بیماری کرونا هستیم.