21378
فوت 24 بیمار کرونایی در 48 ساعت
دکتر کوشکی امروز 19 آبان اظهارکرد: در 48 ساعت گذشته 24
بیمار مبتلا به کرونا در لرستان فوت کردند.
وی افزود: تعداد کل فوتی‌ها بر اثر ابتلا به کرونا در لرستان به 917 نفر
افزایش یافته است.
این مسئول تصریح کرد: در حال حاضر 498 بیمار کرونایی هم با
وضعیت وخیم در مراکز درمانی لرستان بستری هستند.
معاون بهداشتی دانشگاه علوم پزشکی لرستان بیان کرد: تاکنون 45
هزار و 190 لرستانی به کرونا مبتلا شده‌اند.
کوشکی گفت: همچنین تاکنون از 127 هزار و 419 نفر تست کرونا
گرفته شده است.
فوت 3 نفر براثر ابتلا به ویروس کرونا در هرمزگان
فاطمه نوروزیان در گفت و گو با ایسنا، اظهار کرد: در شبانه‌روز گذشته
در استان سه نفر دیگر براثر کرونا جان باختند و شمار جان‌باختگان به
805 نفر رسید.
سخنگوی دانشگاه علوم پزشکی هرمزگان افزود: اکنون 180 نفر با
تشخیص کووید 19 در بیمارستان‌های استان بستری هستند که از این
شمار 46 نفر در بخش مراقبت‌های ویژه (آی. سی. یو) بستری هستند و
حال 13 نفر از آن‌ها وخیم است.