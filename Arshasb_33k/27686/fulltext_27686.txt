27686
وضعیت شیوع کرونا در زرندیه تثبیت شده/نگران فصل سرما هستیم
سیامک سلیمانی در گفت‌وگو با ایسنا، اظهار کرد: پیش نویسی برای یک
برنامه عملیاتی به منظور پیشگیری از روند صعودی آمار مبتلایان و
قطع زنجیره سرایت این ویروس تدوین شده است که پس از نهایی شدن
توسط حوزه سلامت اجرایی خواهد شد.
وی به تعیین وظایف و تکالیف قانونی دستگاه‌های اجرایی در این
برنامه عملیاتی اشاره کرد و افزود: از آنجاکه با آغاز فصل سرما احتمال
شیوع پیک جدیدی از آمار مبتلایان وجود دارد، این نگرانی در
سراسر کشور و در این شهرستان نیز وجود دارد که با تشدید کرونا آمار
ابتلا افزایش یابد براین اساس کلیه دستگاه های اجرایی مکلف به انجام
وظایف تعیین شده در این برنامه عملیاتی شدند.
سلیمانی، افزایش سطح آمادگی و حساسیت مردم شهرستان، آماده
سازی دستگاه‌های مختلف، استفاده از ظرفیت‌های حداکثری شهری
و روستایی برای پیشگیری و درمان کرونا از مفاد این برنامه عملیاتی
است.
وی کنترل و شناسایی افراد دارای بیماری‌های زمینه‌ای و ارائه
خدمات درمانی به این بیماران را از دیگر طرح‌های دیده شده در این
برنامه عملیاتی دانست و افزود: در راستای تقویت سیستم ایمنی
بیماران کرونایی تمهیداتی نظیر تهیه بسته‌های معیشتی و تغذیه ای