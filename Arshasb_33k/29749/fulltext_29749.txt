29749
نمی‌دانستم چه پاسخی به این پرسش بدهم، چون خود من نیز همین
پرسش را دارم.
او در پایان می‌گوید: بعد از تعطیلی قبلی، یکسری گروه‌ها که در نوبت
اجرا بودند، انصراف دادند و تسویه کردند چراکه اعضای آنان
تعهدات دیگری داشتند. به دلیل همه این مشکلات ما هم تصمیم گرفتیم
فعلا با گروه‌هایی که نمایش‌هایشان تولید خود سالن است، وارد
گفتگو شویم تا ببینیم از میان آنها چه کسی آماده اجراست.
ایرانشهر آماده میزبانی است
اما حسین مسافر آستانه رییس شورای سیاستگذاری تماشاخانه
ایرانشهر که پیش‌تر اعلام کرده بود این تماشاخانه تا پایان سال جاری
تعطیل خواهد بود، حالا در تازه‌ترین گفتگوی خود به ایسنا می‌گوید
که این مجموعه آمادگی میزبانی گروه‌های نمایشی را دارد.
او توضیح می‌دهد: به دنبال بازگشایی سینماها و تئاترها، تماشاخانه
ایرانشهر نیز پذیرای گروه‌های نمایشی خواهد بود. در این مدت باید
بررسی کنیم و بعد از تماس با گروه‌هایی که در نوبت اجرا بودند، ببینیم
کدام گروه‌ها برای اجرای نمایش‌های خود آمادگی دارند.
اطلاعیه تئاتر شهر ؛ اگر تهران زرد یا آبی بماند
روابط عمومی مجموعه تئاتر شهر هم اعلام کرده است که اجرای
عمومی آثار نمایشی تعدادی از تالارهای نمایشی مجموعه تئاتر شهر