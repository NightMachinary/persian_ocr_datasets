24947
درباره آن توضیح می دهد: وقتی می خواستم به مطب دکتر بروم استرس
داشتم،داخل ماشین می نشستم و همسرم نوبت می گرفت، بعد وقتی
نوبتمان می شد به ما زنگ می زدند. با ماسک و دستکش داخل مطب می رفتم
و دکتر وضعیت خودم و نوزاد را چک می کرد. وقتی به خانه بر می گشتم
مستقیم به حمام می رفتم، همه لباس هایمان را می شستم و وسایل را
ضدعفونی می کردم. با اینکه همه اینها را مراعات می کردیم و به هیچ
کجا دست نمی زدیم، ولی باز هم می ترسیدم، طوری که تا چند روز آب
نمک قرقره می کردم و مایعات گرم می خوردم چون شنیده بودم
ویروس برای چند روز در دهان می ماند و اگر مایعات گرم بخوریم از بین
می رود.آن زمان هر بار توصیه ای می کردند و نمی دانستم تا چه حد
درست است ولی رعایت کردن این توصیه ها کمک می کرد استرسم را
کنترل کنم.
آخرین سونوگرافی که دکتر برایم نوشت روزهای آخر اسفند و شب
عید بود. در این دوره دیگر شب و روز نداشتم و خیلی فکر و خیال می
کردم، البته ایام عید کمی آرام شدم ولی به زمان زایمانم که نزدیک شدم
دوباره استرسم زیاد شد.
خرید اینترنتی سیسمونی نوزاد
دریا فرزند دومم بود و من بعد از چند سال بچه دار شده بودم، همه
خریدهایم برای بچه مانده بود و باید برای او وسایل جدید و سیسمونی