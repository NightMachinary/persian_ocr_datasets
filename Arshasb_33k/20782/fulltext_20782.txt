20782
آزمایش و اسکن ریه به بیمارستان بقیه‌الله رفت اما چون شلوغ بود
راهشان ندادند. در نتیجه رفتند به بیمارستان مسیح دانشوری که
حدود 60 نفر جلوتر از آنها نوبت داشتند. از نیمه شب تا 6 صبح احمد و
مادرش انتظار کشیدند و وقتی پزشک تریاژ مادر را ویزیت کرد و گفت
باید بستری شود، از داخل بخش گفتند جای خالی ندارند. همین باعث
سرزدن این مادر و پسر به پنج بیمارستان دولتی شد که همگی تخت خالی
نداشتند و مقدمه‌ای شد برای مراجعه آنها به یک بیمارستان خصوصی که
هنگام پذیرش از آنها 31 میلیون و هنگام ترخیص 19 میلیون تومان
بابت 6 روز بستری از آنها گرفت. احمد می‌گوید این یکی از تلخ‌ترین
خاطرات طول عمر اوست؛ خاطره‌ای مربوط به هزینه‌هایی که به خاطر
شرایط به آنها تحمیل شد.
بدتر از وضعیت مادر احمد اما هزینه‌هایی است که خانواده حسن
مجبور به پرداختش شدند. حسن حالا به رحمت خدا رفته، اما زمانی که
هنوز امیدهایی برای بهبودش وجود داشت پزشکان معالج،
خانواده‌اش را پی خرید چهار ویال آمپول فرستادند که در داروخانه
بیمارستان دانه‌ای 30 میلیون تومان قیمت داشت. آنها این مبلغ را
پرداختند ولی فشارهای زیادی را متحمل شدند که در نهایت نیز
نتیجه‌ای نداشت.
درمان برای چه کسی رایگان است؟