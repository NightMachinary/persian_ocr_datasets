756
مجمع کشورهای جنوب شرق آسیا تاکنون به گرداب این رقابت‌ها و
چالش‌ها در سیستم بین‌المللی چندجانبه کشیده نشده است.
او که دولتش ریاست این بلوک 10 عضوی را در سال 2020 عهده‌دار
است، گفت: از زمان پایان جنگ جهانی دوم سه چهارم قرن گذشته است.
با این حال صلح و امنیت جهانی به شکلی حقیقی هنوز پایدار نشده است.
امسال، این صلح و امنیت بیش از پیش هدف تهدید قرار گرفت که
حاصل مخلوطی از خطرات است که از جانب رفتار غیر قابل پیش‌بینی
کشورها، رقابت‌های مهم بر سر قدرت و اختلافات آمده است.
دستورکار اصلی این نشست، تنش‌ها در دریای چین جنوبی خواهد
بود؛ جایی که کشتی‌های چینی گاهی با کشتی‌هایی از ویتنام، مالزی و
اندونزی کشمکش پیدا می‌کنند و عمده دلیل آن تاکید روی
ادعاهای ارضی در این گذرگاه آبی مورد مناقشه است.
از اواسط ژوئن هم ایالات متحده بارها خشم چین را با اعزام کشتی‌های
جنگی به دریای چین جنوبی برانگیخته است و همچنین 24 نهاد چینی را
بر سر آنچه مشارکت در ساخت و نظامی‌سازی جزایر مصنوعی عنوان
می‌کند، تحریم کرده است.
در همین حال انتظار می‌رود سران آسه‌آن روز یکشنبه مشارکت
اقتصادی جامع منطقه‌ای را به امضا برسانند که مورد حمایت چین است و
این می‌تواند بزرگترین توافق تجاری جهان شود.