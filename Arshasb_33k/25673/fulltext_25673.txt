25673
نماینده ارومیه شهادت پرسنل ارتش را تبریک گفت
به گزارش ایسنا، نادر قاضی پور در جلسه علنی صبح امروز(دوشنبه)
مجلس گفت: شهادت تعدادی از پرسنل نیروی دریایی ارتش در حادثه
روز گذشته را تبریک می‌گویم.
روابط عمومی منطقه یکم دریایی ارتش در بندرعباس، صبح امروز از
بروز حادثه برای یک شناور این منطقه در محدوده آب‌های بندر جاسک
خبر داد. این خبر چند ساعت پس از آن اعلام شد که در بامداد
امروز(دوشنبه) دوشنبه خبرهای غیررسمی، از شهادت چندین
ملوان ارتش در جریان یک رزمایش یا تمرین نظامی در جنوب کشور
حکایت داشت.
نماینده اصفهان: ظرفیت‌های فقه را به کمک اقتصاد بیاورید
به گزارش ایسنا، حسین میرزایی نماینده مردم اصفهان در مجلس
شورای اسلامی در نطق میان دستور جلسه امروز مجلس گفت: مردم به نام
خدا و برای خدا و تحت رهبری‌های داعیانه امامین انقلاب در این سال ها
مجاهدت‌ها کرده و با یاری خدا در برابر همه دشمنان ایستادند و موانع
مقابله راه را یکی پس از دیگری برطرف کردند. آن‌ها جان و مال خود را
در طبق اخلاص گذاشتند و زیباترین صحنه‌ها را به نمایش گذاشتند.
آن هم زمانی که آمریکا به زعم خود ابرقدرت بود چه برسد به امروز که به
نفس‌های آخر افتاده است.