4980
امیرحسین زارع: تعویق المپیک به نفع من شد/ مردم امسال به شمال
نیایند
به گزارش ایسنا، امیرحسین زارع با بیان این مطلب افزود: از زمانی که در
رده‌ی سنی نوجوانان در مسابقات جهانی و آسیایی حضور پیدا کردم
همیشه صاحب مدال شده‌ام و در چند سال گذشته نیز روند رو به رشدی را
طی کرده‌ام و در حال حاضر نیز هرکجا که کادر فنی صلاح بداند به
میدان می‌روم.
آزادکار وزن 125 کیلوگرم ایران، در مورد روند پیگیری
تمریناتش گفت: با کادر فنی تیم ملی در تماس هستم و برنامه‌های
تمرینی را زیر نظر آن‌ها در شهر آمل انجام می‌دهم. تمرینات بدنسازی و
آماده‌سازی جسمانی را در خانه پیگیری می‌کنم و خوشبختانه یک
سالن ورزشی را در اختیار من قرار داده‌اند که به صورت انفرادی و با یک
حریف تمرینی بتوانم در آن تمرین کنم و با رعایت کردن تمامی نکات
بهداشتی و ضدعفونی کردن محیط تمرینات کشتی را انجام می‌دهم.
دارنده مدال طلای امیدهای جهان در مورد تعویق المپیک گفت: اگر
بخواهیم از دید این که من جوان هستم و خیلی چیزها باید در کشتی یاد
بگیرم و به دست آورم به این مساله نگاه کنیم، تعویق المپیک به نفع من شد
چون می‌توانم در این یک‌سال خیلی چیزها به کشتی خودم اضافه کنم،
رو به جلو حرکت کنم، تجربه بهتری کسب کنم و آمادگی جسمانی‌ام را