25900
چند روز پس از آن انجام شد که راجینات سنگ، وزیر دفاع هند مسیر
ارتباطی از شهر دارچولا هند به گذرگاه لیپولیک را افتتاح کرد.
نپال مدعی است که این مسیر هند که به سمت منطقه تبت چین ادامه دارد،
وارد اراضی نپال می‌شود. دولت نپال با ابلاغ مراتب اعتراض رسمی
خود خواستار نشست فوری وزرای امور خارجه دو کشور برای حل
این مساله مرزی شد.
براساس گزارش‌ها، با وجود اینکه مساله مذکور بارها مطرح شده
است، هند از سال 2014 نشست‌هایی در سطح وزرای خارجه با این
کشور همسایه خود برگزار نکرده است. این در حالیست که دهلی‌نو
متعهد شده بود در عهدنامه هفت دهه پیش خود میان این دو کشور
بازنگری کند.
یک روز پس از آنکه وزیر دفاع هند این جاده استراتژیک را افتتاح
کرد، وزارت امور خارجه نپال با صدور بیانیه‌ای شدیداللحن اعلام
کرد، از آغاز به کار جاده‌ای ارتباطی مطلع شده است که از اراضی نپال
می‌گذرد.
در این بیانیه آمده است: دولت نپال بارها تاکید کرده که به عنوان یک
طرف پیمان ساگولی 1816 تمام اراضی شرق رودخانه کالی
(مهاکالی) شامل لیمپی‌یادورا،‌ کالاپانی و لیپولیک متعلق به نپال
است.