27770
وقتی آرد دولتی از آزادپزها سر در می‌آورد
بهرام جباری در گفت‌وگو با ایسنا، اظهار کرد: مسائل آرد و نان از مسائل
بسیار مهم و مورد توجه سازمان صمت و از دغدغه‌های مورد تاکید
بازرسان است و با هر گونه تخلف در این زمینه برخورد خواهد شد.
وی با بیان اینکه هیچ واحد نانوایی اجازه ندارد سهمیه آرد دولتی خود
را به نانوایان آزادپز بفروشد، افزود: با واحدهای نانوایی که سهمیه
آرد دولتی خود را به نانوایان آزادپز بفروشند، برخورد خواهد شد.
سهمیه آردی که با نرخ دولتی در اختیار نانوایان قرار می‌گیرد، برای
پخت نان است تا نیاز مردم به نان تامین شود نه اینکه آرد با نرخ دیگری به
فروش برسد.
معاون بازرسی و نظارت سازمان صنعت، معدن و تجارت خوزستان
گفت: متاسفانه برخی واحدهای نانوایی با فروش آرد سهمیه دولتی
خود به آزادپزها، تخلف می‌کنند. برای برخورد قاطع با این نانوایان،
موضوع کاهش یا قطع سهمیه آرد نانوایی‌های متخلف در دست
بررسی است و در صورت تصمیم‌گیری نهایی، اجرایی خواهد شد.
وی افزود: در شرایطی که دولت آرد را با نرخ یارانه‌ای به نانوایان ارائه
می‌کند، انتظار نداریم شاهد چنین تخلفاتی از سوی نانوایان باشیم.
وقتی بنای تاریخی مقبره شهدا تبدیل به فضایی ناامن می شود
این بنای تاریخی متعلق به دوره اول پهلوی است، در این مقبره پیکر سه تن