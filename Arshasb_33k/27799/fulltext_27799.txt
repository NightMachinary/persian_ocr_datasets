27799
شود، خواب ناکافی است. هنگامی که بدن به اندازه کافی استراحت
نمی‌کند، مغز نیز تحت تاثیر قرار می‌گیرد. خواب ناکافی اثری منفی بر
تفکر دارد. هنگامی که به اندازه کافی نمی‌خوابید، میزان توجه و تفکر
دقیق شما افت می‌کند. پس خواب شبانه به میزان هفت تا هشت ساعت را
فراموش نکنید. اتاق خود را به مکانی راحت برای استراحت تبدیل
کنید و تا حد امکان از دستگاه‌های الکترونیکی دور باشید. با خوابیدن
و بیدار شدن در یک ساعت مشخص، یک روال خواب برای خود ایجاد
کنید. اگر این کار نتیجه مثبتی به همراه نداشت به پزشک مراجعه کنید تا
مشکلات خواب، اساسی مورد بررسی قرار بگیرند.
یکی دیگر از دلایل ایجاد مغز مه‌آلود، استرس است. زیر فشار بودن و
مواجهه مداوم با موقعیت‌های استرس‌زا تاثیر منفی بر احساسات شما
دارد و بدن را تخریب می‌کند. نشانه‌های استرس می‌توانند از سردرد و
تهوع تا درد در ناحیه سینه و دردهای عضلانی را شامل شوند. جای
شگفتی نیست که استرس می‌تواند مغز و ذهن شما را نیز تحت تاثیر قرار
دهد. در حقیقت، استرس هم در عملکرد جسمانی و هم روانی اختلال
ایجاد می‌کند. بر همین اساس، برای جلوگیری از مغز مه‌آلود باید
استرس و اضطراب خود را کاهش دهید. تکنیک‌های تنفس عمیق و
مدیتیشن یا انجام یوگا از جمله کارهایی است که می‌توانید برای مقابله
با استرس مد نظر قرار دهید. همچنین انجام تمرینات ورزشی و نقاشی