15016
دقیقی: مهدوی کیا با وکیل تام الاختیار می‌تواند ثبت‌نام کند
به گزارش ایسنا، سعید دقیقی پیش از ثبت نام در سمت نائب رییسی دوم
فدراسیون فوتبال در رابطه با مشکل مهدی مهدوی کیا برای حضور در
انتخابات فدراسیون فوتبال اظهار کرد: ان‌شاالله مشکلش حل شود و
ختم به خیر شود. مهدوی کیا اگر وکیل تام الاختیار داشته باشد،
می‌تواند از او استفاده کند. امیدوارم کارش درست شود چرا که او
سمبل فوتبال ایران است و حضور او در این جایگاه به فوتبال ما کمک
می‌کنند.
نامزد پیشنهادی علی کریمی برای سمت نائب رییس دوم اضافه کرد:
تمام اهالی فوتبال باید کمک کنند که این مشکل حل شود چرا که اگر
مهدوی کیا نیاید یک ظرفیت خوب را برای فوتبال‌مان از دست
می‌دهیم. شرایط بیماری کرونا و مسائل مرتبط با آن می‌تواند
تاثیرگذار باشد و حتی او می‌خواست برای ثبت نام به ایران بیاید اما به هر
حال مشکلات سفر و شرایط کشورها این سفر را عقب انداخته است. به
اعتقاد من اگر بخواهیم در فوتبال‌مان ظرفیت ایجاد کنیم، حضور
شخصی مثل علی کریمی و مهدی مهدوی کیا به اندازه های فوتبال
کمک می‌کند.
او در پاسخ به حضور ابولقاسم پور به جای مهدی مهدوی کیا گفت: هنوز
چیزی مشخص نشده و تصمیم قطعی گرفته نشده است.