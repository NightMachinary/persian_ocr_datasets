8057
بازوند خاطرنشان کرد: میزان مشارکت با توجه به چالش بزرگ کرونا
در حد انتظار بود و از همه مردم بابت حضور در پای صندوق های رای در
این مرحله از انتخابات قدردانی می کنیم.
استاندار کرمانشاه با اشاره به اتمام مهلت انتخابات در ساعت 18 امروز
گفت: در این مرحله از انتخابات تمدیدی در خصوص زمان برگزاری
انتخابات صورت نگرفت و تنها در برخی حوزه های انتخابیه کشور در
مناطق گرم، انتخابات برای ساعاتی تمدید شد.
بازوند با بیان اینکه هم اکنون کار شمارش آرا در دو حوزه انتخابیه در
حال انجام است، از مردم خواست تا به شایعات فضای مجازی مبنی بر
برنده شدن کاندیداهای مختلف در این دو حوزه توجه نکنند و تاکید
کرد: برگزیده انتخابات در این دو حوزه در پایان شمارش آرا مشخص
می شود.
استاندار کرمانشاه با بیان اینکه آرای مردم به عنوان امانت دست
برگزار کنندگان انتخابات است، گفت: مردم این اطمینان را داشته
باشند که فرزندان آنها حراست کامل از آرای آنها به عمل خواهند
آورد و هیچ جابجایی در آرا صورت نمی گیرد.
بازوند افزود: همچنین کاندیداها نیز این اطمینان را داشته باشند که
هیچ اتفاقی برای آرای آنها نمی افتد و برگزیده نهایی از دل صندوق
های رای بیرون می آید.