29213
حمایت از پزشکان افزایش یابد
معین در ادامه سخنان خود با تاکید بر دفاع تمام قد جامعه پزشکی از مردم
در برابر این بیماری اظهار کرد: حمایت‌ها از پزشکان باید افزایش
یابد. این حمایت‌ها چه در بخش لجستیک و چه در بخش تجهیزات ایمنی
باشد، به حفظ کادر درمان کمک می‌کند. اگر سیستم درمانی ما دچار
مشکل شوند، به مشکل برخواهیم خورد. پاندمی کرونا توانست
فرصت‌ها و تهدیدهای جدید به وجود آورد که اگر نظام، دولت،
مجلس و غیره آگاهانه و با تدبیر با این موضوع برخورد کنند،
می‌توانیم از فرصت‌های کرونا استفاده کنیم. این فرصت‌ها یعنی کنار
گذاشتن عادات قدیمی و تغییر شیوه زندگی. به عنوان مثال تقویت
سیستم الکترونیک و فضای مجازی کشور که یک نعمت بود، اما تاکنون
مورد غفلت قرار می‌گرفت. از سوی دیگر احساس خطر مشترک برای همه
مردم باعث افزایش همبستگی و تعاون در جامعه می‌شود که می‌تواند
زیرساخت‌های مدیریت بحران را تقویت کند. باید بسیاری از
اختیارات به شکل استانی تفویض شود تا باعث تقویت جامعه مدنی
باشد.
وی درباره تهدیدهای موجود در پاندمی کرونا، کتمان واقعیت‌ها
را یکی از تهدیدها خواند و در این باره به اظهارنظرهایی درباره زمان
ورود ویروس کرونا به کشور اشاره کرد و گفت: در مجموع چه