9532
تذکر نایب رییس شورای شهر اراک به شهردار: بر مدار قانون حرکت
کنید
فرزانه رحمتی نوزدهم آبانماه در نطق پیش از دستور صحن رسمی
شورای شهر اراک بیان کرد: در این روزها با شیوع روز افزون بیماری
کرونا روبرو هستیم که علیرغم اعمال تصمیمات مختلف، نشانه هایی
مبنی بر مهار نسبی آن دیده نمی شود.
وی با بیان اینکه کادر ایثارگر درمان، این روزها در کنار فشار کاری
سهمگین، از کمبود بسیار زیاد امکانات در مراکز درمانی رنج می برد،
افزود: شهر اراک یکی از قطب های مهم صنعتی و اقتصادی کشور است،
قائدتا با استقرار صنایع مختلف و بنگاه های اقتصادی ارزش آفرین
نباید شاهد این حجم از کمبود امکانات در مراکز درمانی شهر باشیم.
رحمتی تصریح کرد: عمل به مسئولیت های اجتماعی یکی از ماموریت
های مهم در نقشه راه صنایع و بنگاه های اقتصادی است. با نگاهی به
وضعیت کمک های انجام گرفته در قبال حوزه بهداشت و درمان از سوی
بنگاه های تولیدی و اقتصادی، در شهر اراک متوجه می شویم که عمل به
مسئولیت های اجتماعی در خصوص این بحران انسانی در سطحی
غیرقابل قبول قرار دارد به همین دلیل بر تمامی مراکز تصمیم گیر و
نهادهای مدنی فرض است وظایف بنگاه های اقتصادی شهر، در حوزه
عمل به مسئولیت های اجتماعی را یادآور و متذکر شوند.