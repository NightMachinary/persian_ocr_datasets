3729
عایده‌ای که از آن به‌دست می‌آید؛ بتوان اقساط آن را پرداخت کرد.
وی ادامه داد: در حالی که در این شرایط اگر ناشران با وامی که به آنها تعلق
می‌گیرد، کتاب چاپ کنند و در انبار نگهداری کنند، نه‌تنها کمکی به
آنان نشده بلکه در آینده مشکلاتی برای آنها به‌وجود می‌آورد. به این
ترتیب تا زمانی که تقاضای مردم تحریک نشود و مردم از کتاب استقبال
نکنند، مشکلات ناشران حل نخواهد شد.
مدیر انتشارات مرندیز مشهد بیان کرد: با کاهش تقاضا برای کتاب،
کتابفروشی‌ها نیز در معرض تعطیلی قرار می‌گیرند و این اتفاق بسیار
خطرناک است. کتابفروش به معنی شریان حیاتی ناشران است و در واقع
واسطه‌ای برای رساندن کتاب از ناشران به دست مردم است. گاهی بیان
می‌شود که از فضای مجازی برای عرضه کتاب‌ها استفاده کنیم، اما باید
این نکته را در نظر بگیریم که همواره برخی افراد برای خرید کالا باید
کالای مورد نظر را از نزدیک ببینند. این روش برای خرید کتاب نیز
صدق می‌کند؛ گاهی افراد عنوان کتاب را می‌پسندند و برای خرید آن
باید بخشی از متن کتاب را نیز مطالعه کنند.
نصیرزاده عنوان کرد: بنابراین ما باید تمام تلاش خود را برای
جلوگیری از حذف کتابفروشان از چرخه اقتصاد نشر، به‌کار گیریم؛
زیرا آنها هستند که نشر را زنده نگه‌ می‌دارند. به هرحال شیوع ویروس
کرونا باعث این معضلات در نشر شده‌است چون مردم به دلیل مشکلات