4964
وی ادامه داد: در یک مرحله قضات شریفی پیدا شدند که ایشان را تبرئه
کردند و ایشان از اتهامات وارد شده، مبرا شد. اختیاراتی درسیستم
قضایی وجود دارد که می‌توان به رأی قضات اعتراض کرد. این
موضوع در فرآیندهای قضایی پیش‌بینی شده است. حال نتیجه
رسمی آن فرایند به ما ابلاغ نشده است که تبرئه را تایید کرده‌اند یا نظر
دیگری داده‌اند.
موحدی‌زاده عنوان کرد: مردم به این گستردگی به جوانی رأی
می‌دهند که او را می‌شناسند، امتحان کرده‌اند و دوستش دارند، حال
امکان دارد خطاهایی از ما سر بزند که این موضوع شامل همه انسان‌ها
می‌شود و ممکن است من در کارم یک خطا و تخلفی از مقررات کنم. این فرق
می‌کند با یک فساد علنی، یک رشوه رسمی و... . ما خودمان پدیده مبارزه با
فساد را مطرح کردیم، ولی این موضوعات که به طور بدیهی و طبیعی
ممکن است در هر سازمانی رخ دهد و افراد از برخی امورات که در
مقررات پیش‌بینی شده است، غفلت کنند. به نظرمن باید با دیده اغماض،
گذشت و آینده‌نگری برای حفظ سرمایه‌های انسانی برخورد شود.
نائب رئیس شورای اسلامی شهر مشهد افزود: همه ما باید نسبت به حفظ
آبرو و اعتماد مومنان و شهروندان خود تلاش کنیم؛ زیرا اگر این
موضوع لطمه ببیند مثل ثروت دوباره به دست نخواهدآمد. آبرو و
اعتبار اگر زیر سوال برود از نظر شرعی، قانونی و عرفی مسئولیت دارد.