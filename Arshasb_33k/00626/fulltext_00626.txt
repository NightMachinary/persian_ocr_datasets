626
به گزارش ایسنا به نقل از سپاه نیوز؛ سردار سرتیپ پاسدار «حسن
شاهوارپور» فرمانده سپاه حضرت ولی عصر(عج) خوزستان در
گفت‌وگویی اظهار داشت: بعد از بیانات رهبر معظم انقلاب اسلامی در
نیمه شعبان در خصوص ویروس کرونا و تدابیر ایشان در خصوص
«کمک مومنانه» جلسه ای به همین منظور در سپاه ولی عصر(عج)
خوزستان برگزار شد.
وی افزود: سپاه حضرت ولی عصر(عج) خوزستان با همکاری
نماینده ولی فقیه در استان اقدامات گسترده ای را برای کمک به اقشار کم
درآمد، خانواده های تحت پوشش کمیته امداد و اصناف آسیب دیده
شروع کرده است.
سردار شاهوارپور گفت: در همین راستا رزمایش بزرگ «بقیه الله
الاعظم (عج)» را آغاز کردیم که در مرحله اول آن و از ابتدای هفته پیش
رو بیش از 20 هزار بسته غذایی را بین خانواده های کم بضاعت استان
خوزستان توزیع خواهیم کرد.
وی ادامه داد: به لطف پروردگار و همت همه نهادها و کمک شرکت ها و
خیرین قصد داریم که مرحله داوم این رزمایش را با رویکرد «کمک
مومنانه» همزمان با ولادت با سعادت امام مجتبی (ع) در سطع 27
پایگاه مقاومت بسیج در سطح شهرهای مختلف خوزستان شروع
کنیم.