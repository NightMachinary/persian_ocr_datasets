26163
محرم همچون تعزیه‌خوانی با محدودیت رو به رو شده است ولی پخش
چنین نمایش‌هایی از تلویزیون هم به مردم کمک می‌کند تا آثار مناسب
این ایام را ببینند و هم سلامتی آنان با ماندن در خانه تضمین می‌شود.
او که چندی پیش درباره از سرگیری تولید تله تئاتر، جلسه‌ای با مدیر
اداره کل هنرهای نمایشی داشته است، درباره نتایج این جلسه توضیح
داد: در این جلسه به آقای آشنا مدیر کل هنرهای نمایشی گفتم حالا که
کرونا با ماست، نمی‌توانیم دست روی دست بگذاریم و هیچ کاری
نکنیم بلکه می‌توانیم با تلویزیون صحبت کنیم و با راه‌اندازی دوباره
تولید تله تئاتر، هم جای خالی تئاتر را پر کنیم و هم به سرگرم کردن مردم و
ارایه خوراک فرهنگی به آنان بپردازیم.
او با ابراز تاسف از کم‌توجهی مدیران تلویزیون به تئاتر و قابلیت‌های
آن افزود: مدیران ما متوجه نیستند که تئاتر چه پتانسیل بالایی دارد و
چگونه به عنوان هنری انسان‌ساز، می‌تواند به اصلاح جامعه کمک کند
و حتی روابط خانوادگی را بهبود ببخشد. آنان از این ویژگی‌ها غافل
هستند و متاسفانه در پی این غفلت‌ها، مردم هم از موهبت‌های تئاتر،
کمتر بهره‌مند می‌شوند.
این کارگردان تئاتر با یادآوری پخش تئاترهای زنده تلویزیونی در
دهه چهل افزود: در آن دوره نمایش‌های بسیار خوبی پخش شد و مردم
در سراسر کشور به تماشای این آثار پرداختند. هنرمندان بزرگ آن