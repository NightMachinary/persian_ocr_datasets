16950
معاون خرید ذوب آهن اصفهان گفت: اطمینان داریم که با تدبیرعالی
وزارت صمت، ارجاع امور مرتبط با ذوب آهن اصفهان به ایمیدرو،
ایجاد کمیته کارشناسی جهت بررسی و صحت سنجی نیازهای ذوب
آهن، مشکلات مبتلابه، توسعه و پیشروی و استخراج زغال سنگ بیش
از پیش وارد تصمیم سازی کارشناسی و تصمیم گیری مبتنی بر آن شود تا
از فرصت سوزی جلوگیری شود.
وی، ذوب آهن اصفهان را با ظرفیت تولید 3 میلیون و 600 هزار تن چدن
در زیر سقف، برخوردار از مستعدترین شرایط برای جهش تولید
دانست و گفت: این شرکت امکان تولید بیش از نیاز داخل و تخصیص
مازاد آن به صادرات و تامین ارز مورد نیاز کشور علاوه بر نیاز خود را
دارد ضمن اینکه با تدابیر اندیشیدهشده نوردهای ذوب آهن به
ظرفیت کامل تولید خواهدرسید و نگرانی و دغدغه های به جای دولت
در مورد تثبیت قیمت را نیز مرتفع خواهد کرد.
صالحی یادآور شد: کوره بلند شماره یک ذوب آهن با ظرفیت 800
هزار تن تولید چدن در سال، پتانسیل کافی جهت ایجاد جهش در تولید
ذوب آهن اصفهان را دارد و امیدواریم با تداوم تامین مواد اولیه و
همچنین نیازهای وارداتی، بتوانیم گام هایمان را در جهت مقاوم تر
کردن پایه های اقتصادی کشور محکم تر برداریم تا خیال خام
بیگانگان را باطل کنیم.