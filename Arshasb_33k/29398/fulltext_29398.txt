29398
چاره‌اندیشی برای تهاتر مطالبات قرارگاه خاتم‌الانبیا از دولت در
کمیسیون اقتصادی
مهدی طغیانی در گفت‌وگو با ایسنا با اشاره به حضور سردار سعید محمد
فرمانده قرارگاه سازندگی خاتم‌الانبیا(ص) در جلسه امروز این
کمیسیون، گفت: سردار محمد در این نشست گزارشی از فعالیت‌های
قرارگاه در حوزه‌های اقتصادی و عمرانی کشور و مسائل و
مشکلات‌شان ارائه کرد که براین اساس قرارگاه خاتم‌الانبیا (ص)
حدود 42 هزار میلیارد تومان از دولت طلب دارد.
وی افزود: اگر دولت بدهی خود را به قرارگاه پرداخت کند، این
مجموعه می‌تواند حجم بالایی از فعالیت‌های عمرانی را در کشور به
جریان بیندازد که به این منظور مقرر شد تهاتر مطالبات قرارگاه از
دولت با واگذاری اموال و دارایی‌ها انجام شود یا اینکه به جای
پرداخت بدهی‌های مالیاتی این نهاد به دولت، بخشی از مطالبات
قرارگاه از این طریق تهاتر شود.
نماینده مردم اصفهان در مجلس ادامه داد: براساس قانون قرارگاه
خاتم‌الانبیا(ص) باید در پروژه‌ها تضامینی ارائه دهد که این اقدام
سبب قفل شدن حدود 5 درصد از منابع این مجموعه می‌شود، مقرر شد
راه حلی اندیشیده شود تا مقام دولتی تضامین لازم را ارائه دهند تا 5
درصد منابع در پروژه قفل نشود و بتوان از این منبع استفاده کرد.