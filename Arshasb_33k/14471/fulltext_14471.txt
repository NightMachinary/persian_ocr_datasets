14471
درخواست سفیر روسیه در سازمان ملل برای کنار گذاشتن تعصبات در
دوران همه‌گیری کرونا
به گزارش ایسنا، واسیلی نبنزیا، سفیر روسیه ر سازمان ملل در جلسه
شورای امنیت درباره بیماری کووید 19 گفت: این جنگی علیه دشمنی
نامرئی است. برای پیروزی در برابر آن و غلبه بر پیامدهایش باید بر
تعصبات، ترس‌ها، نفرت‌ها، بی‌اعتمادی و تردیدهایمان چیره
شویم.
به گزارش خبرگزاری تاس، وی همچنین اظهار کرد که گروه بیست
باید نقش رهبری را در ایجاد چارچوبی مشترک برای واکنش اقتصادی
به منظور احیای اقتصاد جهان پس از شوک ناشی از این همه‌گیری برعهده
گیرد.
وی ادامه داد: هنوز زمان نتیجه‌گیری و درس گرفتن از این بحران فرا
نرسیده است. پس بیایید در این باره عجله نکنیم اما زمان آن نیز خواهد
رسید. این محکی برای بلوغ فردی و ملی ما خواهد بود.
درخواست سفیر سابق انگلیس در لیبی برای تحقیقات در زمینه استفاده از
تسلیحات شیمیایی
به گزارش ایسنا، پیتر میلت، سفیر سابق انگلیس در لیبی که از سال 2015 تا
2018 در طرابلس بوده و تصدی سفارت انگلیس را بر عهده داشته، در
گفتگویی با خبرگزاری آناتولی در واکنش به بیانیه وزیر کشور