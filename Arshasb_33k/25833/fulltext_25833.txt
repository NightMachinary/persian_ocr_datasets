25833
نوبخت: دولت در حساس‌ترین مرحله‌ی مدیریت منابع خود است
به گزارش ایسنا، محمدباقر نوبخت در جلسه علنی صبح امروز
(سه‌شنبه) مجلس شورای اسلامی با اشاره به آثار مالی و اقتصادی کرونا
در کشور یادآور شد: این آثار یکی بر دولت و دیگری بر مردم و جامعه
بوده است. در خصوص دولت باید عرض کنم کرونا تا الان روی منابع
دولت اثرگذار بوده است. با توجه به این‌که یکی از مولفه‌های تامین
منابع در بودجه سال جاری فروش نفت و فرآورده‌ها بوده و با عنایت به
کاهش تقاضای جهانی و افت قیمت نفت می‌توان گفت در این زمینه به
شدت بر منابع ریالی و سهم نفت اثر منفی داشته است.
وی ادامه داد: مولفه بعدی مالیات است؛ با توجه به شرایط رکودی و
تصمیمی که دولت برای هماهنگی با بنگاه‌های تولیدی، مشاغل و
کسب‌وکارهای خرد داشته، یک امحال سه ماهه صورت گرفت لذا ما از
نظر درآمدی از محل مالیاتی با عدم تحقق مواجه شدیم و در این میان
مخارج غیرقابل اجتنابی هم وجود دارد.
معاون رییس جمهور یادآور شد: در واقع این بحران نه تنها بر خزانه ما
اثرگذار بوده بلکه در بخش دیگری از منابع که در قانون بودجه
پیش‌بینی شده تاثیرگذار بوده است؛ ضمن این‌که باید تعهداتی مثل
پرداخت یارانه 45 هزار تومانی، بیش از 31 هزار میلیارد تومان
حمایت معیشتی، 12.5 هزار میلیارد تومان خرید تضمینی گندم،