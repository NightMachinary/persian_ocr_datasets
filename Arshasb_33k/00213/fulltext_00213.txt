213
آتش‌سوزی چه تاثیری در آینده جنگل‌های زاگرس دارد؟
به گزارش ایسنا،آتش‌سوزی در محیط‌زیست تاثیرات زیادی بر
پوشش گیاهی و فرسایش خاک دارد و باعث بروز مشکلات جدی زیست
محیطی مثل کاهش تنوع و فراوانی گونه‌ها می‌شود. تاثیرات
آتش‌سوزی باتوجه به شدت و مدت زمان آتش، نوع خاک، ترکیب
پوشش گیاهی، آب و هوا و شرایط منطقه، متفاوت است.
مطالعات نشان داده که پس از وقوع آتش‌سوزی، بازسازی
اکوسیستم جنگلی به بقای حیاتی ذخیره‌شده در خاک یا بانک بذر خاک،
وابسته است. اگر پوشش گیاهی موجود در جنگل، پس از آتش‌سوزی
به طور شدید تخریب شود، بانک بذر ذخیره‌شده در خاک منبع ژنتیکی
مهمی برای بازسازی و نگهداری جوامع گیاهی جنگل است.
گیاهان به طور معمول با نگهداری برخی از بذرهای خود به حالت
سکون درون خاک، قسمتی از تجدید حیات خود را به تاخیر انداخته و
بانک بذر خاک را تشکیل می‌دهند تا پس از بروز شرایط نامطلوب، زمینه
حضور آن‌ها در رویشگاه فراهم باشد. آتش‌سوزی می‌تواند بر
ویژگی‌های بانک بذر خاک نیز تاثیر بگذارد و ترکیب گونه‌ای، تراکم و
سرعت جوانه‌زنی بذرها را نیز تغییر دهد.
جنگل‌های زاگرس از ذخیره‌گاه‌های با ارزش گونه‌های گیاهی و
جانوری هستند که هر ساله آتش‌سوزی‌های زیادی به صورت