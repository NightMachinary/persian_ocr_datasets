1164
او معتقد است که زمان، مکان، شرایط، روحیه و شخصیت محمدرضا
شجریان او را به چنین جایگاهی رسانده است: «آدم‌هایی که با او بوده،
فرهنگی که شجریان در آن رشد کرده، در زندگی هنری‌اش اثر داشته.
دیگر شخصی مانند او نخواهد آمد که تمام جوانب آواز ایرانی را داشته
باشد. همین حالا صداهای خوبی داریم، پیش از او هم آوازه‌خوان و
استادان برجسته‌ای داشتیم اما شجریان همه آنهاست.»
شجریان و پیرنیاکان با هم اجراهای زیادی در کشورهای آمریکا،
کانادا، انگلیس، فرانسه، سوییس، سوئد و نروژ داشتند و جز این
همکاری، رفاقت 40ساله‌شان نیز فرصت شناخت بیشتری از
روحیات یکدیگر به آنها داده است. «تقریبا سالی سه‌ ماه از این 25سالی
را که به واسطه کنسرت‌ها در کشورهای دیگر سفر کردیم، با هم زیر یک
سقف زندگی کردیم. بارزترین ویژگی شجریان جست‌وجوگری و
کنجکاوی‌اش بود. این‌ طور نبود که بگوید خواننده گلها هستم با
پرویز یاحقی، جلیل شهناز، بدیعی، کسایی و موزیسین‌های مهم کار
کردم و دیگر بس است. خیر. او وقتی می‌شنید استادانی مثل دادبه،
عبدالله‌خان دوامی یا برومند هم هستند، می‌گفت باید نزد آنها بروم تا
ببینم چه می‌گویند و یاد بگیرم. این روحیه را در هیچ‌کدام از کسانی که
حالا آواز می‌خوانند و به قول معروف غوره نشده مویز می‌شوند،
ندیده‌ام.»