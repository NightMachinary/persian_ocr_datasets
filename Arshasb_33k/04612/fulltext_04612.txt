4612
ایجاد ترس و نگرانی در بین اعضای تیم شده است. چند بازیکن ما هم به
دلیل شرایط پروازها، امکان سفر به ایران را ندارند، چگونه در چنین
شرایطی برای بازی‌ها آماده شویم؟
سرمربی تیم فوتبال تراکتور در گفت‌گو با سایت رسمی این باشگاه
ادامه داد: شما تصور کنید که 48 ساعت مانده به آغاز بازی، تست
کرونای چند بازیکن ما مثبت اعلام شود، نمی‌توانیم که به یکباره
سیستم بازی را عوض کنیم، به‌جای بازیکنان کلیدی، از چه کسانی
استفاده کنیم؟ خوشبختانه تاکنون تست من منفی بود ولی اگر سرمربی
تیم به کرونا مبتلا شود، در این وضعیت تکلیف چیست؟ طبیعی است که
هیچ تیمی نمی‌تواند بدون سرمربی موفق شود.
الهامی با بیان اینکه نبود ماساژ و استخر و آب‌درمانی که برای
ریکاوری در زمان بدنسازی ضروریست، دستمان را بسته، عنوان
کرد: الان 6 نفر از تیم ما کرونا مثبت هستند، چهار بازیکن دیگر
اصلی‌مان هم به‌خاطر محدودیت‌ها و قرنطینه در خارج از کشور
هستند و تاکنون امکان حضور در تمرینات را ندارند. الان بدون 10
بازیکن اصلی چگونه تیم را برای مسابقات آماده کنیم؟ ما چهار نفر
چهار نفر تمرین می‌کنیم، با این شرایط چگونه می‌توان بازی کرد؟ در
مورد سایر بازیکنان هم اگر بدون فشار بدنی و آمادگی وارد مسابقات
شویم، دچار مصدومیت و کشیدگی می‌شوند.