16567
فرید مجبور می‌شود حلقه ازدواجش را بفروشد تا برای صادق لباس گرم
و مناسب زمستان تهیه کند.
مریم حضرتی نویسنده اثر ترتیب زمانی را رعایت نمی‌کند و قلمش را
مرتب از گذشته به حال و بلعکس می‌چرخاند. از روزهای پس از شهادت
فرید شروع می‌کند و با خاطرات عذرا به گذشته برمی‌گردد و دوباره به
حال می‌رسد و باز به گذشته برمی‌گردد. خواننده به خوبی می‌داند عذرا
با ذوق و شوق خاطراتی را تعریف می‌کند که اکنون با شهادت فرید
رنگی از غم روی‌شان نشسته و همین موضوع باعث ارتباط قلبی با
قهرمانان کتاب می‌شود.
وقتی عذرا دومین فرزندش رقیه را باردار می‌شود، فرید زمزمه سوریه
رفتن را آغاز می‌کند. می‌خواهد همان کار آرماتور بندی را آنجا با
درآمد بیشتری ادامه دهد، اما خودش اعتراف می‌کند: راستش رو
بخواهی کار بهانه است. من برای دفاع از حرم حضرت زینب(س) به
سوریه می‌روم.
سوریه رفتن‌های فرید از همان زمان که اوایل دهه 90 است شروع
می‌شود و در این بین، بچه‌ها در نبودن‌های بابا قد می‌کشند و بزرگ‌تر
می‌شوند. فرید گاهی سوریه رفتن را موقتا قطع می‌کند و چون دلش در
جبهه جا مانده، دوباره عزم رفتن می‌کند. در نبودن‌های او اتفاق‌های
زیادی می‌افتد. مثل فوت مادرش که دیر متوجه می‌شود و وقتی