5992
اینجا، هیچ چیز دیدنی نیست! 
این هفته (20 تا 26 مهر) هفته نابینایان است، آدم هایی که یک عمر به
ندیدن عادت کرده اند، اما تاریکی نگاهشان چشم دلشان را روشن
کرده و حالا روشندل خطابشان می‌کنند. این هفته، هفته روشندلان
است و برای همین سراغ مدیرکل بهزیستی استان کرمانشاه رفتیم تا از
حال و روز جمعیت نابینایان استان و مشکلاتشان جویا شویم.
دکتر فرحناز محمدی در گفت و گو با ایسنا، جمعیت نابینایان و کم
بینایان استان را 5504 نفر اعلام و تصریح کرد: از این تعداد 2203 نفر
دچار کم بینایی خفیف، 1059 نفر دچار کم بینایی متوسط و 1587 نفر
کم بینایی شدید بوده و 646 نفر هم نابینای مطلق بوده و وضعیت کم
بینایی 9 نفر هم مشخص نیست.
وی با بیان اینکه دلایل مختلفی در نابینایی و کم بینایی افراد تاثیرگذار
است، گفت: عمده دلیل کم بینایی و نابینایی افراد در استان بصورت
مادرزادی است و 3503 نفر به علت مادرزادی در استان کم بینا و نابینا
هستند.
محمدی خاطرنشان کرد: همچنین 1204 نفر به علت انواع بیماری،
278 نفر به علت حوادث، 71 نفر به علت مشکلات ژنتیکی و پنج نفر به دلیل
عوارض زایمان دچار نابینایی و کم بینایی شده اند.
مدیرکل بهزیستی استان کرمانشاه با بیان اینکه سنجش بینایی