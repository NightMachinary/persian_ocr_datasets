263
آخرین دفاع زم: با یک لغزش عاقبت آدم به باد می‌رود
به گزارش ایسنا، قاضی صلواتی در ابتدای جلسه دادگاه با گرامیداشت
یاد و خاطره شهدا، امام خمینی (ره) و شهید سلیمانی عنوان کرد: در
مورخ 20 خرداد 99 شروع ششمین جلسه محاکمه متهم پرونده، روح
الله زم در شعبه 15 دادگاه انقلاب اسلامی تهران با حضور مستشار وکیل
مدافع و نماینده دادستان در اجرای ماده 352 قانون آیین دادرسی
کیفری به صورت علنی را اعلام می‌نمایم.
وی پس از تفهیم مفاد مواد 354 و 358 قانون آیین دادرسی کیفری از
وکیل مدافع متهم زم خواست جهت تشریح دفاعیات در جایگاه قرار
گیرد. وکیل مدافع زم ضمن قرارگیری در جایگاه گفت: ابتدا از
ریاست محترم دادگاه و نماینده دادستان تشکر می‌کنم که در 5 جلسه
گذشته با آرامش اظهارات و دفاعیات موکل را گوش دادند و بنده به
نوبه خود از محضر دادگاه تشکر می‌کنم.
وی در ادامه گفت: در کیفرخواست اتهامات زیادی مطرح شده که
ناچارم موارد اتهامی را یک به یک قرائت کنم.
وکیل مدافع متهم زم در ادامه به تشریح عناوین اتهامی موکل خود
پرداخت و ضمن قرائت موارد اتهامی مذکور گفت: این موارد کل
اتهاماتی است که در کیفرخواست علیه موکل و در قالب نشر اکاذیب
بیان شده که می‌توانست جمعا بیان شود.