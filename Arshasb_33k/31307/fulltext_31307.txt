31307
حوریا ادامه داد که در قسمت‌های مهمی از تدریس استاد صدا قطع
می‌شود و یا مجال ایراد سوال وجود ندارد و درصورت ایراد سوال
اساتید مثل سابق به سوالات پاسخ نمی‌دهند.
سعید یکی دیگر از دانشجویان دانشگاه کردستان است که در یکی از
روستاهای استان زندگی می‌کند. وی می‌گوید که پس از همه‌گیر
شدن ویروس کرونا به روستای خود بازگشتیم و اکنون نیز اینترنت
برای شرکت در کلاس‌های مجازی در اختیار ندارم که این موجب
نگرانی شده است.
سعید ادامه داد که برگزاری کلاس‌ها به صورت مجازی موجب
می‌شود حق تعدادی از دانشجویان که به اینترنت پرسرعت دسترسی
ندارند و یا بودجه کافی برای خرید اینترنت با حجم مناسب ندارند
ضایع شود.
جلال خورشید، استاد گروه باغبانی دانشگاه کردستان برگزاری
حضوری کلاس‌ها را بهترین شیوه آموزش می‌داند و می‌گوید در
بسیاری از مناطق اینترنت ضعیف است و دانشجویان امکان حضور در
کلاس‌های مجازی را ندارند.
وی عنوان می‌کند که با توجه به شرایط کنونی کشور، استفاده از
ظرفیت کلاس‌های مجازی تنها راه ممکن است اما امکان برگزاری
بسیاری از کلاس‌ها به صورت مجازی وجود ندارد.