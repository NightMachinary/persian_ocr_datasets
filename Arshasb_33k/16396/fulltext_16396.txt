16396
رفتار کودکانه تیم‌های ایرانی/ دستپاچگی در نقل و انتقالات!
به گزارش ایسنا، فوتبال ایران مدل خاص خودش را دارد و قابل قیاس با
فوتبال اروپا نیست. این تفاوت در نوع نگرش مربیان و مدیران ایرانی
است که نه تنها به سود ایران تمام نشده که سابقه نشان داده به ضررشان هم
بوده است.
نمونه بارز این رفتار در نوع نگرش ایرانی‌ها و اروپایی‌ها به نقل و
انتقالات است که اولی تا می‌تواند خرید می‌کند و دومی اگر قیمت‌ها
معقول باشد و احساس کمبود کند، دست به کار می‌شود. در یک مثالی
عینی، یک مربی یا مدیر ایرانی بدون توجه به بضاعت مالی خود، سبد
خریدش را تا جای ممکن پر می‌کند و حتی اگر نیازی هم نداشته باشد،
دست خالی باز نمی‌گردد که مبادا کسی نگوید توانیا عرضه خریدن
نداشت.
در مقابل، مربیان و مدیران اروپایی ابتدا نگاهی به تیم خود دارند و با در
نظر گرفتن بودجه، نیاز و ارزش واقعی بازیکن مورد نظرشان اقدام
می‌کنند و پولدار بودن، به معنای خرید کردن نیست.
* مقایسه رفتار قهرمان‌های ایران با قهرمان‌های اروپایی
برای بررسی این رفتار نیازی نیست که راه دور بروید. مقایسه وضعیت
قهرمان لیگ برتر ایران و پنج لیگ معتبر اروپایی گواهی بر این مطلب
است که در ایران هیچ الگویی برای رفتار در نقل و انتقالات وجود