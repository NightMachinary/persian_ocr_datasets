3921
افاضلی: تیم قلعه‌نویی دنیا و آخرت را با هم دارد
به گزارش ایسنا، هومن افاضلی پس از تساوی تیمش مقابل سپاهان
اصفهان در کنفرانس خبری بعد از بازی اظهار کرد: بسیار بازی سختی
بود. تیم سپاهان بسیار سازمان‌مند بود و آقای قلعه‌نویی تیمی درست
کرده که هم دنیا و هم آخرت را دارد. هم شانس کسب سهمیه دارد و هم
آینده را در اختیار خود دارد. باشگاه سپاهان روزهای درخشانی در
پیش دارد. کمی طول کشید تا از آن وضعی که دو، سه سال پیش
گرفتارش شدند، بیرون بیایند. وضعیت خوب این تیم یعنی سرمایه
گذاری خوبی پشت این تیم بوده است و مربی بزرگی دارند.
او درباره اعتراضات دستیارانش در دقایق آخر بازی گفت: فقط وقتی
که می توانم کمک کنم به کنار زمین می‌روم و در دیگر دقایق، مربی‌ها
حضور دارند. به هر حال فوتبال، یک بازی است که احساسات زیادی را
درگیر می‌کند و اگر احساسی نداشته باشید نمی‌توانید فوتبال بازی
کنید و این‌ها جزو بازی هستند. ضمن این که به داوری تبریک می گویم و
فکر نمی‌کنم اشتباهی هم در این بازی داشتند.
افاضلی درباره حضور محسن بنگر بازیکن سابق سپاهان روی نیمکت
پارس جنوبی جم عنوان کرد: بنگر هشت سال برای سپاهان بازی کرد و
کاپیتان این تیم بود و قهرمانی‌های زیادی با این تیم به‌دست آورد.
اثری که از خودش اینجا گذاشته جزو افتخارات سپاهان است و حیف