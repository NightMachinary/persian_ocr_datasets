26101
برای سرمایه‌گذاری در استان شد و خاطر نشان کرد: دستگاه‌های
مختلف هر چه قدر بتوانند در استان حضور و خدمات‌رسانی کنند
ارزش دارد.
وی با اشاره به سیل اخیر در سیستان و بلوچستان، خاطرنشان کرد: بعد از
پیام مقام معظم رهبری در جریان سیل، سیل کمک‌های مردمی به استان
روانه و مایه تسکین و آرامش مردم استان شد که امیدواریم این همدلی و
همیاری‌ها در سایر زمینه‌ها همچنان ادامه‌دار باشد.
امام جمعه زاهدان با اشاره به ضرورت اجرای پروژه‌های زیربنایی و
عمرانی در سیستان و بلوچستان ابراز امیدواری کرد: با اهتمام و توجه
ویژه دولتمردان و با تصویب بودجه‌های بیشتر، زمینه‌ای برای رشد و
شکوفایی در استان فراهم شود هر چند که مجموعه‌هایی از جمله
بخش‌های سپاه پاسداران انقلاب اسلامی به ویژه قرارگاه سازندگی
خاتم‌الانبیا و قرارگاه قدس بخشی از کار را بر عهده گرفتند اما متاسفانه
نیازها در سیستان و بلوچستان فراوان است و بسیاری ازخدمات
محسوس نیستند.
آیت‌الله مصطفی محامی بر لزوم استفاده از ظرفیت‌های مردمی استان
تاکید و تصریح کرد: باید از ظرفیت مردمی‌ که قادر به ارائه خدمت
هستند بهره‌گیری و سرمایه‌گذاران سیستان‌وبلوچستان به سرمایه
گذاری در استان خود ترغیب شوند.