30516
این جمله رسول خدا(ص) بسیار پرمحتوا و عمیق و بیان‌گر عظمت
شخصیت زن است، علاوه‌براین احادیث فراوانی در خصوص
خوش‌رفتاری مرد با همسر خود آمده است که همگی آن‌ها گویای
گرامی‌داشت شخصیت زن به‌عنوان محور خانواده است.
مهدوی بیان کرد: کرامت زن و گرامی‌داشت او به این نیست که
آموزه‌های فمنیسم یا برابری زن و مرد را در همه عرصه‌های حیات به او
تعلیم دهیم و حتماً او را در مشاغل کاذب و سخت اجتماعی که مطابق
فطرت و ساختار وجودی او نیست شرکت دهیم، اگر بخواهیم زن را
گرامی بداریم باید زندگی، اخلاق و رفتار بانوی اول اسلام، حضرت
فاطمه‌زهرا(س) را الگو قرار دهیم.
این کارشناس مذهبی با اشاره به این‌که سخن بعدی امام علی(ع) این
است که «و او را در شفاعت و میانجی‌گری برای دیگران به طمع نینداز»،
عنوان کرد: زنان عاطفه و احساسات بسیار بالایی دارند که ممکن است
در امر قضاوت تأثیرگذار باشد.
وی با بیان این‌که تاریخ شاهد آن است که چه اندازه میانجی‌گری،
شفاعت‌ها و واسطه‌گری‌های زنان پرعاطفه و افراطی، گژروی‌هایی
را به بار آورده، یا شمع عدالت را کم‌فروغ یا خاموش ساخته است،
اظهار کرد: گاهی عاطفه‌های فراوان زنانه، ترازوی عدالت را گمراه
می‌کند، از این‌رو در عین حفظ کرامت و عزت زنان، نباید شفاعت و