23644
کرونا تا ‌روز گذشته امکان برگزاری مراسمات و نماز جماعت در
مساجد استان ممکن نبود اما از روز گذشته مجوز بازگشایی مساجد با
رعایت برخی از شرایط و ضوابط داده شد.
حجت‌الاسلام نورالله ولی‌نژاد بیان کرد: مقرر شد مساجد بتوانند در
شب‌های قدر به مدت دو ساعت برنامه‌های مخصوص این شب‌ها را با
رعایت پروتکل‌های بهداشتی ازجمله رعایت فاصله اجتماعی،
ضدعفونی کردن مسجد و همراه داشتن مهر، قرآن، مفاتیح، ماسک و
دستکش توسط شرکت‌کنندگان در مراسم برگزار کنند.
وی گفت: مساجد و اماکن مذهبی در تمامی شهرها و روستاهای استان
می‌توانند با رعایت شرایط و ضوابط گفته شده، اقدام به برگزاری مراسم
احیای شب‌های قدر کنند.
معاون فنی مرکز بهداشت استان گلستان نیز در این خصوص گفت: مردم
برای حضور در مساجد و شرکت در مراسم احیای شب‌های قدر باید
پروتکل‌های بهداشتی ازجمله فاصله حداقل یک متری با یکدیگر،
پرهیز از دست دادن، پرهیز از تجمع بیش از حد در یک محل، استفاده از مهر
و قرآن شخصی و استفاده از ماسک و دستکش توجه داشته باشند.
سیدمهدی صداقت بیان کرد: حتی‌المقدور مراسم در فضای بسته
برگزار نشود. در صورت برگزاری مراسم در فضای بسته حتماً تهویه
مناسب در محل وجود داشته باشد.