26539
واکسن کرونا از اهمیت بسیاری برخوردار است.
هشدارهای بولتون به اسرائیل درباره تغییر رفتار دولت آینده آمریکا
به گزارش ایسنا، جان بولتون، مشاور امنیت ملی سابق دولت دونالد
ترامپ، رئیس جمهوری آمریکا از محل دفترش در کمیته اقدام
سیاسی (مرکز کمک‌های اهدایی به نامزدهای سیاسی) در حالی که در
پس زمینه در صفحه تلویزیون تصاویر تبعات وحشتناک انفجار بزرگ
شهر بیروت نمایش داده می‌شد با پایگاه عبری ماکور ریشون
مصاحبه‌ای انجام داد. هر چند که در حال حاضر جزئیات بیشتری
درباره این حادثه مشخص نشده و برخی انگشت اتهام را به سوی اسرائیل
نشانه رفته‌اند اما بولتون به این پایگاه گفت که اطمینان دارد اسرائیل
می‌داند، چه می‌کند.
وی گفت: من اطلاعی از اینکه آیا این انفجار مربوط به فعالیت‌های
حزب‌الله در نزدیکی مرز در هفته‌های اخیر بوده، ندارم اما اطمینان دارم
نخست وزیر اسرائیل در صورت هر گونه فعالیت ایران در لبنان و سوریه
در راستای به خطر انداختن امنیت اسرائیل در اقدام علیه آن تردید
نخواهد کرد.
بولتون در این مصاحبه همچنین در خصوص تحکیم هر چه بیشتر
مواضع روسیه و ایران در خاک سوریه و بالا رفتن تنش در سمت شمال
عنوان کرد: سیاست‌های آمریکا و ترامپ در این مورد نقش دارند.