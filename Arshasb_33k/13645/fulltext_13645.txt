13645
به گزارش خبرگزاری اسپوتنیک، کاربران شبکه‌های اجتماعی از
این اقدام انتقاد کرده و دولت ترامپ را به نداشتن حس مسئولیت یا
وظیفه‌شناسی در حفاظت از مردم متهم کردند.
این کاربران از دولت ترامپ برای عدم رعایت مقرراتی که خودش
تنظیم کرده، انتقاد کردند.
برخی اظهار کرده‌اند که رعایت نکردن تدابیر ضدکرونا در دولت
ترامپ امری رایج است زیرا این رییس جمهور پیشتر نیز گفته که داشتن
ماسک پیامی غلط را منتقل می‌کند.
این کاربران خشمگین تاکید کردند که چنین رفتار بی‌محابایی به قتل
عام بزرگترین نسل می‌انجامد. بزرگ‌ترین نسل، عبارتی است که برای
توصیف نسلی به کار می‌رود که در دوران رکود بزرگ در آمریکا
بزرگ شدند و سپس در جریان جنگ جهانی دوم به جنگ رفتند.
برخی نیز ادعای کاخ سفید را مبنی بر این که این کهنه سربازان با حضور
در این رویداد، کشور را به خودشان ترجیح دادند، محکوم کردند.