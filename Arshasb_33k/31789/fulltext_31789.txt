31789
وی در پاسخ به پرسشس درباره برخی تجمعات مقابل بیمارستان جم و
بهشت زهرا که پس از فوت محمدرضا شجریان انجام شد، هم گفت: در
این تجمعات به کسی تعرضی نشد اما متاسفانه برخی دنبال بهانه جویی و
جوسازی اند و ما هم هیچکدام از این موارد را تایید نمی‌کنیم.
گرداندن اراذل و اوباش با حکم قضایی است
وی درباره انتقادات مطرح شده علیه پلیس پس از گرداندن اراذل و
اوباش در تهران، گفت: مردم باید این را بدانند که پلیس تمام
اوباشگران را در خیابان نمی‌گرداند و تنها افرادی که اقدام به قدرت
نمایی و زورگیری و سلب آرامش و آسایش مردم کرده و بر جرم خود
اصرار داشته باشند اینطور خواهند شد.
سردار رحیمی با بیان اینکه پلیس این اقدامات را با حکم مرجع قضایی و
نه به دلخواه خودش انجام داده است، گفت: ذات این افراد اوباشگری،
گردن‌کلفتی، عربده‌کشی، قداره‌بندی، اخاذی از مردم یک محل و
دست‌درازی به نوامیس مردم بود و آنچه که انجام شده برای تادیب آنها
بوده است. این افراد در یک محله به نوامیس مردم تعرض کرده بودند، از
کسبه و شهروندان باجگیری می‌کردند و اقداماتی از این دست که
بسیار است. نمی‌توان با این افراد که قبلا هم دستگیر شده اما رفتار خود را
اصلاح نکرده‌اند همان رفتاری را داشته باشیم که با یک سارق انجام
می‌شود.