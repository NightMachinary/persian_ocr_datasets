1333
ائتلاف صدر: اکثر احزاب شیعی در جلسه رای اعتماد به دولت الزرفی
حضور نمی‌یابند
به گزارش ایسنا، به نقل از سایت بغداد الیوم، رعد حسین، از نمایندگان
فراکسیون سائرون گفت: بعید است که به دلیل شیوع کرونا ویروس و
عدم حصول توافق سیاسی، پارلمان بتواند جلسه‌ای را برای رای گیری
دولت عدنان الزرفی، نخست وزیر مکلف عراق برگزار کند.
وی ادامه داد: از آنجا که اکثر احزاب شیعی این جلسه پارلمان را تحریم
کرده‌اند، دشوار است که جلسه پارلمان به حد نصاب برسد.
این مقام فراکسیون صدر ادامه داد که درخواست برای برگزاری جلسه
فوق‌العاده برعهده پارلمان گذاشته شده است تا در مورد آن تصمیم
گیری کند.
ائتلاف عربی آتش‌بس در یمن را اعلام کرد
به گزارش ایسنا، این منابع گفتند انتظار می‌رود توقف در جنگ از ظهر
روز پنجشنبه اجرایی شود که بخشی از توافق برای مقابله با گسترش
ویروس کرونا در یمن تحت حمایت سازمان ملل است.
هفته گذشته مارتین گریفیث، نماینده ویژه سازمان ملل در این زمینه
طرحی را ارائه کرد که مورد استقبال طرف‌های درگیر در یمن قرار
گرفت که شامل توقف حملات از هر نوع برای رسیدگی بهداشتی به
شرایط است.