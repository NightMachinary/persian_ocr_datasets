24308
مقررات منع آمد و شد در عراق تا 18 آوریل تمدید شد
به گزارش ایسنا، به نقل از سایت شبکه سومریه نیوز، کمیته عالی
بهداشت و سلامت ملی عراق در بیانیه‌ای با اعلام این تصمیم افزود، این
کمیته همچنین در نظر دارد به خانواده‌های آسیب دیده در اثر برقراری
منع آمد و شد، حمایت‌های مالی ارائه دهد و بازگشت عراقی‌ها از
خارج را تسهیل و برای آنها اماکن قرنطینه فراهم کند.
پیش از این، مدیرکل شبکه بهداشت و درمان استان اربیل در اقلیم
کردستان عراق از قرنطینه 13 منطقه در استان به دلیل شیوع کرونا خبر
داده بود.
دکتر دلووان حسن، مدیر کل اداره بهداشت اربیل روز سه شنبه در
سخنانی اعلام کرد، تعداد مبتلایان کرونا در استان به 138 مورد
رسیده و 22 مورد نیز بهبود یافته‌اند اما همچنان 118 تن در چهار
بیمارستان شهر اربیل تحت مراقبت پزشکی قرار دارند.
وی افزود: تعداد شهروندانی که وارد مراکز ایزوله شده‌اند به 3095
تن رسیده و 679 تن همچنان در این مراکز هستند.
در همین راستا، اداره بهداشت استان نجف اعلام کرد: هشت بیمار
آلوده به کرونا بعد از تایید بهبودی کاملشان از بیمارستان ترخیص
شدند.