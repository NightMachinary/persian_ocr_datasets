31240
وی افزود: در بازرسی از خودرو توقیفی 128قوطی انواع قرص،
کپسول و پودرهای بدنسازی خارجی فاقد مدارک گمرکی کشف شد.
فرمانده انتظامی شهرستان گنگان با بیان اینکه برابر اعلام نظر
کارشناسان مربوطه ارزش کالاهای کشف شده 790 میلیون ریال
اعلام شده است، افزود: در این رابطه یک خودرو توقیف و یک متهم نیز
دستگیر که پس از تشکیل پرونده در اختیار مرجع قضائی قرار گرفت.
کشف 75 کیلو تریاک در کرمانشاه
سردار علی اکبر جاویدان اظهار داشت: پس از اعلام مرکز فوریت های
پلیسی 110 مبنی بر فعالیت دو قاچاقچی در شهر کرمانشاه رسیدگی به
موضوع در دستور کار قرار گرفت.
وی ادامه داد: ماموران کلانتری 21 نیایش تحقیقات میدانی خود را
آغاز و توانستند با انجام کارهای اطلاعاتی دو قاچاقچی همراه با مسیر
ترددی آنها را شناسایی کنند.
جاویدان خاطرنشان کرد: ماموران کلانتری در ادامه توانستند با
استقرار در محل مناسب خودروی تندر ال 90 قاچاقچیان را توقیف و
بازرسی های لازم را به عمل آوردند.
فرمانده انتظامی استان کرمانشاه یادآور شد: در این بازرسی ماموران
موفق به کشف 75 کیلوگرم تریاک که به شکل ماهرانه ای داخل خودرو
جاساز شده بود، کشف کنند.