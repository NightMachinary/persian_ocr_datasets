24115
معتادان متجاهر همدان زیاد نیست
سرهنگ محمدتقی حاجیلو در گفت‌وگو با ایسنا، با بیان اینکه
جمع‌آوری معتادان متجاهر از ابتدای سال تاکنون در حال
اجراست، افزود: تاکنون حدود 200 معتاد به کمپ ماده 16 و حدود
800 نفر به کمپ ماده 15 انتقال داده شده‌اند.
وی ادامه داد: معمولاً معتادان به خاطر مسائل اقتصادی از خانه رانده
شده‌اند و در اصل بی‌خانمان و متجاهر نیستند بلکه به علت شرایط خاص
بیرون از منزل سپری می‌کنند که تعدادشان قابل توجه‌ نیست.
حاجیلو توضیح داد: طرح جمع‌آوری معتادان متجاهر با رعایت
پروتکل‌های بهداشتی و دستورالعمل‌های خاص هفته‌ای یک بار
انجام می‌شود که در حال حاضر شیوع بیماری کرونا شرایط
جمع‌آوری را سخت کرده است، این افراد پس از جمع‌آوری ابتدا در
قرنطینه نگهداری می‌شوند و پس از طی این مدت به کمپ‌های ترک
اعتیاد منتقل می‌شوند.
وی با اشاره به اینکه معتادان متجاهر معمولاً جرائمی مانند سرقت‌های
خرد را انجام می‌دهند، گفت: جمع‌آوری معتادان از سطح شهر در
سرقت‌های خرد تأثیرگذار است و آمار را کاهش می‌دهد چراکه این
افراد به علت تأمین هزینه‌های زندگی و مواد دست به این‌گونه سرقت‌ها
می‌زنند.