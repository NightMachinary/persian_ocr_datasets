8660
اظهار کرد: تاکنون دو گزارش در مجلس هفتم و مجلس دهم در خصوص
اشکالات هوای پاک و علل آلودگی تهیه شده است. گزارش ها نشان می
دهد که دامنه آلودگی هوای کلان شهرها از مرکز کلان شهرها در حال
عبور است و به شهرهای اطراف رسیده است.
وی با بیان اینکه نظارت بر آلودگی هوا و مسئولیت در قبال تنفس
شهروندان متولی های خاص دارد، گفت: به نظرم سازمان برنامه و
بودجه وظیفه بسیار مهمی در این زمینه دارد. روزی یک سرباز در میدان
جنگ بود و تیر نمی زد، فردی از کنارش رد شد و گفت چرا تیر نمی زنی،
گفت به هزار و یک دلیل. از او خواسته شد که یک دلیل را عنوان کند. او گفت
یک دلیل من آن هست که فشنگ ندارم. به نظرم سازمان برنامه و بودجه
چنین وظیفه ای دارد.
نماینده مردم مشهد در مجلس با اشاره به گفت و گوی خود با رئیس
سازمان برنامه و بودجه گفت: آقای نوبخت می گوید وزارتخانه ها به
تنها چیزی که توجه نمی کنند برنامه ها و تکلیفشان است. یعنی اولین
چیزی که ادارات و سازمان های مختلف در بودجه مشخص می کنند
دستمزد خودشان، کارکنان شان و هزینه هایشان است. در واقع
سازمان ها هیچ مسئولیتی در قبال ارائه برنامه های مشخص به سازمان
برنامه و بودجه و گرفتن اعتبار مشخص از این سازمان ها احساس نمی
کنند.