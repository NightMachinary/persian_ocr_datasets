15755
تومان اعتبار است
علیرضا جیلان 21 اردیبهشت‌ماه در کارگروه اقتصادی، اشتغال و
سرمایه‌گذاری چهارمحال و بختیاری با بیان اینکه 2.5 میلیون نفر
بافنده فرش در کشور وجود دارد، اظهار کرد: از این تعداد حدود
100هزار بافنده در استان برای امرار معاش به امر تولید فرش مشغول
هستند.
رئیس اداره فرش سازمان صنعت، معدن و تجارت چهارمحال و
بختیاری با بیان اینکه طبق آمارها برای ایجاد اشتغال در کشور برای هر
نفر حدود 200 میلیون تومان هزینه نیاز است، افزود: اما می‌توان با مبلغ
15 میلیون تومان برای یک نفر در حوزه فرش اشتغال ایجاد کرد.
وی با بیان اینکه فرش چهارمحال و بختیاری ثبت جهانی شده است،
عنوان کرد: فرش تولیدی در استان دارای استحکام بالایی است و
نسبت به فرش‌های سایر مناطق کشور از کیفیت بالایی در رنگ و نوع
بافت برخوردار است، همچنین تولید فرش دستباف از نظر اقتصادی
برای افراد فعال در این حوزه به صرفه است.
جیلان فرش بختیاری، گبه، یلمه و نایینی را از سبک‌های بافت فرش در
چهارمحال و بختیاری عنوان کرد و گفت: 80 درصد فرش‌های تولید
شده در استان قابلیت صادرات را دارد و حدود 40 درصد فرش‌های
صادراتی به آمریکا و آلمان صادر می‌شود.