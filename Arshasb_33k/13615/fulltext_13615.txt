13615
برخی محصولات به دلیل تعطیل بودن صنعت بسته بندی، بسته شدن
مرزها و فاسد شدن محصولات کشاورزی، تامین نشدن سم و کود
مورد نیاز کشاورزان، تامین نشدن پلاستیک های مورد نیاز گلخانه
داران، تعطیل شدن صنعت حمل و نقل و تامین نشدن خوراک دام و طیور،
خسارت هایی را به فعالان این حوزه وارد کرده است.
رییس کمیسیون کشاورزی اتاق کرمان ادامه داد: پیشنهاد می شود
بانک مرکزی تسهیلات ارزان و یا وام بلاعوض به مبلغ 15 هزار میلیارد
ریال برای خسارت های وارد شده به این بخش در نظر بگیرد و سود و جرائم
تسهیلات سال گذشته را ببخشد و اصل وام را به مدت یکسال امهال کند.
به گزارش ایسنا،مدیرکل هماهنگی امور اقتصادی استانداری
کرمان نیز در این نشست خاطرنشان کرد: تصمیم گرفته شده که
خسارت های وارد شده به اصناف، واحدهای تولیدی و توزیعی با
جامعه هدف واحدهای کوچک و متوسط، برآورد شود و معاون
سیاسی استاندار کرمان نیز مسئولیت تجهیز و تامین منابع مورد نیاز
برای جبران این خسارت ها را پذیرفته است.
رضا سنجری افزود: بسته های حمایتی دولت پاسخگوی میزان
خسارت های وارد شده به اقتصاد نیست که باید از راههای مختلف تامین
منابع مالی را انجام و همچنین حل برخی نیازها در حوزه پیگیری
مصوبات و قوانین را مدنظر قرار دهیم.