5801
او خاطرنشان کرد: بار اولی نیست که تئاتر کار می‌کنم و با موضوع
مجوز و ممیزی رو به رو شده‌ام. ممیزی همیشه بوده ولی نه این اندازه
خارج از اصول و قاعده. اگر با بخشی از کار مشکل دارند، خب بگویند تا
ما آن را انجام دهیم اما مساله این است که هیچ کس پاسخی به ما نمی‌دهد تا
دست کم بفهمیم مشکل‌مان چیست و بعد درباره حل شدن آن گفتگو
کنیم.
او درباره ارجاع دادن این مشکل به سایت نمایش دهنده فیلم توضیح
داد: این وضعیت، نشان‌گر شانه خالی کردن از مسئولیت و واگذاری
مساله به این سایت است. سایت‌های نمایش دهنده فیلم قطعا در صدد
فروش آثار هستند چون با آن درآمد به دست می‌آورند. در جایگاهی
هم نیستند که برای مجوز اثری، تصمیم‌گیری کنند.
حسن‌لو با ابراز تاسف از پاسخگو نبودن مدیران تئاتر متذکر شد:
مسئولان مرکز هنرهای نمایشی برای انجام امور تئاتر و پاسخگو بودن
به هنرمندان این حوزه دستمزد می‌گیرند. این نمایش با مجوز همین
مرکز و در سالن رسمی تئاتر اجرا شده، چگونه می‌توانند از پاسخگویی
به ما سر باز بزنند.
او با ابراز تاسف از شرایط دشوار هنرمندان تئاتر در دوران کرونا ادامه
داد: هیچ یک از مدیران به این فکر نمی‌کنند که هنرمندان بویژه
تئاتری‌ها در این دوره چقدر رنج دیده‌اند و دچار آسیب روانی