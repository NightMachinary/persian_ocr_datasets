31810
متقاضیان این حوزه داده می شود.
ابراهیمی، تعیین تکلیف تعاونی های مسکن مهر، کمک به توسعه و
نوآوری در تعاونی ها، توسعه تعاونی های عمران، کاهش حوادث
ناشی از کار و اطاله دادرسی و همچنین توسعه فعالیتهای بهداشتی و
اجتماعی در محیط های کاری را ازجمله هدفگذاری های این اداره
کل در بخش های مختلف ذکر کرد.
مدیرکل تعاون، کار ورفاه اجتماعی هرمزگان در ادامه اظهار کرد: با
شیوع ویروس کرونا در کشور و به تبع آن در استان، برخی از
واحدهای تولیدی تعطیل و نیمه تعطیل و به دنبال آن درآمد بعضی از
افراد کاهش و یا از بین رفته است که دولت به همراه وزارت تعاون، کار و
رفاه اجتماعی بمنظور حمایت از کسب و کار و نیروی کار،
راهکارهای مختلفی از جمله پرداخت بیمه بیکاری و پرداخت
تسهیلات را در نظر گرفته است.
وی اضافه کرد: در بخش بیمه بیکاری بیش از 14 هزار نفر در سامانه ثبت نام
کردند که 13 هزار نفر مشمول شدند که از این تعداد به 90 درصد بیمه
بیکاری پرداخت شد و مابقی نیز به دلیل انصراف از سامانه، درخواست
مجدد آنها امکان پذیر نبوده که این دسته از افراد طی نامه ای به
وزارتخانه معرفی شده اند و سایر متقاضیانی نیز شماره شبای خود را در
سامانه اشتباه ثبت کردند.