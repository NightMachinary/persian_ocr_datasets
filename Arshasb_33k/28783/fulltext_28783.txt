28783
کرد: زریوار یک ظرفیت بزرگ زیست محیطی و گردشگری برای
استان است ولی تلاش برنامه محور برای تحقق این مهم انجام نشده است.
وی با بیان اینکه اگر در یک دهه اخیر نسبت به ساماندهی و رفع مشکلات
تالاب زریوار اقدام می شد این تالاب می توانست یک منبع درآمدی
پایدار برای کردستان باشد، افزود: راه نجات زریوار و کاستن از
مشکلات آن بکار گرفتن بخش خصوصی توانمند و دارای برنامه است .
استاندار کردستان در خصوص اجرای برنامه های مختلف در راستای
مدیریت جامع زریوار اضافه کرد: بهتر است سازمان حفاظت محیط
زیست کشور ومعاونت مربوطه قانون حفاظت از تالابها را در مورد
زریوار محقق نماید و اداره کل استان را یاری نماید تا عوامل تهدید
کننده آن را رفع کند.
وی در خصوص حضور شهرداری و فعالیتهای آنها طی سال های اخیر
در محدوده گردشگری زریوار گفت: شهرداری مریوان چندین سال
است در محدوده مذکور حضور دارد ولی در حفظ پناهگاه حیات
وحش زریوار موفق عمل نکرده که امروزه شاهد مشکلات متعدد از
جمله اتلاف ناشی از سو مدیریت پسماند و پساب در آنجا هستیم.
وی تاکید کرد: اقتضا می نماید شهرداری مریوان نیز مانند هر نهاد
دیگری تابع قوانین و مقررات حفاظت محیط زیست باشد و ساختار و
دستورالعمل های حفظ تالاب را بپذیرد.