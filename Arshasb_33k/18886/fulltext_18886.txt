18886
نمایشگاه‌های خارج استان، می‌توان بازار فروش مناسبی را برای
عرضه تولیدات صنایع دستی فراهم کرد.
وی نظارت بر روند کار صنعتگران را عامل مهمی در کیفیت بخشی
محصولات تولیدی خواند و گفت: در این زمینه از ظرفیت
سازمان‌های مردم نهاد نیز می‌توان بهره برد.
استاندار خراسان جنوبی بر استفاده از ظرفیت دانش‌آموختگان
رشته‌های صنایع دستی نیز تأکید کرد و ادامه داد: توسعه وضعیت
موجود استان در زمینه اقامتگاه‌های بومگردی از طریق فراهم کردن
منابع مالی، پرداخت تسهیلات ارزان قیمت و تأمین زیرساخت‌ها
برای ترغیب بخش خصوصی نیز می‌تواند در ایجاد اشتغال، جذب
گردشگر و درآمدزایی تأثیر بسزایی داشته باشد.
معتمدیان، مشاغل خانگی را نیز فرصت مناسبی برای اشتغالزایی
عنوان کرد و گفت: این مشاغل چون نیاز به محیط کار خاص ندارند و با
کمترین سرمایه‌گذاری فعال می‌شوند، لذا می‌توانند اشتغالزایی
مؤثری به همراه داشته باشند.
وی با اشاره به اینکه مشاغل خانگی از آن جایی که در محیط منزل انجام
می‌شوند، در اشتغالزایی زنان نقش مهمی دارند، اداره‌کل میراث
فرهنگی، گردشگری و صنایع‌دستی را به توسعه کارگاه‌های صنایع
دستی در مناطق کم‌برخوردار استان مکلف کرد.