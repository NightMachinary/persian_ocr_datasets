14193
دعوا کنیم و بگوییم که قیمت‌ها بالا رفته است. سود کار ما خیلی کم شده
و اگر وضعیت همین شکلی بماند ما هم باید تعطیل کنیم. آینده صنف ما
تاریک است و دیگر خبری از سود نیست. از آن طرف هم هرروز مواد
ضدعفونی می‌خریم و هر شب همه کارواش و اتاق‌های انتظار و پولیش
کاری را ضدعفونی می‌کنیم اما با این حال بازهم مردم نگرانند. الان یک
سرویس جداگانه برای ضدعفونی کردن داخل ماشین داریم که هر
کسی بخواهد برایش انجام می‌دهیم.» سری به یکی از کارواش‌های
بزرگ شرق تهران می‌زنم. جایی که به گفته سرکارگرش تا قبل از کرونا
وقت سرخاراندن نداشتند. چند ماشین با فاصله کنار هم ردیف
ایستاده‌اند و کارگرها آنها را کف مالی می‌کنند. چند تایی ماسک
دارند و قبل از تمیز کردن داخل ماشین از راننده اجازه می‌گیرند.
سیروس سرکارگر کارواش از ترسی که کرونا به جان کارگرها
انداخته می‌گوید و تأکید می‌کند که دیگر کسی مثل گذشته به تمیزی
ماشین اهمیت نمی‌دهد: «این روزها کار و کاسبی ما هم مثل خیلی‌ها
کساد است. حداقل 50 درصد ریزش مشتری داریم. قبل از کرونا
روزهای تعطیل 300 تا ماشین اینجا می‌آمد و بچه‌ها وقت استراحت
نداشتند اما الان به 80 تا ماشین رسیده. آنهایی هم که می‌آیند دائماً
استرس دارند و خدا نکند که یکی از بچه‌ها موقع کار سرفه کند.
تعدادی از راننده‌ها زمان شست و شوی ماشین درها را قفل می‌کنند و این