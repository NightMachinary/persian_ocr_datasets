11606
معمولا قیمت بازار از قیمت تضمینی بالاتر است، اما امسال شاهد رشد
56 درصدی قیمت تضمینی نسبت به سال گذشته هستیم که موجب
تحریک بازار و افزایش قیمت شده و به نفع نوغانداران است.
رئیس مرکز توسعه نوغانداری کشور، با تاکید بر لزوم افزایش
حمایت های دولتی از بیمه پرورش کرم ابریشم، عنوان کرد:
خوشبختانه حمایت دولت طی امسال دو برابر شده و حق بیمه به ازای هر
جعبه تخم نوغان از 46 هزار و 500 تومان به 92 هزار تومان رسیده است.
همچنین دولت به ازای هر جعبه خسارت دیده 240 هزار تومان
پرداخت خواهد کرد که قبلا 120 هزار تومان بود.
وی برگ توت را تنها منبع تغذیه کرم ابریشم دانست و اضافه کرد: باید
توتستان های کشور را به اندازه کافی توسعه دهیم، زیرا طی سال های
گذشته بخشی از توتستان ها به واسطه شرایط اقتصادی از بین رفته است؛
البته در چند سال اخیر شاهد مراجعه کشاورزان برای تامین نهال توت
هستیم.
سروی، با تاکید بر لزوم تامین نهال توتستان های جدید و نوسازی
توتستان های فرسوده، افزود: باید قلمه های مربوط به نهال های اصلاح
شده را به اندازه کافی تولید کنیم. مزرعه آهنگرکلاه مازندران تنها
مزرعه نهال توت ما بود، اما اکنون مزرعه 52.5 هکتاری فومن را در
اختیار مرکز توسعه نوغانداری کشور قرار دادیم.