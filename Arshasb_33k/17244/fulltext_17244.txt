17244
مشارکت‌کنندگان جوان این پژوهش دوره‌های مختلف تورم
راتجربه کرده‌اند و به همین خاطر از نظر آن‌ها تورم‌های بالا و گرانی
کالاها و خدمات چیز عجیبی نیست. این نسل تورم و گرانی را امری
عادی می‌پندارند و با آن زندگی می‌کنند.
جوانان در این شرایط دچار مسخ‌شدگی شده‌اند و گویی جز
بی‌تفاوتی چاره‌ای برای آن وجود ندارد. سعی می‌کنند با این وضعیت
کنار بیایند و به آن عادت کنند و بدون تعجب از نوسان قیمت‌ها، به
زندگی ادامه دهند. آن‌ها نیازهای خود را کاهش می‌دهند و به حداقل
می‌رسانند و سعی می‌کنند با افزایش تلاش و اضافه کردن ساعات کار
خود به سازگاری با تورم بپردازند.
آن‌ها با بیان مضامینی چون؛ چندشغله شدن، افزایش ساعات کاری،
عادی شدن شرایط، تعجب نکردن از نوسان قیمت، انتظار افزایش
قیمت، پذیرش شرایط، کاهش نیازها، عادت به زندگی در شرایط
سخت، مطیع شدن، تلاش‌های بی نتیجه و ... به عادت کردن به تورم اشاره
کردند.
ابهام، روزمرگی و ترس از آینده
شرکت‌کنندگان دغدغه‌هایی مثل ترس از بیکاری، گرانی و آینده
دارند. به معنای کلی‌تر آن‌ها با ناامنی روبرو هستند. پس‌اندازهای
آنان در اثر تورم بی‌ارزش شده و نمی‌دانند آینده و فردای آن‌ها چه