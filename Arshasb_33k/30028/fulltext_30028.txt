30028
بازوند همچنین به خدمات ارزنده دولت به مردم در مناطق زلزله زده
اشاره کرد و گفت: در پرداخت تسهیلات به زلزله زدگان خیلی خوب
کار شده و دوباره هم کمک خواهیم کرد، ضمناً امهال وام های مناطق
زلزله زده در دستور کار قرار دارد و پیگیری لازم نیز مستمر انجام می
شود.
مقام ارشد استان تصریح کرد: مردم زلزه زده سرپل ذهاب را تنها
نخواهیم گذاشت و بر اساس همان تعهد روز اول تا حل همه مشکلات در
کنار مردم هستیم و در ادامه هم مسیر توسعه و تحقق اهداف پیش بینی شده
را با جدیت پیگیری خواهیم کرد.
وی تأکید کرد: باقیمانده کارهای مناطق زلزله زده را در یک‌سال
پایانی دولت با تلاش دو چندان انجام خواهیم داد.
تکمیل شبکه فاضلاب و رفع مشکلات روستاهای الحاق شده به
شهرستان سرپل ذهاب، از دیگر موارد مطرح شده در این جلسه بود.
به گزارش ایسنا، استاندار کرمانشاه در نشست کمیته زیرساخت سرپل
ذهاب نیز اظهار داشت: بعد از زلزله تلاش‌های بسیار گسترده‌ای برای
بازسازی واحدهای آسیب دیده‌، انجام‌ گرفت و خوشبختانه
خانه‌های مردم ساخته شدند.
بازوند افزود: بازسازی تعداد کمی از این واحدها باقی مانده که یک
تسهیلات 15 میلیونی در اختیار آن‌ها قرار داده می‌شود.