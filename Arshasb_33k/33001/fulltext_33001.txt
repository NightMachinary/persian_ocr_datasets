33001
تدارک دیده شامل چهار برنامه و راهبرد اصلی شامل «جهش تولید»،
«توسعه صادرات و کنترل واردات»، «تعمیق و تقویت بخش ساخت
داخل» و «مدیریت و تنظیم بازار» است که در آن صادرات نقش بسیار
جدی دارد.
وی با بیان اینکه بخش جهش تولید از طریق چهار برنامه اصلی در حال
پیگیری است، گفت: تامین مواد اولیه واحدهای تولیدی شاید
مهمترین عاملی باشد که امروز بتوان بخش تولید داخلی را تقویت کرد
که البته محدودیت ‌های بین المللی شرایط سخت و دشواری را برای
تامین مواد اولیه پیش روی تولید کنندگان داخلی قرار داده است.
سرپرست وزارت صنعت، معدن و تجارت با بیان اینکه با
هماهنگی‌های صورت گرفته با بانک مرکزی و استفاده از ارز حاصل از
صادرات مشکل تامین مواد اولیه بسیاری از واحدهای تولیدی
کشور برطرف شده است، تصریح کرد: نخستین برنامه در بخش جهش
تولید و تحقق شعار سال تامین مواد اولیه کارخانجات داخلی است که
خوشبختانه در حال حاضر بخش عمده‌ای از مواد اولیه کارخانجات
کشور از محل تولید داخل تامین می‌شود.
وی لازمه افزایش تولید را توسعه صادرات و شناسایی بازارهای
صادراتی عنوان کرد و گفت: هم اکنون بازار داخلی به دلیل رکود و
کاهش درآمدهای مردم قدرت جذب مازاد تولید را ندارد، بنابراین