24879
مینی‌سریال «ریگان و گورباچف» ساخته می‌شود
به گزارش ایسنا و به نقل از هالیوود ریپورتر، «مایکل داگلاس» و
«کریستوف والتس» در مینی‌سریال در دست ساخت کمپانی
«پارامونت تی وی» در نقش «رونالد ریگان» و «میخائیل گورباچف»
ظاهر می‌شوند.
این مینی‌سریال با اقتباس از کتاب «ریگان در ریکیاویک : چهل و هشت
ساعتی که به جنگ سرد پایان داد» نوشته «کن آدلمن» ساخته خواهد
شد.
«جیمز فولی» که کارگردانی سریال «خانه پوشالی» را در کارنامه
دارد به عنوان کارگردان در این پروژه حضور خواهد داشت و «بی
گاردیا» نیز مسوولیت نگارش فیلمنامه این مینی‌سریال را برعهده
دارد.
داستان این مینی‌سریال حول ملاقات سال 1986 «ریگان» رئیس
جمهور سابق ایالات متحده و «گورباچف» آخرین رهبر اتحاد
جماهیر شوروی در شهر «ریکیاویک» را روایت خواهد کرد.
«داگلاس» و «والتس» علاوه بر ایفای نقش در مینی سریال «ریگان و
گورباچف» درکنار «فولی» به عنوان تهیه‌کنندگان اجرایی این
پروژه نیز حضور خواهند داشت.
میوه هم از سبد مردم می‌رود؟