2162
سعدمحمدی خاطرنشان کرد: شرکت مس در کنار این اقدام با
مجموعه ایمیدرو رایزنی‌هایی در خصوص حمایت از بازار سهام
شرکت‌های معدنی داشته و طی این مذاکرات قرار بر این است که با
هماهنگی ایمیدرو بازار گردانی شرکت‌های معدنی منسجم‌تر و با یک
برنامه منظم‌تری انجام بشود. این برنامه نهایی شده و با سازمان بورس
مکاتبات هم انجام شده و در آینده نزدیک در صورت تایید سازمان
بورس اجرایی خواهد شد.
مدیرعامل شرکت ملی مس در ادامه با بیان اینکه صنعت مس یک سهم
بنیادی است، اظهار کرد: این سهم دارای ارزش‌های بالقوه و بالفعل
است. بررسی عملکرد 10 ساله شرکت ملی مس ایران نشان دهنده این
خواهد بود که این پریمیوم و بازدهی را شاهد خواهیم بود. توصیه ما به
سهامدارانی که سهام شرکت مس و شرکت‌های بزرگ ایمیدرو را
دارند این است که به این شرکت‌ها به صورت بلندمدت نگاه کنند و در اثر
تلاطم‌های کوتاه مدت تصمیم‌گیری نکنند. علاوه بر این اقدامات،
شرکت در حال بررسی و برنامه‌ریزی و ایجاد الگویی برای بیمه سهام به نام
اختیار اوراق فروش تبعه سهام است تا برای سهامدارانی که
نگرانی‌هایی در خصوص سهام مس دارند امنیت بیمه‌ای فراهم آید.
وی با بیان اینکه در این زمینه هماهنگی‌های با سازمان بورس انجام
دادیم بیان کرد: طرح پوشش ریسک بیمه ای را برای سهامداران خرد