12636
به گزارش ایسنا، اسحاق جهانگیری در این جلسه با تاکید بر ضرورت
توسعه بخش انرژی به ویژه نفت و گاز در کشور گفت: بدون تردید اصلی
ترین منبع توسعه کشور در سالهای آینده منابع نفت و گاز خواهد بود.
معاون اول رییس جمهور افزود: البته اتکا بودجه دولت به درآمدهای
نفتی باید کاهش پیدا کند اما توسعه 20 سال آینده کشور چه در بخش
صنعتی و چه غیر صنعتی باید با استفاده از منابع نفت و گاز باشد.
وی ادامه داد: با این دورنمای20 ساله، توسعه صنعت نفت و گاز کشور
باید به گونه ای باشد که بتواند سالانه 70 تا 100 میلیارد دلار به اقتصاد
کشور کمک کند و این یعنی باید علاوه بر تامین نیازهای داخلی بتوانیم
تولید مازاد را به کشورهای دیگر صادر کنیم.
جهانگیری با تاکید بر اینکه باید برای تحقق بهینه سازی مصرف انرژی،
اصلاحات جدی و اساسی در بخش های مصرف کننده اصلی انرژی
صورت گیرد، گفت: باید در بخش هایی نظیر تولید خودرو، لوازم
برقی، ساختمان و حمل و نقل عمومی شاهد اصلاحات و تغییراتی جدی
باشیم.
معاون اول رییس جمهور با قدردانی از وزارت نفت، سازمان برنامه و
بودجه و سایر دستگاه های مرتبط برای تدوین طرح جامع انرژی
کشور، افزود: تدوین طرح جامع انرژی کشور اقدامی ارزشمند
است که باید هر چه سریعتر نهایی شده و به عنوان راهبرد اصلی در حوزه