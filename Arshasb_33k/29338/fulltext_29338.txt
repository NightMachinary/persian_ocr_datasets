29338
 پیک کرونای کشورهای آفریقایی در هفته‌های آینده
به گزارش ایسنا، به نقل از خبرگزاری رویترز، مقامات سازمان
بهداشت جهانی اعلام کردند که برخی از کشورهای آفریقایی طی
هفته‌های آتی شاهد افزایش شمار مبتلایان خواهند بود و پیک بیماری
را پشت سر خواهند گذاشت. تست‌های کرونا باید فوراً در مقیاسی
وسیع در منطقه انجام شود.
میشل یائو، مدیر برنامه‌های سازمان بهداشت جهانی در آفریقا در یک
کنفرانس خبری گفت: تنها طی چهار روز گذشته ما شاهد دو برابر شدن
تعداد مبتلایان بوده‌ایم.
وی هم‌چنین ادامه داد: اگر این روند ادامه داشته باشد و آنچنان که در
چین و اروپا رخ داد، ممکن است برخی کشورهای آفریقایی نیز خیلی
زود با موج عظیمی از مبتلایان و قربانیان روبرو شوند.
در آفریقا شمار کل مبتلایان به ویروس کرونا 11 هزار مورد و تعداد
قربانیان 562 تن گزارش شده که تاکنون نسبتاً کم بوده است.
کشور زامبیا اقدامات مقابله‌ای متعددی از جمله تعطیلی کلیه
مؤسسات آموزشی، ممنوعیت اجتماعات عمومی بیش از 50 نفر و
تعلیق تمام سفرهای غیر ضروری خارجی را به منظور جلوگیری از
گسترش کرونا به کار بسته است.
ماتشیدیسو موتی، مقام ارشد سازمان بهداشت جهانی در آفریقا