30131
کانته برای فصل بعد در چلسی ماند
به گزارش ایسنا و به نقل از گاردین، انگولو کانته هافبک دفاعی تیم
فوتبال چلسی به اینتر منتقل نخواهد شد. مدیران چلسی از فروش این
بازیکن به باشگاه ایتالیایی امتناع کردند و به این ترتیب او برای فصل بعد
هم آبی پوش است. نراتزوری به طور جدی به هافبک فرانسوی علاقه مند
بود وبرای خرید این بازیکن حتی پیشنهاد مارسلو بروزوویچ و
کریستین اریکسن را داد اما این گزینه به نفع لندنی ها نبود. چلسی پیش از
این قیمت این بازیکن را 50 میلیون یورو تخمین زده بود. هافبک تیم
ملی فوتبال فرانسه و چلسی فصل قبل در 22 بازی در لیگ برتر شرکت کرد،
3 گل به ثمر رساند و 4 کارت زرد گرفت. او نقش مهم و محوری در تیم
فرانک لمپارد دارد و با آنتونیو کونته سرمربی فعلی اینتر قهرمانی در
لیگ برتر را به دست آورده بود و از بازیکنان مورد علاقه مربی ایتالیایی
است ولی او فصل بعد در تیم پرمهره چلسی است تا بتواند به فرانک لمپارد
برای قهرمانی در لیگ برتر و موفقیت در لیگ قهرمانان کمک کند.
کاندیداتوری ایلخان نوری برای ریاست کمیته فدراسیون جهانی نجات
غریق
ایلخان نوری در گفت‌وگو با ایسنا اظهار کرد: مسابقات جهانی نجات
غریق در دو بخش زنان و مردان قرار بود شهریور امسال به میزبانی ایتالیا
برگزار شود که به دلیل شیوع ویروس کرونا در دنیا این مسابقات از