17111
«زباله»‌ نفس دریای خزر را به شماره انداخته است
سهیل اولادزاد در آستانه روز دریای خزر در گفت و گو با ایسنابا بیان
اینکه دریای خزر به مجموعه‌ای از آلودگی‌ها تبدیل شده است، اظهار
کرد: آلودگی‌های دریای خزر تنها به معضل زباله ختم نمی‌شود بلکه
فاضلاب بسیاری از شهرهای استان‌های شمالی کشور نیز وارد این
دریا می‌شود. معدود شهرهای این استان‌ها دارای سیستم تصفیه‌خانه
فاضلاب هستند اما متاسفانه سایر شهرهای حاشیه دریای خزر فاضلاب
خود را وارد چاه‌های جذبی می‌کنند که وارد آب‌های زیرزمینی و در
نهایت دریای خزر می‌شود یعنیهر آلودگی که در استان‌های شمالی
وارد منابع آبی می‌کنیم از سموم کودهای شیمیایی گرفته تا پساب
صنایع که وارد رودخانه ها می‌شود همه در نهایت به دریای خزر راه
پیدا می‌کند.
وی در ادامه با اشاره به نزدیک بودن شهرها به‌یکدیگر و وجود نگرشی
منطقه‌گرایی در استان‌های شمال کشورتصریح کرد: متاسفانه تعداد
محل‌های دفع زباله در این استان‌ها به اندازه تعداد شهرستان‌ها و گاهی
به‌ اندازه تعداد شهرها و روستاها است یعنیهر شهری که در حاشیه دریای
خزر قرار دارد برای خود یک محل دفع زباله جداگانه‌ای دارد. از این رو
شهر کوچکی مانند سرخ‌رود که جزو شهرستان محمودآباد است یک
محل دفع زباله در کنار ساحل دریای خزر و محمودآباد نیز در یک متری