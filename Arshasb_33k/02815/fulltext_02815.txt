2815
 از شنبه های کتاب تا سه شنبه های تکریم ناشران کتاب در استان سمنان
حجت الاسلام سید علی موسوی در گفتگو با خبرنگاران ضمن
گرامیداشت هفته کتاب و کتابخوانی ابراز داشت: برنامه های بیست و
هشتمین دوره هفته کتاب جمهوری اسلامی ایران در سطح کانون های
فرهنگی هنری مساجد استان سمنان با محوریت طرح ملی ایران قوی در
قالب پویش شنبه های کتاب مساجد به صورت مجازی برگزار می
شود.
وی با اشاره به پویش شنبه های کتاب در سطح مساجد استان، بیان کرد:
کانون های فرهنگی هنری مساجد می توانند در قالب این پویش
پوستر، موشن گرافیک، اینفوگرافیک، عکس و فیلم از اجرای طرح
شنبه های کتاب و نیز فایل های مربوط به فرمایش های مقام معظم
رهبری، مسئولین استانی، شخصیت ها و افراد صاحب نظر پیرامون
اهمیت کتاب و کتابخوانی را تهیه کرده و از طریق فضای مجازی منتشر
کنند.
مدیر ستاد هماهنگی کانون های فرهنگی هنری مساجد استان سمنان
تصریح کرد: همچنین می توان در قالب این پویش نسبت به معرفی کتب
مفید و ارزشمند موجود در کتابخانه مسجد توسط کتابدار از طریق
فضای مجازی و کانال اطلاع رسانی کانون برای گروه های سنی
مختلف، اقدام کرد.