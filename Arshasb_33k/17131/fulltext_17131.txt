17131
سلیمی با بیان اینکه شیب تند کرونا باید متوقف شود، تصریح کرد: با
توجه به اینکه بیمارستان‌های کشور دیگر جای خالی برای بیماران
ندارد مردم باید بیشتر پروتکل‌ها را رعایت کنند تا فشار کمتری بر
کادر درمانی وارد شود چرا که وقتی جای خالی برای بیماران جدید
وجود نداشته باشد آمار مرگ و میر بالا می‌رود. امیدواریم واکسن
کرونا هر چه زودتر تولید و در اختیار مردم قرار گیرد چرا که ویروس
کرونا از بین رفتنی نیست.
وی ادامه داد: قرنطینه طولانی مدت زیاد جوابگو نیست و قرنطینه
کوتاه مدت به این دلیل است که شیب تند ابتلا کند شود. فصل پاییز و
زمستان فصل‌های سختی برای اینگونه بیماری‌ها است و خوشبختانه
اخیراً مردم بهتر پروتکل‌های بهداشتی را رعایت می‌کنند، در مقطعی
شهروندان کرونا را دست کم گرفته بودند، ولی با توجه به اینکه آمار
مرگ و میر در حال بالا رفتن است و اطلاعات بهتر به مردم داده می‌شود
افراد به شکل مطلوب‌تری موازین بهداشتی را رعایت می‌کنند.
نماینده مردم سمیرم در مجلس با بیان اینکه تنها نباید به زدن ماسک بسنده
کرد، گفت: بسیاری از افراد ماسک می‌زنند، اما به محیط‌های تجمعی و
سربسته زیاد می‌روند و زدن ماسک بدون رعایت فاصله اجتماعی،
شستشوی مرتب دست‌ها و ضد عفونی سطوح فایده‌ای ندارد و
مهم‌ترین راه حل رعایت فاصله اجتماعی است. در ادارات مواد ضد