1017
قدس تحت حمایت مستقیم دولت آمریکا قرار دارد و مسئولیت تمامی
اقدامات این رژیم به عهده دولت آمریکا بر اساس اصول کلی حقوق بین
الملل است. همچنین در پشتیبانی و اجرای اقدامات تروریستی علیه
دانشمندان ایرانی نیز مساعدت داشته است. بر اساس قانون صلاحیت ما
اجازه طرح دعوای مدنی علیه دولت و دولتمردان آمریکایی را در
محاکم بین‌المللی دادگستری تهران داریم؛ بنابراین دادگاه را برای
طرح دعوای اولیه که ظرفیت قانونی دارد و بر مبنای اقدام متقابل
تشکیل شده است انتخاب کردیم؛ ضمن اینکه از سایر ظرفیت‌های
قضایی داخلی و خارجی برای محکومیت کلیه خواندگان آمریکایی
نهایت استفاده را خواهیم بود. همچنین دادخواست اولیه تنظیمی در
حدود 400 صفحه و بیش از 500 صفحه ضمایم تدوین شده است و شامل
32 خوانده آمریکایی و 11 خواهان ایرانی است.
وی درباره اینکه بر مبنای چه صلاحیت و مبانی قانونی خانواده‌ها
مبادرت به طرح دعوا کردند؟ گفت: بر اساس حقوق بین الملل دولت‌ها
مصونیت از طرح دعوا دارند و ما نیز به این قاعده پایبند هستیم ولی در
اقدام متقابل به دلیل نقض مصونیت جمهوری اسلامی ایران توسط
محاکم آمریکا قانونگذار این اجازه را به ما داده تا در محاکم داخلی علیه
اقدامات تروریستی که با حمایت و هدایت آمریکا علیه شهروندان
ایرانی صورت می‌گیرد طرح دعوا نماییم.