13965
صنعت سینمای ما در حد کشور خودمان قابل قبول است، اما متاسفانه
معمولا استعدادهای کارگردانان و بازیگران و سرمایه‌های
تهیه‌کنندگان پای فیلم‌نامه‌های ضعیف و بعضا سخیف هدر می‌رود.
این داستان‌نویس ادامه داد: علت این موضوع این است که کار
فیلم‌نامه‌نویسی و کارگردانی در کشور ما یکی تلقی می‌شود. البته در
دنیا کارگردانان مولف هم داریم اما آن‌هایی که موفقند، کم هستند.
معمولا در دنیا فیلم‌نامه‌نویسی از کارگردانی جداست چون هر کدام
تخصص خاصی نیاز دارد که با دیگری فرق می‌کند و هر کدام یک کار
کامل است. نیاز نیست کارگردان حتما نویسنده باشد تا اعتبارش بالا
برود؛ یک کارگردان حرفه‌ای یک هنرمند بزرگ است، یک
فیلم‌نامه‌نویس حرفه‌ای هم همین‌طور. برای همین نیاز نیست
فیلم‌نامه‌نویسی را برای اعتبار پیدا کردن، ضمیمه کارگردانی کنیم.
نکته‌ دیگری هم که برای کارگردانان ما ظاهرا خیلی مهم است، وجه
مالی‌ است، یعنی کارگردانان ما نمی‌توانند از وجه مربوط به تالیف
فیلم‌نامه بگذرند و حاضر نیستند این کار را به شخص دیگری جز
خودشان بسپارند و می‌خواهند هر دو را با هم تصاحب کنند، که این
ممکن است به دلیل مشکلات مالی آن‌ها یا از روی انگیزه دیگری باشد.
او در عین حال به کارگردانانی که در فیلم‌نامه‌نویسی موفق بوده‌اند
اشاره کرد و گفت: البته تعداد معدودی از کارگردان‌ها واقعا توانایی