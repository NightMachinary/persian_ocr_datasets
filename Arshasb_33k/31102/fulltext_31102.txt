31102
کشف جسد جوان غرق‌ شده در سد تبارک قوچان 
حسن‌علی ولی‌زاده مدیرعامل سازمان آتش‌نشانی و خدمات ایمنی
شهرداری قوچان در گفت‌وگو با ایسنا عنوان کرد: با اعلام گزارشی
مبنی بر احتمال غرق شدن جوانی در سد تبارک قوچان در ساعت 9:30
روز دوشنبه تیم امداد و نجات آتش‌نشانی قوچان با 6 نفر به محل حادثه
اعزام شدند و به مدت دو روز به انجام عملیات کشف پرداختند اما غریق
پیدا نشد. وی ادامه داد: در روز چهارشنبه به درخواست شرکت آب
منطقه‌ای تعدادی از غواصان زبده با امکانات لازم از شهرستان مشهد به
محل اعزام شدند و به کمک نیروهای آتش‌نشانی به جست‌وجو
پرداختند و با گذشت بیش از 25 ساعت عملیات جست‌وجو، با وجود
این‌که تمام نقاطی که مبنی بر مشاهده فرد توسط افراد محلی و مطلعین
اعلام شده بود، مورد بررسی غواصان و نیروهای آتش‌نشانی قرار
گرفت اما جسد غریق پیدا نشد. ولی‌زاده اظهارکرد: به دلیل این‌که
جنازه بعد از مدتی به دلیل نفوذ آب در ارگان‌ها باد می‌کند و به سطح آب
می‌آید، روز گذشته جسد جوان غرق شده با جا به‌ جایی در جهت دیگری
از سد تبارک به روی سطح آب آمد و پس از اعلام گزارش با اعزام نیروها،
جسد توسط نیروهای آتش‌نشانی از آب خارج شد.
کشف جسد حوالی یکی از رودخانه‌های ملایر
حسین روستائی در گفت‌وگو با ایسنا، مطرح کرد: طی تماس تلفنی یکی