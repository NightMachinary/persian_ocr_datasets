2239
جعفر مردانی 23 دی‌ماه در شورای فرهنگ عمومی چهارمحال و
بختیاری با بیان اینکه حجاب و عفاف یکی از دغدغه‌های مسئولان
فرهنگی در استان است، اظهار کرد: دستگاه‌های اجرایی، ارگان‌ها و
سازمان‌های مختلف در موضوع عفاف و حجاب وظایف
درون‌سازی و برون‌سازی دارند.
معاون سیاسی، امنیتی و اجتماعی استاندار چهارمحال و بختیاری
ادامه داد: متاسفانه ادارات و ارگان‌هایی که قدرت و بنیه مالی قوی
دارند در حوزه عملکرد عفاف و حجاب پاسخگو نبودند و همراهی و
همکاری لازم را با مجموعه استانداری نداشتند.
وی با اشاره به عملکرد ضعیف برخی ادارات و ارگان‌ها در بحث عفاف و
حجاب، گفت: با این عملکرد در این حوزه به نتیجه مطلوب نمی‌رسیم،
برای نتیجه‌بخش بودن اقدامات نیازمند تعامل بین‌بخشی هستیم.
مردانی خاطرنشان کرد: بررسی عملکرد ادارات و ارگان‌ها در حوزه
عفاف و حجاب بر اساس چک لیست‌های تعیین شده و برنامه‌های تعریف
شده صورت گرفت.
معاون سیاسی، امنیتی و اجتماعی استاندار چهارمحال و بختیاری در
ادامه با بیان اینکه امنیت، سلامت، رقابت و مشارکت چهار رکن اساسی
در مسئله انتخابات است، بیان کرد: این موضوعات باید سرلوحه کار
مجریان و دست‌اندارکاران انتخابات قرار بگیرد.