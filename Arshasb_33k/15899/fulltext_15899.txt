15899
کشورها مانند پاکستان، افغانستان، آسیای دور هم راهپیمایی‌های
گسترده‌ای انجام شد که خارج از توقع و انتظار سیاستمداران بود و
نشان داد که حمایت از جهت‌گیری مقاومت در بین مسلمانان حمایتی
بسیار جدی است و تفکر تکفیری در میان جامعه مسلمانان جایگاهی
ندارد.
رئیس کمیسیون علمی و فرهنگی شورای راهبردی روابط خارجی
یادآور شد: تفکر تکفیری که رسماً از سوی آمریکایی‌ها با ایجاد
داعش شکل گرفت و تقویت شد، تلاش می‌کرد بتواند جایگاهی در
میان امت اسلامی باز کند و با تضعیف قدرت نرم و معنایی مسلمانان، زمینه
را برای حضور و نفوذ استکبار و صهیونیسم آماده کند.
مصطفوی با تأکید بر اینکه این راهپیمایی‌ها که برای حمایت از خط
سرخ شهید سلیمانی شکل گرفت، خط بطلانی بر تمام تلاشی که استکبار
می‌کرد بود، ادامه داد: قطعاً این راهپیمایی‌ها برای سایر مسلمانان
دلگرم‌کننده است تا احساس نکنند خط مقابله با استکبار، صهیونیسم و
تفکرات تکفیری تضعیف‌شده و آن‌ها تنها هستند.
وی با اشاره به‌ضرورت استفاده از این ظرفیت بالقوه راهبردی و تقویت
آن، گفت: امت اسلامی باید ابتدا دشمن خود را به‌خوبی بشناسد.
دشمن‌شناسی در این مسیر بسیار اهمیت دارد، روش‌هایی که دشمن
برای تضعیف قدرت امت اسلامی به کار می‌برد، باید مشخص شود.