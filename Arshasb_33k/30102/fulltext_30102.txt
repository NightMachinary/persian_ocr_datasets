30102
که ایجاد می‌کند، اگر کتاب نتواند دیالوگ ایجاد کند، در اهداف
خودش ابتر مانده است. به همین خاطر به گمان من نویسنده‌ای که
می‌نویسد، وظیفه‌اش را انجام می‌دهد و اگر این وسط خللی هست، باید به
سراغ رسانه و فعالان فرهنگی برویم.
صادقی تشخیص ادبیات پیشرو، ادبیاتی را که باید تقویت و حمایت
شود، وظیفه اصلی جایزه‌های ادبی در جهان دانست و اظهار کرد:در
همه جای دنیا شاهد هستیم که جوایز متعدد از طرف بخش خصوصی و
بعضی وقت‌ها دولت‌ها حمایت می‌شوند و وظیفه‌شان در واقع
شناساییآثار به گمان خودشان برتر در هیاهوی رسانه است. چون وجه
کالایی کتاب ناشر را مجبورمی‌کند که مثل کالا با آن برخورد کند، به
همین دلیل حتی نویسنده‌ها هم بعضی وقت‌ها گرفتار این بازی
می‌شوند. کتابمثل یک کالا توسط برند ناشر، دوستان نویسنده، خود
نویسنده و حلقه‌های ادبی‌ای که نویسنده عضو آن‌ها است تبلیغ
می‌شود. این تداوم و تواتر تبلیغات بعضی وقت‌ها باعث دیده شدن
کارهایی می‌شود که ارزش ادبی چندانی ندارند. وظیفه جوایز این
است که این مسیر را تحصیح کنند و در این هیاهوی تبلیغات و
کالاواره‌شدن کتاب یک نگاه با طمأنینه‌ به آثاری که در یکی دو سال
اخیر منتشر شده داشته باشند و از آن هیاهوی تبلیغاتی فاصله بگیرند
تابتوانند با متر و معیار ادبیات کتاب‌ها را بسنجند.