21558
ماه‌های قبل تامین نشدن نهاده دامی برای دامداری‌ها و مرغداری‌ها به
قیمت دولتی از سوی مسئولان جهادکشاورزی چهارمحال و
بختیاری عنوان می‌شد، در روزهای گذشته خبری مبنی بر توزیع 99
هزار تن نهاده دامی از ابتدای امسال تا کنون در استان از سوی
روابط‌عمومی این سازمان در استان منتشر شد و بر این اساس باید شاهد
کاهش قیمت گوشت و مرغ در بازار باشیم.
موضوع کاهش قیمت گوشت قرمز و مرغ را از معاون بهبود تولیدات
دامی سازمان جهادکشاورزی چهارمحال و بختیاری باتوجه به
توزیع نهاده‌های دامی جویا شدیم، طبق گفته این مسئول تنها نهاده
عامل افزایش قیمت گوشت قرمز در بازار نبوده است و قاچاق دام زنده
نیز در این امر دخیل است، به‌نظر می‌رسد با این شرایط شاهد ثبات و کاهش
قیمت گوشت و مرغ در بازار نباشیم.
سام مردانی در گفت‌وگو با ایسنا با بیان اینکه یک محموله نهاده دامی
وارد چهارمحال و بختیاری شده است، اظهار کرد: این نهاده‌ها در حال
توزیع بین مرغداری‌ها و دامداری‌های استان است.
معاون بهبود تولیدات دامی سازمان جهادکشاورزی چهارمحال و
بختیاری افزود: توزیع نهاده دامی دولتی تاثیر مثبتی در کاهش قیمت
مرغ و گوشت قرمز دارد، اما علت اصلی گرانی گوشت قرمز و مرغ تنها
نهاده نیست.