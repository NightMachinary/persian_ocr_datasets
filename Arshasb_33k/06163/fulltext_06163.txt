6163
که باید هرچه سریع‌تر مشکل کارگران راهداری حل شود و آنها از نظر
استخدامی تعیین تکلیف شوند.
بابایی کارنامی: بنده برای دفاع از مدرس خیابانی مستندات داشتم
به گزارش ایسنا، علی بابایی کارنامی در جلسه علنی امروز مجلس
شورای اسلامی در تذکری با استناد به ماده 75 آیین نامه داخلی مجلس
خطاب به محسن زنگنه بیان کرد: آقای زنگنه بنده برای شما احترام قائل
هستم. بنده نگفتم که مجلس زیر چتر مافیا است، اما مافیای خودرو در
دست مدرس خیابانی نبود. در دست آنهایی بود که اکنون در زندان
هستند.
وی در ادامه اظهار کرد: من نماینده مجلس هستم و حق اظهارنظر دارم.
بنده نباید مطابق نظر شما در مجلس صحبت کنم. بنده مدارک و مستنداتی
داشتم و به همین خاطر در خصوص مافیای خودرو و فولاد صحبت
کردم و پای حرفم نیز ایستاده‌ام. آن چه که اکنون شاهد هستیم قبل از
آقای مدرس خیابانی و توسط مافیای خودرو و فولاد ایجاد شده است.
نماینده مردم ساری در مجلس شورای اسلامی تصریح کرد: بنده برای
صحبت‌هایی که مطرح کردم مستندات دارم و ان شاالله در جلسه‌ای با شما
آنها را در میان خواهم گذاشت.