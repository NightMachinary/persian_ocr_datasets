5434
انسجام آثار فاخر هنر اصیل مذهبی باید مورد توجه قرار گیرد
امیر رجبی 23مهرماه در مراسم اختتامیه چهارمین سوگواره شعر
عاشورایی شمال غرب کشور اظهار کرد: چهارمین سوگواره شعر
عاشورایی در ایام محرم و صفر در اردبیل برگزار و اختتامیه این
سوگواره امروز در محل امامزاده صالح اردبیل با اعلام نفرات برتر
برگزار شد.
به گفته وی فراخوان این سوگواره در ابتدای ماه محرم در استان‌های
اردبیل، آذربایجان شرقی، آذربایجان غربی و زنجان اطلاع رسانی
شد که 200 نفر از شاعران آثار خود را به دبیرخانه سوگواره ارسال
کردند.
مدیر حوزه هنری اردبیل اضافه کرد: به اذعان هیئت داوران، آثار
ارسالی به سوگواره از سطح کیفی بالایی برخوردار بود که امید است در
سال آتی نیز قوی‌تر از امسال برگزار شود.
رجبی از راه اندازی دبیرخانه دائمی سوگواره شعر عاشورایی مناطق
شمال غرب کشور در سال‌های آتی در اردبیل خبر داد و گفت: با هدف
استحکام برنامه‌ها و تداوم این سوگواره در طول سال، بنا داریم
دبیرخانه دائمی ویژه این برنامه را راه اندازی کنیم.
به گفته رجبی شعر پایه و اساس مداحی بوده و اگر شعر قوی باشد مداحی از
اثرگذاری بالایی برخوردار خواهد بود.