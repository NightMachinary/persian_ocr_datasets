14430
درخواست ایرکانادا از دولت برای بازگشت به وضع عادی
به گزارش ایسنا، کالین روینسکو، مدیر ارشد اجرایی شرکت
هواپیمایی ایرکانادا با ارسال نامه‌ای به جاستین ترودو، نخست وزیر
کانادا، درخواست کرد که دولت این کشور به منظور بازگشت
ایرلاین‌های بزرگ فعال و مستقر در این کشور به حالت عادی و رشد
درآمدزایی و سودآوری آنها که در شیوع گسترده و بحران پاندمی
کرونا به شدت آسیب دیده اند، باید محدودیت‌های سختگیرانه خود
را درخصوص سفرهای هوایی و تردد مسافران بین‌المللی کاهش دهد و
از قوانین قرنطینه کنونی صرف نظر کند.
بر اساس گزارش بلومبرگ به نقل از رویترز، ایر کانادا به عنوان شرکت
هواپیمایی حامل پرچم کانادا و بزرگترین ایرلاین فعال و مستقر در این
کشور آمریکای شمالی، به شدت از شیوع گسترده و بحران پاندمی
ویروس خطرناک و مرگبار کرونا صدمه دید و میزان سودآوری و
درآمدزایی آن نیز به میزان قابل توجهی سقوط کرد.
کانادا و ایالات متحده آمریکا که از مارس 2020 قوانین، مقررات و
محدودیت‌های سختگیرانه‌ای را برای سفرهای هوایی و مسافران
بین‌المللی وضع و اعمال کردند، به نظر می‌رسد که قصد دارند
محدودیت‌های مذکور را حداقل تا پایانه ماه آینده میلادی، ژوئیه
2020 ، تمدید کنند.