10731
تلاش دانش آموزان برای دسترسی به شاد زیر خط آسمان
فصل کوچ به مناطق قشلاقی فرا رسیده و 70 درصد از خانواده های
عشایری خراسان شمالی به مناطق قشلاقی استان گلستان کوچ کرده
اند و با کوچ عشایر مشکلات دانش آموزان صدچندان شده، یا
اینترنت جواب نمی دهد و یا سرعت خیلی کم است و یا اینکه دانش آموز
گوشی ندارد که بتواند وارد شبکه شاد شود.
البته ساعت چهار در تپه های برخی از مناطق مراوه تپه وعده دیدار دانش
آموز با معلم است، نیم تا یک ساعت قبل از چهار گوشی پدر را می گیرد و با یک
زیرانداز روانه بلندترین تپه می شود قسمت های مختلف آن تپه را در زیر
آسمان جست و جو می کند تا شاید بتواند چند دقیقه ای وارد شبکه شاد
شود و دروس را بگیرد و دوباره بعد از انجام تکالیف روانه سیاه چادر می
شود.
ولی آن هم به این شرط که پدر خانواده تا آن زمان از چرای دام به سیاه چادر
برسد وگرنه خبری از شبکه شاد نیست.
کرونا خوابگاه های دانش آموزی را نیز تقریبا خالی کرده و دانش
آموزان به سیاه چادرها برگشته اند ولی آنجا نیز امکان حضور در کلاس
های مجازی نیست.
بچه ها یک سال درس نخوانند بهتر از این است که بیمار شوند
دانایی مقدم مدیر مدرسه متوسطه شبانه روزی حضرت