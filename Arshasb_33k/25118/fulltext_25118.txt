25118
دستمزد بازیکنان و مربیان به گونه‌ای بود که همین بازیکنانی که با ما
قراردادشان تمام شده بود و جدا شدند، قطعا دیگر اولویت‌شان صنعت
نفت نبود و عضو تیم‌هایی می‌شدند که پول بیشتری به آن‌ها می‌دهند. در
واقع این خاصیت فوتبال امروز شده است و به ندرت می‌توان
بازیکنی را دید که بگوید من با این پیراهن و باشگاه مطرح شدم و با پیراهن
همین باشگاه نیز فوتبالم را به پایان می‌رسانم. چنین بازیکنانی را خیلی
کم در فوتبال داریم به ویژه در تیم‌هایی که دچار عدم ثبات در تامین
مالی‌شان هستند.
رضاییان با بیان این‌که امیدوارم هر چه سریع‌تر تکلیف باشگاه نفت
آبادان مشخص شود، افزود: حتما دوستانی که به باشگاه خواهند آمد،
آنقدر خردمند، فرهیخته و باسواد هستند که مشکلات را تجزیه و
تحلیل کرده و بهترین راه‌حل‌ها را برای برون‌رفت از وضعیت فعلی ارائه
دهند.
وی درباره این‌که آیا زمان تعیین مدیرعامل و اعضای هیات مدیره
باشگاه مشخص است؟ گفت: ما در هرم تصمیم‌گیری یا حلقه‌های جمع
شبانه و دورهمی‌هایی که گمانه‌زنی می‌کنند، نیستیم و تنها پرسنل
ساده باشگاه هستیم و هیچ گونه اطلاعاتی در خصوص زمان تعیین
مدیرعامل و اعضای هیات مدیره باشگاه نداریم و تنها برخی چیزها را
در این زمینه می‌شنویم.