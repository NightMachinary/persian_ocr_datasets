25713
نماینده مصر در سازمان ملل: زمان توقف انتقال تروریست‌های خارجی
به کانون‌های درگیری رسیده است
به گزارش ایسنا، به نقل از سایت شبکه خبری روسیا الیوم، محمد
ادریس، نماینده دائم مصر در سازمان ملل در جریان سخنرانی خود در
جلسه اختتامیه فعالیت‌های هفته مجازی برای مبارزه با تروریسم خاطر
نشان کرد: شیوع ویروس کرونا لزوم تقویت تلاش‌های بین المللی
برای مبارزه با اشکال خاصی از تروریسم مانند تروریسم بیولوژیکی و
سایبری و همچنین اظهارات نژادپرستانه و افراطی را اثبات کرد.
ادریس در ادامه افزود، هفتمین روند بررسی استراتژی مبارزه با
تروریسم سازمان ملل که مصر به همراه اسپانیا با آن همکاری می‌کند و
برای سال آینده به تعویق افتاده است، مناسب‌ترین فرصت برای تأیید
مجدد پایبندی سیاسی کشورهای عضو برای مقابله با تهدید در حال
تغییر و تحول تروریسم در صحنه بین‌المللی است‌.
وی همچنین تصریح کرد: چالش‌های بی‌سابقه و استثنایی ناشی از
شیوع ویروس کرونا تمامی کشورها را وادار به دوشادوشی و
همکاری سازنده می‌کند و کشورهایی که به اقدامات و عملکردهای
منفی در جا به جایی و انتقال تروریست‌های خارجی به کانون‌های
درگیری عادت دارند، در اسرع وقت باید این عملکرد و شیوه را
متوقف کنند.