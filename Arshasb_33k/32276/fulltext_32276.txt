32276
یک متخصص بیماری های عفونی: بروز بحران پاییز در صورت عدم
رعایت همگانی
دکتر محمد ندیمی در گفت و گو با ایسنا گفت: تغییرات در افزایش
سرایت بیماری کرونا و نیز افزایش بیماران با حال وخیم در بدو بیماری
نگران کننده است و این مساله باعث اشغال بیشتر تخت های آی.سی.یو
در بیمارستان های سیرجان شده است.
وی ادامه داد: در ایام عزاداری محرم سعی کنیم تجمع غیرضروری
نداشته باشیم چرا که اگر رعایت نکنیم باید در پاییز و زمستان منتظر
بحران شدید و نگران کننده ای باشیم.
این متخصص بیماریهای عفونی بیمارستان های سیرجان گفت:
بیماری کرونا روی خشن خود را در سیرجان نشان داده چرا که علی رغم
اینکه در برخی روزها تعداد بستری های جدید کرونا گاها کاهش
داشته است اما بیماران بستری بدحال کرونا آنهم با کاهش سن مبتلایان
در سیرجان رو به افزایش است.