2569
اردوغان: رویای حفتر برای اشغال طرابلس را ناکام گذاشتیم/
گستاخی اسرائیل نتیجه سکوت جهان است
به گزارش ایسنا، به نقل از سایت اینترنتی النشره، رجب طیب اردوغان،
رئیس‌جمهور ترکیه در سخنانی گفت: مداخله آنکارا در لیبی طرح
خلیفه حفتر، فرمانده ارتش ملی لیبی برای اشغال طرابلس را به شکست
کشاند. دولت وفاق ملی لیبی توانست کودتاچیان را در مدت زمان
اندکی از طرابلس بیرون براند. این دستاوردهای میدانی صلح و امنیت
را در تمام خاک لیبی به ارمغان می‌آورد.
اردوغان گفت: تقویت لیبی در بعد سیاسی و اقتصادی به نفع شمال آفریقا
و اروپا خواهد بود. ما تمام پیشنهادات درباره همکاری و تقسیم
عادلانه در دریای مدیترانه را با روی باز می‌پذیریم و آماده همکاری با
همگان براساس این اصول هستیم. ما خواهان تنش در دریای مدیترانه
نیستیم.
رئیس جمهور ترکیه همچنین در بخش دیگری از اظهاراتش ضمن
محکوم کردن ادامه محاصره ظالمانه نوار غزه و تجاوزات رژیم
صهیونیستی علیه شهر قدس، تاکید کرد که سکوت جامعه جهانی در
برابر این تجاوزات موجب گستاخی هرچه بیشتر این رژیم شده است.
رجب طیب اردوغان گفت اراضی اشغالی فلسطین در راس مناطقی است
که مورد بیشترین ظلم و ستم در جهان واقع شده است.