21025
فاصله اجتماعی، استفاده از ماسک و رعایت اصول بهداشتی برگزار
کنند.
وی تصریح کرد: سابقه برگزاری شب‌های قدر، دعای عرفه و عید غدیر
نشان داد اگر همدل باشیم و از رهنمودهای رهبری و توصیه‌های ستاد
کرونا تبعیت کنیم می‌توانیم مراسم محرم را به نحو مطلوبی برگزار
کنیم.
فرماندار زرندیه افزود: امسال در مساجد با یک چهارم ظرفیت
عزاداری برگزار خواهد شد و استفاده از ماسک و رعایت نکات
بهداشتی الزامی است و مساجد و دیگر محل‌های برگزاری عزاداری
باید به طور متناوب ضد عفونی شوند تا خطر ابتلابه بیماری کرونا
سلامت عزاداران را تهدید نکند.
وی تاکید کرد: توصیه ما به مساجد و تکایا کوتاه کردن زمان برگزاری
عزاداری است. استفاده از طبل و سنج بخاطر اینکه موجب تجمع
می‌شود ممنوع است و زنجیرزنان برای شرکت در مراسم زنجیرزنی
حتماً باید زنجیر شخصی به همراه داشته باشند.
فدایی با بیان اینکه احساسات نباید موجب انتقال ویروس کرونا شود،
اظهار کرد: از هم اکنون مساجد ماسک و مواد ضد عفونی را تهیه کنند و در
ایام عزاداری مورد استفاده قرار گیرد و امسال با رعایت پروتکل‌های
بهداشتی عزاداری باشکوهی برگزار خواهیم کرد.