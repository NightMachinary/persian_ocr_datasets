22493
واقعیت اجتماعی دور شده است.
بخشی ادامه داد: «عادی‌سازی» مکانیسمی است که ساختار روانی و
عاطفی ما برای تحمل مسائل عاطفی پرتکرار ایجاد می‌کند. به همین
خاطر یک پزشک بیمارستان نیز به اندازه دیگران از مرگ بیمارانش
متاثر نمی‌شود چرا که او روزمره با موارد بسیاری از مرگ بیماران
مواجه می‌شود.
وی افزود: همچنین شیوه ملایم رسیدن از مجرمان خرد به مجرم اصلی با
تهدید به تشدید مجازات و وعده تخفیف مجازات بدون هیچ اشاره
تصویرپردازانه‌ای به اصطلاح «بازجویی‌های فنی» مجرمان،
همچنان مخاطب را از واقعیت پس از دستگیری مجرمان مواد مخدر،
میزان رعایت حقوق آن‌ها به عنوان یک متهم، دسترسی به وکیل و نظایر
آن بی‌نصیب می‌سازد.
این جامعه‌شناس در خصوص وجه تبیین اجتماعی فیلم متری شش‌ونیم
تشریح کرد: بخش تبیینی فیلم عمدتا بر محور روایت، روی آوردن
ناصر به قاچاق مواد مخدر دور می‌زند. در واقع، روایت فیلم
می‌خواهد به این سوال پاسخ دهد که چرا ناصر قاچاقچی شد.
بخشی بیان کرد: کارگردان، روایت قاچاقچی شدن ناصر را از زبان او
در سکانس گفت‌وگویش با قاضی مطرح می‌کند. مبتنی بر این روایت،
ناصر نیازها و خواسته‌های اولیه‌ای داشته که به دلیل فقر خانواده و