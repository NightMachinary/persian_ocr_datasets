16561
روایت ایرج راد از جلسه با اسحاق جهانگیری
پیش از این هم در فروردین ماه امسال اعضای خانه تئاتر و خانه سینما
جلسه دیگری با جهانگیری داشتند ولی جلسه دیروز، سه شنبه 23 مهر ماه،
بیشتر حول و حوش مشکلات خانه هنرمندان ایران بود.
هرچند پیش از این مسئولان دولتی در سخنان خود عموما هنرمندان را
به عنوان اقشار آسیب‌دیده از کرونا فراموش می‌کردند، در این جلسه،
جهانگیری مشکلات هنرمندان را در دوران کرونا تایید کرده و
وعده‌هایی هم برای حل این معضلات داده است. حالا هنرمندان حاضر
در جلسه امید دارند تا این وعده‌ها در حد سخنان قشنگ باقی نماند و جامه
عمل بپوشد.
در این جلسه مجید رجبی معمار نکاتی را درباره وضعیت اقتصادی آن
مطرح کرده و ایرج راد، که به تازگی در سمت ریاست شورای عالی خانه
هنرمندان ایران ابقا شده است، ضمن طرح مسائل خانه هنرمندان
ایران، بخش دیگری از مشکلات هنرمندان تئاتر در دوران دشوار
کرونا را تشریح کرده است.
شاید یکی از دستاوردهای این جلسه کاهش سود بانکی وام «کارا»
باشد که پیش از این 12 درصد تعریف شده بود و حالا جهانگیری وعده
داده که به 4 درصد کاهش پیدا کند.
راد درباره آنچه که از سوی هنرمندان در این جلسه مطرح شد، به ایسنا