28572
پروتکل‌ها رعایت نشود؛ محدویت اصناف بی‌فایده است
رسول جهانگیری در گفت‌وگو با ایسنا،درباره تخلفات اصناف با
وجود محدودیت های دو هفته ای با توجه به وضعیت قرمز اصفهان در
ابتلا به کرونا، اظهار کرد: متاسفانه امروز تمام مسئولان و تصمیم
گیران تنها تخلفات اصناف را مطرح می کنند، در حالی که هیچ کس
حرفی از بیکاری و وضعیت نامناسب اقتصادی اصناف نمی زند.
وی توضیح داد: در محدودیت های کرونا ممکن است به کارمندان
دولت بگوییم چند هفته در شرایط دورکاری و یا شیفت بندی باشند
ولیآنهادر این محدودیت ها حقوق خود را دریافت می کنند، اما
متاسفانه امروز بسیاری از مدیران، رسانه ها و ... برای کنترل کرونا
عنوان می کنند که چرا اصناف تعطیل نمی کنند.
رئیس اتاق اصناف اصفهان تصریح کرد: باید درنظر داشت که اگر
صنفی به دلیل ابتلای بالا کرونا، تعطیل کند از کدام محل باید امرار
معاش داشته باشد، چراکه اصناف معمولا ناچار به پرداخت اجاره
محل، دستمزد کارگران و یا وصول چک های بانکی خود هستند.
اصناف کار نکنند، هزینه معاش نخواهند داشت
وی تاکید کرد: اگر اصناف کار نکنند، امکان تامین هزینه های معاش
خود را ندارند، اما متاسفانه امروز به نوعی این مطالبه ایجاد شده که چرا
اصناف را تعطیل نمی کنند.