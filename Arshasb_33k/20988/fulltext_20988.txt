20988
زیست و الزام آن‌ها به جبران خسارت تاکید شده است.
وی در ادامه گفت: در قانون حفاظت از خاک نیز به این موارد اشاره شده
است. برای مثال در ماده 12 این قانون آمده است که برای حفاظت از خاک
و بازسازی آن در مناطقی که تخریب و یا آلوده شده است باید طرحی تهیه
شود همچنین در ماده 16 قانون حفاظت از خاک تاکید شده است که
تخریب‌کنندگان و آلوده‌کنندگان خاک موظف هستند که پس از
دریافت اخطار فعالیت خود را متوقف و نسبت به جبران خسارت اقدام
کنند. به‌طور کلی آنچه که اهمیت دارد این است که در سیاست‌های
کلی رهبری در حوزه محیط زیست به موضوع خاک به‌طور مشخص
پرداخت شده است و این سیاست‌ها نیز در قانون حفاظت از خاک آورده
شده‌اند.
رئیس کمیته محیط زیست مجمع تشخیص مصلحت نظام با اشاره به
اینکه در ماده 38 قانون برنامه ششم توسعه چند وظیفه مشخص به‌عهده
دستگاه متولی برای حفاظت از خاک گذاشته شده است، اظهار کرد:
ازجمله این وظایف می‌توان به اجرای عملیات
آبخیزداری،آبخوان‌داری و حفاظت از خاک در سطح 10 میلیون
هکتار و اجرای عملیات بیابان‌زدایی و کنترل کانون‌های بحرانی در
سطحی حدود یک میلیون و 100 هزار هکتار اشاره کرد.
سازمان جنگل‌ها اعتبار کافی برای کاهش فرسایش خاک ندارد