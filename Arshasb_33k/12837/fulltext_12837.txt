12837
حبس، عاقبت شهردار دفن کننده غیر اصولی پسماند در رودسر
به گزارش ایسنا، به نقل از روابط عمومی حفاظت محیط زیست گیلان،
علی محمدپور گفت: چهار دهیار در شهرستان رودسر به علت انباشت
پسماند در معابر عمومی و فضای باز حوزه استحفاظی خود و همچنین یک
شهردار به دلیل دفن غیر اصولی پسماند به دادگاه معرفی و محکوم شدند.
رئیس حفاظت محیط زیست رودسر افزود: با توجه به کنترل و پایش
مستمر کارشناسان این اداره از جاده ها و معابر عمومی شهرستان در
صورت مشاهده هرگونه تخلف در حوزه پسماند، پس از مستند
سازی، اخطاریه های لازم به مدیران اجرایی داده می شود تا نسبت به
پاکسازی و رفع مشکل اقدام کنند و در صورت عدم تمکین به مفاد
اخطاریه، مدیر مربوطه به دادگاه معرفی خواهد شد.
وی با تاکید بر جدیت حفاظت محیط زیست در معرفی متخلفین به دادگاه
گفت چهار دهیار فوق پس از معرفی به دادگاه، هر کدام به چهارماه الی
دوسال خدمات عمومی تحت نظارت محیط زیست و شهردار یاد شده
نیز به پنج ماه حبس محکوم شدند.
به گزارش ایسنا، با توجه به توسعه بی رویه و غیراصولی شهرها، عدم
وجود الگوی صحیح مصرف و رشد روزافزون تولید پسماندها و
همچنین مشکلات و نارسایی های سیستم مدیریت پسماندها، منطقی
ترین و کم هزینه ترین روش برای دفع پسماندهای شهری، دفن