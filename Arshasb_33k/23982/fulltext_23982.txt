23982
وی با تاکید بر اینکه تمامی سلاح‌ها فقط باید در اختیار دولت باشد نه
گروه‌ها و افراد، تصریح کرد: نهاد امنیتی در بخش‌های مختلف آن
(ارتش، پلیس، حشد و پیشمرگ‌ها) به وظیفه خود برای ممانعت از رها
شدن سلاح از طریق تدابیر قاطعانه عمل خواهد کرد.
الکاظمی با اشاره به اینکه دولتش بر حفظ کرامت شهروندان عراقی
تاکید خواهد داشت، گفت: ما اجازه به اهانت به هیچ عراقی از سوی یک
طرف داخلی یا خارجی را نمی‌دهیم، مردم عراق وابسته به هیچ‌کس
نیستند، بلکه زاده تمدن‌ها هستند.
الکاظمی گفت: مبارزه با فساد یک ماموریت ملی است و بازگشت
آوارگان یک هدفی است که من آن را رها نخواهم کرد.
وی از همگان خواست تا با دولت برای تحکیم اعتماد و حفاظت از عراق در
قبال این نزاع‌ها همکاری کنند.
برهم صالح، رئیس جمهوری عراق روز گذشته الکاظمی را به تشکیل
دولت طی 30 روز مامور کرد.
مامور کردن الکاظمی در کمتر از یک ساعت از آن صورت گرفت که
عدنان الزرفی، نخست وزیر سابق مامور به تشکیل دولت معذوریت
خود را از انجام این ماموریت اعلام کرد.