11546
صندوق پس انداز مسکن یکم هر ساله افت کرده است. طبق آمار، منابع
این صندوق در مرداد سال 1396 بالغ بر 9240 میلیارد تومان بوده که
در اسفند 1397 به 8310 میلیارد تومان، اسفند 1398 به 6740 میلیارد
تومان و شهریورماه 1399 به 5470 میلیارد تومان رسیده است.
صندوق پس انداز مسکن یکم با استفاده از سپرده های متقاضیان و
بازگشت اقساط تسهیلات مسکن مهر، با این هدف که متقاضیان خانه
اولی با سپرده گذاری 40 میلیون تومانی و دوره انتظار یک ساله بتوانند
80 میلیون تومان به علاوه سپرده خود با نرخ سود 14 درصد دریافت
کنند راه اندازی شد. با گذشت زمان و ورود رئیس جمهور، نرخ سود
این تسهیلات سه بار دستخوش تغییر شد تا اینکه نهایتا به 8 درصد در
مناطق شهری و 6 درصد در بافتهای فرسوده رسید. اما هیچ گاه سقف
تسهیلات بنا به دلایلی که مقامات ارشد بانک مسکن آن را منوط به تامین
منابع و افزایش سرمایه بانک دانستند محقق نشد.
با نوسانات بازار مسکن طی حدود 2.5 سال گذشته اثرگذاری وام خانه
اولی ها به شدت کاهش یافته و این موضوع از میزان پرداخت تسهیلات
از طریق این صندوق قابل مشاهده است. طبق اعلام بانک مسکن در 9 ماهه
ابتدای سال 1398 از حدود 100 هزار فقره تسهیلات پرداخت شده
توسط این بانک حدود 27 هزار فقره از محل تسهیلات صندوق
پس‌انداز مسکن یکم بوده که از کاهش اقبال به این نوع وام حکایت