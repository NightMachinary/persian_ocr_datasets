12661
مانایی و پویایی بازار سرمایه شد و گفت: در کنار آمادگی برای عرضه
اولیه تعداد زیادی از بنگاه ها باید تلاش کنیم تا فضای نااطمینانی و
نگرانی به بازار بورس کشور تزریق نشود. در این جلسه که وزرای نفت،
تعاون، کار و رفاه اجتماعی، اقتصاد و دارایی، رییس اوراق بورس
بهادار و رییس سازمان تأمین اجتماعی نیز حضور داشتند، ابراهیمی
عضو هیئت رئیسه سازمان بورس گزارشی از آمار بازاری دوره سی و نه
هفته ای از ابتدای سال تاکنون در خصوص ارزش بازار به تفکیک
صنایع بورسی، عرضه های اولیه، تعداد نمادهای بورسی دارای
بازارگردان، میزان خرید و فروش حقیقی ها و حقوقی ها ارائه کرد و
گفت: پیشبرد بازار سرمایه منوط به مولفه هایی نظیر اعتماد بخشی از
سمت دولت، تأثیر ارز بر بازار، قیمت گذاری های دستوری و القای بی
اعتمادی به بازار، تعیین تکلیف سهام عدالت و مدیریت ریسک تغییر
قوانین و مقررات است. در این جلسه نمایندگان برخی شرکت های
اصلی بورس کشور دغدغه ها، نگرانی ها و پیشنهادهای خود برای
صیانت از بازار سرمایه را ارائه کردند.