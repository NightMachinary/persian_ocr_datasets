17744
در ابتدای مهر ماه سه مدرسه و در هفته دولت دو پروژه افتتاح و به
بهره‌برداری می‌رسد.
مدیر آموزش‌ و پرورش کاشمر با بیان اینکه در حال حاضر 39 پروژه در
دست اقدام داریم که عملیات عمرانی برخی از آن‌ها مانند استخر
دانش‌آموزی از 10 سال قبل آغاز شده است، گفت: برای تکمیل استخر
آموزش‌ و پرورش 5 میلیارد تومان نیاز داریم که 2 میلیارد تومان آن
تأمین و 3 میلیارد تومان دیگر در تعهد نوسازی مدارس است.
وی بیان کرد: همزمان با هفته دولت برای اولین بار در استان مرکز اسناد
آموزش‌ و پرورش با اعتبار 200 میلیون تومان در کاشمر افتتاح و به
بهره‌برداری می‌رسد، همچنین همزمان با این مرکز موزه علوم با اعتبار
150 میلیون تومان توسط خیرین و منابع داخلی افتتاح می‌شود.
طاهریان اظهار کرد: اعتبار رصدخانه در محل اردوگاه
دانش‌آموزی با کمک خیرین و اداره کل نوسازی مدارس تأمین شده و
تا کنون 25 درصد پیشرفت دارد، اعتبار مورد نیاز پارک مشاهیر منطقه
هم از محل کمک‌های خیرین تأمین شده و عملیات عمرانی آن به زودی
آغاز می‌شود.
وی مطرح کرد: در سال جاری حدود 11 میلیارد تومان تعهد مشارکت
خیرین را برای انجام پروژه‌ها داریم که تفاهم‌نامه بسته شده و در برخی
پروژه تعهد خیرین به طور کامل انجام شده است.