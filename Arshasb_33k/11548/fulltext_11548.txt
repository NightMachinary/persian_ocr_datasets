11548
دستگاه‌هایی بود که مدارسش دچار آسیب شد گفت: ناچار بودیم
برای برگزاری و دایر شدن هرچه سریعتر کلاس‌های درس برنامه ریزی
کنیم و زمان باقی مانده سال تحصیلی را به اتمام برسانیم.
وی ادامه داد: باید برای تخریب، بازسازی و نوسازی مدارس و آماده
شدن کلاس‌های درس برای مهر 98 نیز برنامه ریزی می‌کردیم.
بنابراین در هر دو حوزه فعال شدیم و اقدامات بخوبی انجام شد.
رئیس سازمان نوسازی، توسعه و تجهیز مدارس کشور با اشاره به اینکه
تعمیرات جزئی در کوتاهترین زمان ممکن انجام شد گفت: در این میان
برخی مدارس ما نیازمند تعمیر اساسی به علت آسیب‌های ناشی از
تخریب محوطه و کلاس‌های درس و انباشته شدن گل و لای فراوان در
کلاس‌ها بودند.
رخشانی مهر ادامه داد: خوشبختانه با حضور تیم‌های جهادی
توانستیم بخشی از مشکلات را برطرف کنیم. کانکس و تجهیزات
آموزشی و کمک آموزشی سریعا ارسال شدند و اتفاق خوبی که افتاد و
روز به یادماندنی در حوزه مدرسه سازی را رقم زد، گردهمایی خیرین
برای کمک به این سه استان سیل زده بود. نهم اردیبهشت 98 همایشی
برگزار و در همان شب خیرین 210 میلیارد تومان برای بازسازی
مدارس کمک کردند که همه این مبلغ تخصیص یافت و در پروژه‌ها
هزینه شد.