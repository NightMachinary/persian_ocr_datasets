19410
مردم تعدی می کنند. حتماً باید دست کسی که قمه به دست بگیرد قطع شود
و کسانی که رعایت نمی کنند، پلیس مقتدرانه باید با آنها برخورد کند و
در این خصوص هیچ ملاحظه ای نداریم و هیچ تعارفی با کسی نداریم و
هیچ سفارشی را نمی پذیریم.
صدور جریمه و کروکی ها در تصادفات، الکترونیکی شد
فرمانده ناجا به موضوع هوشمندسازی در نیروی انتظامی اشاره کرد و
اظهار داشت: در گزارشی که خدمت مقام معظم رهبری ارائه کردیم
گفتیم که حداقل 3 سال لازم است تا هوشمندسازی در پلیس صورت
گیرد و ایشان هم فرمودند که این کار خوبی است و ادامه دهید که ان شا الله
در پایان 3 سال گزارش مبسوطی را ارائه خواهیم داد .
وی افزود: هم اکنون صدور جریمه و کروکی ها در تصادفات،
الکترونیکی شده و کسانی که اتفاقی برایشان رخ می دهد بدون اینکه
حضور در مراکز انتظامی داشته باشند می توانند در سامانه پلیس من پیام
بدهند و با سرعت کار آن ها پیگیری می شود.
سردار اشتری خاطر نشان کرد: لازم می دانم از زحمات خالصانه،
مجاهدانه و انقلابی سردار معصوم بیگی که انصافاً فرماندهی هوشمند،
فکور، با برنامه، مقتدر، اهل تعامل و با فکر بودند و هستند تقدیر کنم. در
این مدت 3 سالی که مسئولیت فرماندهی انتظامی استان اصفهان را بر
عهده داشتند کارهای بزرگی انجام دادند.