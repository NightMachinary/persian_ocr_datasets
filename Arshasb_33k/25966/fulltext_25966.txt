25966
نگاهی به موضع اتحادیه اروپا و واتیکان درقبال الحاق کرانه باختری
به گزارش ایسنا، خبرگزاری آناتولی در گزارشی درباره طرح دولت
رژیم صهیونیستی برای الحاق بخش‌هایی از کرانه باختری به اراضی
اشغالی و موضع اروپا در قبال آن نوشت: اسرائیل قصد دارد تا برای
پیشبرد طرح موسوم به معامله قرن، به طور رسمی حاکمیت خود را بر
منطقه غور اردن و تمامی شهرک‌های صهیونیست نشین کرانه باختری
اعمال کند. به همین منظور بنیامین نتانیاهو، نخست‌وزیر اسرائیل
درصدد آغاز هرچه سریع‌تر روند اجرای طرح الحاق بخش‌هایی از
کرانه باختری به اراضی اشغالی است اما مخالفت‌های بین‌المللی و
اختلاف با واشنگتن در این زمینه ابهاماتی را درباره جدیت این طرح
ایجاد کرده است. در همین راستا، اوویر اکونیس، وزیر همکاری
منطقه‌ای دولت اسرائیل به رادیو ارتش این رژیم گفت که طرح الحاق
قطعاً در ماه ژوئیه اتفاق می‌افتد اما این طرح باید با مشارکت آمریکا اجرا
شود.
وی افزود: این طرح تنها پس از اعلام دونالد ترامپ، رئیس جمهوری
آمریکا اجرایی خواهد شد.
طبق قانون بین‌المللی، کرانه باختری و از جمله قدس شرقی اراضی
اشغالی هستند و همین مسأله باعث شده است که تمامی شهرک‌های
یهودی نشین آن و مناطق برنامه‌ریزی شده برای الحاق آنها غیرقانونی