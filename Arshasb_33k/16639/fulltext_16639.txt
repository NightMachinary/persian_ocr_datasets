16639
رئیس جمهوری اسلامی ایران»
روحانی: تحریم و کرونا نتوانست ما را متوقف کند
به گزارش ایسنا، حجت الاسلام و المسلمین حسن روحانی صبح امروز
در مراسم افتتاح طرح‌های صنعتی در استان‌های خراسان رضوی و
اصفهان، اظهار کرد: امسال باید سال پرکار و پر شتابی برای همه ما و
مسئولان باشد زیرا امسال، سال جهش تولید است و باید همه توان خود
را به کار گیریم و به گونه‌ای حرکت کنیم که سال پر افتخاری برای ملت ما
باشد.
وی ادامه داد: در دولت یازدهم و دوازدهم، تولید فولاد به دو برابر تولید
در تاریخ ایران رسیده است و ما در حال نزدیک شدن به رتبه هشتم در تولید
فولاد هستیم. این یعنی همه سرمایه‌گذاران، کارآفرینان و مهندسین
ما شبانه روز در حال فعالیت هستند.
رئیس جمهور با بیان اینکه زنجیره فولاد یعنی مواد معدنی،
کنستانتره، گوندوله، آهن اسفنجی و شمش فولاد منظم و کامل شده
است، گفت: باید کاری کنیم که زنجیره بعدی هم تکمیل شده و
سریع‌تر به محصول نهایی برسیم.
روحانی خاطر نشان کرد: امروز ایران به یک کارگاه عظیم تبدیل شده
است. در بخش صنعت و معدن 3800 طرح مشغول فعالیت هستند و تا
پایان سال 200 طرح مهم به افتتاح می‌رسد. هر هفته طرح‌های مهمی