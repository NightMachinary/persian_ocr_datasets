22446
کوهن که سالها به عنوان وکیل و دستیار شخصی ترامپ کار کرده و در
سال 2019 گذراندن مجازات سه سال حبس خود را از بابت جرایم مالی
و دروغ گفتن به کنگره شروع کرد. او در ماه ژوئیه برای گذراندن بقیه
مجازاتش و در پی نگرانی از اینکه شرایط ناایمن زندان او را در ریسک
ابتلا به کروناویروس قرار دهد به حبس خانگی منتقل شد.
کوهن در سالهای اخیر به شکل چشمگیری علیه رئیس سابقش عمل
کرده و یک کتاب نیز درباره دوران کارش برای ترامپ نوشته است.
سال 2019 یک قاضی فدرال آمریکا بعد از اذعان بنیاد ترامپ به اینکه این
رئیس جمهور آمریکا شخصا از اعتبارات این بنیاد برای کمک به
کمپین ریاست جمهوری 2016 خود سواستفاده کرده به ترامپ
دستور داد دو میلیون دلار غرامت بپردازد.
دادستان ناحیه منهتن نیز به تحقیقات کیفری علیه ترامپ و فعالیتهای
تجاری‌اش ادامه می‌دهد. علاوه بر آن دو دموکرات مجلس
نمایندگان آمریکا از کریستوفر رای، مدیر اف.بی.آی
خواسته‌اند بعد از افشای گفتگوی تلفنی رئیس جمهور آمریکا با برد
رافنسپرگر درباره لغو نتایج انتخابات، یک تحقیقات کیفری درباره
ترامپ باز کند.
مایکل کوهن: ترامپ در مراسم تحلیف شرکت نمی‌کند و به مارالاگو فرار
خواهد کرد