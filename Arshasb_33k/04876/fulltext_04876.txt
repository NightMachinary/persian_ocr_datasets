4876
امنیت در بافت جهانی یزد گم شده است
در بافت تاریخی قدم می‌زنم، حوالی مسجد جامع پر از
موتورسوارانی است که نشسته‌اند و علاوه بر سد معبر، رهگذران را به
سخره می‌گیرند و گاهی تکه پرانی می‌کنند.
کمی جلوتر زیر طاقی ساباط‌های کاهگلی، صدای هراس انگیز
موتورسوارانی که با سرعت در این بافت به رقابت پرداخته‌اند، به
گوش می‌رسد؛ صدایی که مدام دور و نزدیک می‌شود و هر از گاهی نیز
موتورسواری با سرعت از کنارت می‌گذرد و برخی نیز با سخنی بیهوده
به رهگذران تعرضی هم می‌کند.
کوچه‌هایی که مامن قدم‌های آرام گردشگران بوده است، حالا
تبدیل به جولانگاه موتورسواران و افرادی شده است که دور هم در
دود سیگارهایشان محو شده‌اند و خنده‌های بلندشان، دلت را به لرزه
می‌اندازد.
رکود گردشگری از بافتی که سرشار از حیات اجتماعی و اقتصادی
بود، فضای ناامنی به وجود آورده که حتی کودکان ساکن بافت نیز با
شنیدن صدای موتور به گوشه دیواری، پناه می‌برند.
با وجود تاکید بر فاصله‌گذاری اجتماعی، همچنان بافت تاریخی در
چنگال افرادی افتاده که با انواع مزاحمت‌ها مانند آلودگی صوتی،
ترس و تعرض، ساکنان بافت به خصوص زنان و مردان سالمند را نگران