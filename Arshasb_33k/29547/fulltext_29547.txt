29547
شاهد تبلیغات وسیع تجاری روی سکوهای طبقه اول ورزشگاه
آزادی بودیم. این اتفاق در بازی حذفی استقلال و سپاهان هم تکرار شد
و طبقه اول مخصوصا در زاویه مستقیم دوربین‌های تلویزیونی، به
محل تبلیغ یک برند تجاری تبدیل شد. این مساله با انتقاداتی از سوی
برخی هواداران فوتبال همراه شده که به هر حال طبیعی است اما شگفتی از
جایی آغاز می‌شود که تلویزیون هم به جمع معترضان می‌پیوندد. بعد
از پایان بازی حساس دوشنبه‌شب، محمدحسین میثاقی مجری
خبرساز برنامه فوتبال برتر به انتقاد از این تبلیغات پرداخت: «آقا بس
کنید دیگر. چند ردیف تا آن طرف پیست تارتان تبلیغ گذاشته‌اید،
کافی نیست؟ چرا باید سکوی تماشاگران هم پر از آگهی شود؟ این
دیگر خیلی زشت و ضایع است.»
مجری فوتبال برتر حتی این داستان را به ویژه‌برنامه سه‌شنبه‌شب نیز
کشاند و آنجا گفت: «کم مانده دوستان تا اتوبان کرج هم تبلیغ
بچینند.» شاید این دیدگاه شخصی میثاقی باشد و شاید هم مدیران او در
سیما ذکر چنین مطلبی را از او خواسته باشند. به هر حال تلویزیون هرگز
دل خوشی از پخش تبلیغات محیطی نداشته و حتی یادمان هست در چند
نوبت با هدف سانسور این تابلوها، زاویه دوربین‌ها را تغییر داد. به هر
جهت اما دست‌ کم به سه دلیل در این مورد حق با میثاقی و تلویزیون نیست.
اول این که باشگاه‌ها مثل تلویزیون به بودجه دولتی کلان وصل نیستند