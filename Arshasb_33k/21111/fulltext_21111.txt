21111
فروش یک اسکلت تاریخی در حراجی و انتقادها به آن
به گزارش ایسنا و به نقل از خبرگزاری فرانسه، اسکلت حدودا 40
میلیون‌ساله یک ببر دندان خنجری در یک حراجی سوئیسی به قیمت
84350 دلار فروش رفت.
این اسکلت که تقریبا 120 سانتی‌متر طول دارد، فقط در عرض یک دقیقه
توسط یک مجموعه‌دار خصوصی خریداری شد.
پیش‌تر ارزش تخمینی اسکلت این گونه منفقرض شده بین 65 الی 90
هزار دلار برآورد شده بود.
به گفته مدیر حراجی، این اسکلت 37 میلیون‌ساله تا 90 درصد کامل
است و می‌توان آن را یک اسکلت نادر محسوب کرد.
علاوه بر این دندان متعلق به یک دایناسور «تیرانوسوروس رکس» نیز
در این حراجی به قیمت 6 هزار دلار فروخته شد.
با ادامه فروش چنین مواردی در حراجی‌ها انتقادها به فروش ‌آن‌ها در
بازار نیز افزایش پیدا کرده است.
برخی از دیرینه‌شناسان معتقدند فسیل‌ حیوانات و گیاهان آثار تزئینی
نیستند که توسط مجموعه‌داران خریداری شوند، بلکه شواهدی از
نحوه تکامل زندگی بر روی کره زمین محسوب می‌شوند و بنابراین
باید مورد بررسی‌های علمی قرار بگیرند و در موزه‌ها برای عموم مردم به
نمایش گذاشته شوند.