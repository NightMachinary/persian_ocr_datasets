17365
و تصادفاتی که با آن مواجه هستیم.
نوذرپور با بیان اینکه ساخت مدرسه وظیفه دولت و وزارت آموزش و
پرورش است اما شهرداری از باب مساعدت در این حوزه ورود پیدا
کرده، ادامه داد: به همراه چند تن از اعضای شورای شهر با آموزش و
پرورش جلساتی برقرار و بر این مسئله اتفاق نظر شد که اداره کل راه و
شهرسازی و شهرداری تهران زمین هایی با کاربری آموزشی در تملک
دولت و شهرداری را در کنار هم قرار دهند و مجموعه امکانات و منابع
خود را پای کار بیاورند تا در یک بازه پنج ساله 100مدرسه به تناسب سه
مجموعه دولت، شهرداری و خیرین مدرسه ساز ساخته شود.
شهردار منطقه 22 در توضیح زمین هایی که از طرف شهرداری برای
ساخت مدرسه در نظر گرفته می شوند، عنوان کرد: زمینهای دارای
کاربری‌های آموزشی که در مالکیت شهرداری است به شورای شهر
پیشنهاد می‌دهیم و در صورت تایید شورا، برای ساخت مدرسه به
آموزش و پرورش واگذار می‌شود.
وی با بیان اینکه هشت قطعه از اراضی را برای این کار پیشنهاد دادیم که
قطعاتی با مساحت دو تا 16 هزار متر مربع است، گفت: در این قطعات
می‌توان به تعداد قابل توجهی مدرسه ساخت چرا که حداقل‌ زمین
مورد نیاز برای ساخت یک مدرسه 2000متر است البته این مسئله نیاز به
اعتبار دارد.