32486
مشاور زن در دادگاه های خانواده و استفاده از مشاورین تصریح کرد:
این امر به تحکیم بنیان خانواده کمک می کند و این بهترین دفاع از حقوق
بانوان است. آنجایی که امکان تداوم زندگی نباشد البته چاره ای نیست
ولی اغلب با استفاده از ابزار مشاوران می شود مانع گسست خانواده و
تضییع حقوق بانوان شد.
سخنگوی قوه قضائیه با اشاره به تدوین لایحه صیانت از بانوان در قوه
قضائیه و ارسال آن به دولت نیز گفت: 14، 15 ماه گذشته و هنوز کسانی که
سینه چاک و مدعی و منتظر این لایحه بودند اقدامی نکردند و این لایحه
هنوز در دولت نهایی نشده و با این روال به عمر این دولت هم نمی رسد. لذا از
دولت می خواهیم در این زمینه تعجیل کند و آن را به مجلس بفرستد.
وی در پاسخ به سوال دیگری یادآور شد: امنیت شهروندان خط قرمز
ماست. ما به هیچ وجه اجازه نمی دهیم برخی افراد خصوصا افراد شرور،
سابقه دار و اراذل و اوباش امنیت شهروندان را به مخاطره بیندازند.
برای برخورد با اینها باید قاطع، سریع و در چهارچوب ضوابط و
مقررات اقدام شود تشکیل قرارگاه هماهنگی ما را زیاد می کند و
رسیدگی را تسریع می کند، ضمن اینکه دیدگاه‌ها و نقطه نظرات را به
یکدیگر نزدیک می کند و کمک می کند ما در بازه زمانی کوتاه با جمع
آوری ادله و در کنار هم قرار گرفتن ضابط، قاضی دادسرا و دادگاه
برخورد بازدارنده با این افراد داشته باشیم.