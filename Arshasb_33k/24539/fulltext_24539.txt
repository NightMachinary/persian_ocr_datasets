24539
استقلالی‌ها هم به همین شکل. از نظر آنها روزبه چشمی، روزبه پوگبا
است و مهدی قائدی، نیمار. تا به حال سابقه نداشته بازیکنی در فوتبال
ایران با بازیکنی در کلاس جهانی مقایسه شود که با او هم‌پست نیست. اما
شاید این روزها مجبور شویم این قاعده را بشکنیم. مقایسه لالیگا با لیگ
برتر ایران و همچنین مقایسه رئال مادرید با پرسپولیس خنده‌دار به نظر
می‌رسد. البته شباهت‌های ظاهری وجود دارد. هر دو تیم در
رقابت‌های پساکرونا تمام بازی‌های‌شان را برده‌اند و با فاصله‌ای
مطمئن از رقبا در صدر جدول به سمت قهرمانی حرکت می‌کنند. رئال با
برد جمعه شب مقابل آلاوز به 5 امتیاز دیگر از 3 بازی آینده برای قهرمانی
نیاز دارد و سرخ‌ها به 6 امتیاز از 6 بازی بعدی خود نیاز دارند تا پوکر
قهرمانی را جشن بگیرند. پشت سر هر دو تیم هم شایعاتی از مهربانی
داورها به گوش می‌رسد که آن هم در چنین شرایطی طبیعی است. فارغ از
این مشترکات ظاهری اما یک مورد کاملا مشابه در دو تیم به چشم
می‌خورد؛ یک عامل تعیین‌کننده. یک بازیکن که در به وجود آمدن
شرایط ایده‌آل برای دو تیم نقش اساسی ایفا کرده است، کسی که
گل‌های سه امتیازی می‌زند. در تیم رئال مادرید بازیکنی که در چند
هفته گذشته عملکردی شاخص داشته بدون شک سرخیو راموس
کاپیتان کهکشانی‌هاست. این مدافع گلزن جز بازی جمعه شب که به
خاطر محرومیت غایب بود در بازی‌های قبلی تیمش نقشی اساسی در