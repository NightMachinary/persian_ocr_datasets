21399
مزارش حاضر شود و دو فرزندش را در آغوش بگیرد و تسلای دلشان
باشد. نتوانسته بر مزار خواهر برود و یک دل سیر اشک بریزد و داغ دلش را
سرد کند.
می‌گوید کرونا چنان بلایی سرشان آورد که از ریسمان سیاه و سفید هم
می‌ترسند. حسین برادر تهمینه چند روزی می‌شد که خواهرش را به
دلیل ابتلا به کرونا از دست داده بود که پدر همسرش هم به خاطر این
بیماری درگذشت و روزهای سخت‌شان آغاز شد. همسرش دچار
شوک عصبی شد و آنها ترجیح دادند به عزاداری از راه دور بسنده کنند. دو
عضو عزیز خانواده را در مدت کوتاهی از دست داده بودند؛ بدون
سوگواری و در تنهایی. بلا آمده بود.
عزاداری‌شان برای هر دو خانواده دلخراش بود. خواهر و برادرهایی
که تهران بودند از راه دور یکدیگر را نگاه می‌کردند و می‌گریستند. به
قول حسین نه آغوشی برای دلداری بود و نه تسکینی. غم روی غم تلنبار
می‌شد و حالا بغض‌های انباشته مثل استخوانی در گلو سفت شده.
«خواهرم 60 ساله بود که رفت. قبلاً فکر می‌کردم شصت سال، سن
زیادی است. وقتی بچه بودیم و مادرم می‌گفت طرف سی و پنج ساله بود
که مرد می‌گفتم چه خوب عمر کرده. اما این روزها می‌فهمم که تهمینه
خواهرم چقدر آرزو داشت. دوست داشت ازدواج فرزندانش را
ببیند. دوست داشت برای جامعه مفید باشد، همان‌طور که همیشه بود.