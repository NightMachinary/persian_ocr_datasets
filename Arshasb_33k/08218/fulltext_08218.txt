8218
حفظ سلامت دانشجویان و جلوگیری از سفرهای بین شهری آنهاست.
دکتر طهرانچی افزود: دانشجویان دانشگاه آزاد می‌توانند با مراجعه
به نزدیک‌ترین واحد دانشگاهی محل زندگی خود، درس اخذ شده در
ترم جاری را گذرانده یا واحدهای آزمایشگاه خود را در واحد
میهمان طی کنند. پس از حضور دانشجو در واحدی که به عنوان
میهمان درسی در آن حضور دارد، گزارش فعالیت آموزشی به واحد
مبدأ ارسال می شود.
وی ادامه داد: درخصوص برگزاری جلسات دفاع از پایان‌نامه
دانشجویان دوره کارشناسی ارشد و دفاع از رساله دانشجویان دوره
دکتری نیز دانشجویان می‌توانند با حضور معاون آموزشی و مدیر
گروه نزدیک‌ترین واحد دانشگاهی، به عنوان ناظر و از طریق ویدئو
کنفرانس، از پایان نامه و رساله خود دفاع کنند.
رئیس دانشگاه آزاد اسلامی از آمادگی این دانشگاه برای ارائه خدمات
به دانشجویان دولتی و غیرانتفاعی خبر داد و گفت: بنده به وزارت علوم
نیز اعلام کردم که دانشگاه آزاد اسلامی آمادگی دارد با امضای
تفاهم‌نامه همکاری و تعیین ضوابط، به دانشجویان دولتی و
غیرانتفاعی نیز به عنوان مهمان درسی خدمات ارائه کند.
طهرانچی گفت: این طرح از ابتدای اردیبهشت ماه 99 به صورت مرحله
به مرحله و با توجه به مصوبات ستاد ملی مبارزه با کرونا اجرا می‌شود.