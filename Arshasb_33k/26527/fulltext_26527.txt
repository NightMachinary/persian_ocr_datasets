26527
بندر نکرده‌اند.
آنتونی گفت: مایعات قابل اشتعال دیگری نیز در یک سری کانتینر دیگر
وجود دارد. باتری‌ها و یا محصولات دیگری که می‌توانستند خطر یک
انفجار بالقوه را افزایش دهند نیز در اینجا وجود دارد.
وی افزود:مشخص نیست که کانتینرهای خطرناک بالقوه دیگری نیز
در بخش‌های دیگر بندر بیروت وجود دارد یا خیر. کارشناسان
فرانسوی و ایتالیایی به یک منطقه ویژه اعزام شده‌اند تا آن منطقه را بررسی
کرده و آن را ایمن سازند.
انفجار مهیب سه‌شنبه گذشته در بندر بیروت جان دست‌کم 160 تن را
گرفت و نزدیک به 6000 تن را زخمی کرد. گمان می‌رود که علت این
انفجار بروز آتش‌سوزی در انباری حاوی 2750 تن نیترات آمونیوم
بوده است. این مواد از سال 2013 میلادی با تدابیر امنیتی محدود و
علی‌رغم هشدارهای متعدد نسبت به خطرناک بودن آن در بندر بیروت
ذخیره شده بودند.
این کارشناسان مواد شیمیایی جزو گروه بزرگ‌تری از امدادگران
فرانسوی هستند که پس از این انفجار به بیرت اعزام شدند تا در کشف
اجساد، کمک به مجروحین و پاکسازی محیط کمک کنند. حدود 50
افسر پلیس فرانسوی نیز در بیروت حضور دارند تا به تحقیقات درباره
کشف علت این انفجار کمک کنند.