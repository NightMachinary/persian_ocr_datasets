16044
منصور مولایی پور در جمع خبرنگاران، با بیان اینکه آگاهی
شهروندان و فعالان اقتصادی از قانون بودجه به رشد شاخصه های
اقتصادی کمک می کند، گفت: قانون بودجه برنامه مالی دولت است و
تمامی درآمدها، دریافتی ها، پرداختی ها و هزینه ها در قالب همین
قانون صورت می گیرد.
وی با اشاره به تبصره های قانون بودجه درخصوص بخش خصوصی و
سرمایه گذاری، عنوان کرد: تبصره 2 قانون بودجه ابزارهای جدید
مالی را برای دولت تفویض اختیار کرده تا موجب چابک سازی بیشتر
حوزه اقتصادی و مشارکت بیشتر مردم و افزایش کارآمدی اقتصاد
شود. در همین راستا سال گذشته 2000 میلیارد تومان برای واگذاری
های دولت در نظر گرفته شده بود و امسال 60 هزار میلیارد تومان باید از
مشارکت های بخش خصوصی بهره ببریم.
مدیرکل امور اقتصاد و دارایی گیلان، به تبصره 5 قانون بودجه نیز
اشاره کرد و یادآور شد: شهرداری ها، دستگاه های دولتی و
پیمانکاران بخش خصوصی می توانند با بهره گیری از این تبصره در
قالب اسناد خزانه، اوراق منتشر کرده و از سرمایه های خرد برای اجرای
پروژه های عمرانی استفاده کنند.
مولایی پور، با تاکید بر استفاده از پول های راکد مردم در فعالیت های
اقتصادی مشارکتی، ابراز کرد: مردم به جای درگیر کردن پول های