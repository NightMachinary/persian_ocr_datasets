26297
تحصیلات و مناصب افراد برای شرایط عمومی مطرح می‌شود.
سخنگوی کمیسیون شوراها ادامه داد: در جلسه صحن مجلس شاهد
بودیم که نماینده دولت گفت: «با این وضعیت، اختیارات شورای
نگهبان کم می‌شود» اما با این‌ حال برخی این هجمه را مطرح کردند که
نمایندگان با اهدافی خاص به اختیارات شورای نگهبان افزوده‌اند. بر
اساس آن چه در اصل 115 قانون اساسی آمده، اختیارات شورای
نگهبان کم یا زیاد نشده است.
سخنگوی کمیسیون شوراها همچنین نسبت به برخی ادعاها درباره
تلاش نمایندگان برای اصلاح قانون با هدف مهندسی انتخابات،
تصریح کرد: مردم در هر انتخابات تلاش می‌کنند بهترین‌ها را انتخاب
کنند و برای انتخابات ریاست‌جمهوری نیز در هر کشوری فیلترهایی
وجود دارد که نهایتا رقابت نهایی بین چند نفر صورت می‌گیرد. این‌ که
نمایندگان بخواهند به‌ خاطر چنین ادعاهایی، اصلاح قانون را معطل
نگه‌ دارند نوعی فرصت‌سوزی است.