23601
حجت‌الاسلام والمسلمین حیدر خلج در گفت‌وگو با ایسنا،
مسئولیت‌پذیری تمام اعضای خانواده را یکی‌از شرایط استحکام در
خانواده‌ها برشمرد و افزود: قرآن‌کریم به ما دستور می‌دهد که هم
خودتان با تقوا باشید و هم خانواده را به سمت تقوا دعوت کنید. وی با
تأکید بر لزوم مسئولیت‌پذیری تمام اعضای خانواده در تمام ابعاد
تربیتی، اقتصادی و فرهنگی، اضافه کرد: نکته دیگری که موجب
استحکام و قوام خانواده می‌شود رعایت حقوق متقابل تمام اعضای
خانواده است که ازجمله آن‌ها حقوق زن نسبت به مرد، حقوق والدین
نسبت به فرزندان و حقوق فرزندان نسبت به والدین است. خلج ایجاد
امنیت روانی و روحی در تمام اعضای خانواده را نکته‌ای دانست که
باعث استحکام خانواده‌ها شده و از اهمیت وافری برخوردار، بیان
کرد: اختلافات و مشاجرات بین خانواده‌ها باید به‌صورت عاقلانه و
عادلانه حل شود. این کارشناس مذهبی با بیان این‌که بهترین راه‌حل
اختلافات و مشاجرات بین خانواده‌ها مشاوره و هم‌فکری است،
اظهار کرد: مرد به‌عنوان مدیر یک خانواده نقش مهم مدیریتی دارد و
باید در حل اختلاف بین اعضای خانواده و افزایش استحکام آن
نقش‌آفرین باشد. وی طلاق را آخرین راه‌حل جدایی عادلانه بین زن و
مرد دانست و با تأکید بر لزوم محبت در آن به نقش عطوفت در خانواده
اشاره کرد و افزود: اعتماد بین والدین از طریق محبت به دست می‌آید؛