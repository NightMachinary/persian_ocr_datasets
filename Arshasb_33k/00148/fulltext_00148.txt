148
آب آشامیدنی روستایی در زنجان به کام باغ‌ها و احشام
علیرضا جزقاسمی در گفت‌وگو با ایسنا، اظهار کرد: هر خانواده
زنجانی به طور متوسط 15 مترمکعب در روز مصرف آب دارد که باید
مدیریت مصرف آب بین خانواده‌های زنجانی مورد توجه قرار گیرد.
وی با بیان اینکه 23 درصد مشترکان آب در استان زنجان پرمصرف
هستند، افزود: در این میان، خانواده‌های روستایی بیشترین مصرف
آب شرب را دارند؛ از سویی دیگر بیماری کرونا باعث شد مصرف آب
در استان افزایش پیدا کند.
این مسئول ادامه داد: در 9 ماهه امسال مصرف آب در استان نسبت به مدت
مشابه سال گذشته بیش از 15 درصد و مصرف آب آشامیدنی در بخش
مشترکان خانگی استان افزایش یافته است. شهروندان باید توجه
کنند که قیمت تمام‌شده آب آشامیدنی برای شرکت آب و فاضلاب
نسبت به قیمت فروش آن بسیار گران‌تر است.
مدیرعامل شرکت آب و فاضلاب استان زنجان، با بیان اینکهاجرای
طرح «امید آب» توسط شرکت آب و فاضلاب استان در صرفه‌جویی
آب بسیار موثر خواهد بود، تصریح کرد: برخی از مشترکان روستایی
در استان زنجان انشعاب غیرمجاز داشته و از آب آشامیدنی برای
آبیاری باغ و پرورش احشام استفاده می‌کنند که این اصلاً خوب
نیست، زیرا آب به آسانی به دست نمی‌آید و بسیار باارزش است.