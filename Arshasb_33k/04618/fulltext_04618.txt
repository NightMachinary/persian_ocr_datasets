4618
الهامی: دژاگه در لیست ما مقابل استقلال حضور دارد/ الان هم می‌گویم
لیگ باید تعطیل شود
به گزارش ایسنا، ساکت الهامی، سرمربی تراکتور در گفت‌وگویی
تلویزیونی درباره دیدار فردا (شنبه) این تیم مقابل استقلال اظهار
کرد: قطعا آمادگی بازی با استقلال را داشتیم و برای آن برنامه‌ریزی
کرده بودیم. شرایط استقلالی‌ها طوری بود که تمرین نکرده بودند اما
ما برای این بازی آمادگی داشتیم. دیروز هم اعلام شد که بازی برگزار
می‌شود و ما هم برای آن آماده هستیم.
او درباره مثبت اعلام شدن تست کرونای بازیکنان استقلال و فولاد
گفت: من قبل از هرچیزی یک نکته‌ای بگویم که دوستانمان در استقلال و
فولاد ناراحت شده بودند. همه آن‌ها قابل احترام هستند. ما با استقلال
بازی داریم و برایمان مهم نیست که چه بازیکنی در این بازی حضور
داشته باشد ولی امیدواریم همه آن‌ها باشند. صحبت ما با سازمان لیگ
است. به آن‌ها قبل از بازی با نساجی گفتیم که هفت بازیکنمان را نداریم و به
همین دلیل بازی‌مان با نساجی را به تعویق بیندازید اما این اتفاق نیفتاد.
سرمربی تراکتور افزود: تیم ما اگر بازی کند، دو بازی از فولاد جلو
می‌افتد. البته آقای نکونام حق دارد منتها هفته دوم، سوم لیگ نیست و
هفته بیست و پنجم لیگ است. اگر فولاد هفته قبل بازی می‌کرد شرایط
متفاوت‌تر بود و ما از شرایط جدول آگاه بودیم. در این شرایط برخی