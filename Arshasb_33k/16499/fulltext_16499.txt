16499
رنجبر: کمانم را فروختم که دیگر به تیروکمان برنگردم
ابراهیم رنجبر در گفت‌وگو با ایسنا اظهار کرد:‌ از سال 78 فعالیتم را در
رشته ریکرو معلولان آغاز کردم و تا سال 81 این فعالیت ادامه داشت که به
دلیل مشکلات جسمی تا مدتی کمان را کنار گذاشتم اما از سال 85
مجددا در رشته ریکرو معلولان به صورت جدی فعالیتم را آغاز کردم و
تا پارالمپیک ریو توانستم در بخش انفرادی و تیمی در مسابقات آسیایی
و جهانی پارالمپیک به مدال‌های قابل توجهی دست پیدا کنم. در
پارالمپیک ریو نیز در بخش انفرادی به مدال برنز و در میکس به مدال نقره
این بازی‌ها دست یافتم.
او گفت: از سال 2017 دیگر انگیزه‌ای برای فعالیت در رشته تیروکمان
نداشتم. با وجود این که از سال 2017 تغییر رشته دادم و فعالیتم را در
کامپوند آغاز کردم اما بعد از مدتی دیگر انگیزه‌ای برای فعالیت در
تیروکمان نداشتم و سعی کردم با فروش تجهیزات و کمانم ذهنم را از
رشته تیروکمان باز کنم. در آن زمان فضا به شکلی نبود که بخواهم
دوباره این رشته را ادامه دهم و سعی کردم جای خود را به جوان‌ها بدهم.
رنجبر در پاسخ به این پرسش که چرا در کار مربی‌گری فعالیت خود را
ادامه ندادید، افزود: دیگر دوست نداشتم زندگی خود را وقف رشته
تیروکمان کنم. من شب و روز خود را برای تیروکمان گذاشته بودم و
واقعا فرصتی برای رسیدگی به امور شخصی خود نداشتم. سعی کردم از