25074
پژوهشگر ایرانی رفرنس نداده و این به خاطر این است که روش و نوع
پژوهش ما را قبول ندارند و این مقوله مهمی است که باید آسیب‌شناسی
شود.
لازم است که متولیان امر اول از همه خودشان پرسشگر باشند
مدیر کل سابق میراث فرهنگی، گردشگری و صنایع دستی خراسان
رضوی گفت: لازم است که متولیان امر اول از همه خودشان پرسشگر
باشند، به پژوهش و پژوهشگر بها بدهند و اعتبارات و بودجه‌های
بیشتری به حوزه پژوهش اختصاص دهند همچنین دستگاه‌های
پژوهشی را تقویت کنند و به رشته‌های پژوهش و پژوهشگری بیشتر
میدان بدهند و سعی کنند پژوهشگری را ترویج کنند چرا که این یک
حقیقت است که ملتی بهتر و زودتر راه کمال را طی خواهد کرد که
پرسشگر بوده و به دنبال پاسخ این پرسش‌ها باشد.
این پژوهشگر در ادامه به مهمترین پژوهش‌هایی که در حوزه
باستان‌شناسی و میراث فرهنگی انجام داده است، اشاره کرد و گفت:
کارهای پژوهشی و تحقیقاتی‌ام را از سال 57 و همزمان با استخدام در
اداره کل حفاظت آثار باستان قدیم شروع کردم و این فعالیت‌های
پژوهشی تا کنون ادامه داشته و با وجود اینکه دو بار بازنشسته شده‌ام اما
هیج وقت خودم را بی‌نیاز از دانستن و پژوهش نمی‌دانم و همچنان در
حوزه باستان‌ شناسی و میراث فرهنگی مشغول به تحقیق و جستجو هستم.