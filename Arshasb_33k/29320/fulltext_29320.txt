29320
خویشبیان می‌کند بلکه شعرش همانند آینه‌ای است که اوضاع و
احوال و روزگار زیسته‌ ما را هم منعکس می‌کند. حافظ برای بیان
احوال درونی خویش از قدرت کلمات و ترکیبات و ظرفیت‌های
همه‌جانبه‌ آن‌ها بهره می‌جوید و به آن‌ها ظرفیت‌ها و معانی تازه
می‌بخشد و هنرمندانه توانمندی‌های بلاغی، ایهامات و ابهامات و
تصاویر شاعرانه را کشف می‌کند و با استفاده از ایجاز سحرآفرین
کلامش، می‌تواند قالب به ظاهر محدود و کم‌ظرفیت غزل را به
وسیله‌ای پرتوان و کارآمد برای بیان تفکرات متفاوت و حتی متناقض
خود بدل سازد.
او در ادامه گفت: روز حافظ فرصتی مناسب برای بازنگری و بررسی
کارنامه‌ حافظ‌پژوهی در ایران و جهان است و زمینه‌ خوبی برای بررسی
مجدد شعر و اندیشه و هنر حافظ. امسال یاد استاد شجریان در این روز به ما
یادآوری می‌کند که موسیقی ایرانی همواره در طول تاریخ برترین و
موثرترین شناساننده‌شعر و ادب فارسی و سرانجام برترین و
موثرترین شناساننده‌فرهنگ ایران در جهان بوده است.
معاون فرهنگی شهر کتاببه کارنامه‌ حافظ‌پژوهی در یک سال گذشته
اشاره کرد و گفت: از میان 203 اثر با شمارگان 340665 نسخه که از
ابتدای سال 1398 تا شهریور 1399 درباره‌حافظ و از حافظ منتشر
شده، 85 اثر با تیراژ 277480 نسخه به چاپ دیوان حافظ و منتخب