6645
منفذ برای تروریست‌ها، همه را بدون استثنا خفه خواهد کرد.
دبیر ستاد حقوق بشر جمهوری اسلامی ایران با اشاره به اعتراض‌های
مردم کشورهای غربی که در دوره‌ اخیر از آمریکا آغاز شده است،
گفت: استمرار اعتراضات گسترده‌ مردمی در آمریکا و امتداد آن به
کشورهای اروپایی از یک سو ضعف‌ها و کاستی‌های بنیادین تفکر
لیبرالیسم در عرصه‌ تأمین حقوق اساسی انسان‌ها را نمایان کرد و از سوی
دیگر آغاز دوره‌ای جدید در غرب را که دو ویژگی اصلی آن بیداری
توده‌های مردم و ناتوانی امپراطوری رسانه‌ای در اغوای مردم است،
اعلام کرد.
سفیر فرانسه نیز با بیان اینکه پاریس به استقلال ایران و نقشی که این کشور
در منطقه و جهان دارد احترام می‌گذارد، گفت: از نقش ایران در مبارزه با
تروریسم آگاهیم و از آن حمایت می‌کنیم و ما نیز مانند ایران معتقدیم
تنها راه حل بحران سوریه، راه حل سیاسی است.
فیلیپ تیه بو با بیان اینکه آماده‌ استمرار گفت‌وگوهای دوجانبه
هستیم، افزود: برای استقلال، احترام متقابل و نقش کشورها در تامین
امنیت منطقه خود، ارزش بسیاری قائلیم و به نقش ایران در تامین ثبات
خلیج فارس نیز ارج می‌نهیم.
وی خاطر نشان کرد: فرانسه اهمیت بالایی برای گفت‌وگو با ایران قائل
است و معتقدیم در گفتگوها باید نظر و موضع ایران نیز لحاظ شود‌.