18307
سهامداران نگران نباشند/دولت و مجلس به دنبال ثبات در بازار سرمایه
هستند
علی رضایی در گفت و گو با ایسنا، با اشاره به وضعیت کنونی بازار سرمایه
گفت: بازار بورس به صورت طبیعی باید نوسان داشته باشد، بر همین
اساس افرادی که وارد این بازار می شوند به هیچ وجه نباید در
تصمیمات خود رفتار هیجانی از خود نشان بدهند.
این عضو ناظر مجلس در سازمان امور مالیاتی افزود: شاخص بازار
سرمایه یک روز سبز و یک روز هم قرمز می شود، گاهی ارزش نمادهای
بازار افزایش پیدا می کند و گاهی هم کاهش پیدا می کند و با نوسان
همراه است، این نوسانات نباید خیلی در رفتار سهامداران تاثیر داشته
باشد و رفتارها باید ثابت باشد، اینکه با قاطعیت بگوییم ریزش ارزش
سهم ها ادامه دارد اینگونه نیست، چرا که هم مجلس و هم دولت به دنبال این
هستند که در بازار ثبات ایجاد کنند.
نماینده مردم کنگاور عنوان کرد: هم در صحن مجلس و هم در
کمیسیون اقتصادی به طور خاص برای توجه ویژه به سرمایه گذاران
خرد و سرمایه گذارانی که رفتار آماتوری داشته و بر اساس اطلاعات
ناقص وارد بازار سرمایه شده و با یک ضرر نگران می شوند جلساتی
برگزار می شود، من به این افراد می گویم نگران نباشند و خیلی هیجانی
تصمیم نگیرند، ما امیدواریم روزهای خوب بورسی را شاهد باشیم.