20599
وی افزود: اینکه فرد سرمایه اصلی زندگی و یا اموال ضروری خود را
وارد بازار سرمایه کند یک اشتباه کاملا محرز است که امروز در میان
عمده سهامداران بازار سرمایه مشاهده می کنیم.
این عضو کمیسیون اقتصادی مجلس تصریح کرد: پیشنهاد ما به همه
افرادی که قصد دارند وارد بازار سرمایه بشوند این است که از سرمایه
مازاد خود برای سرمایه گذاری در بورس استفاده کنند، بازار سرمایه
بازاری نیست که فرد امروز سرمایه گذاری کند و فردا به سود چندین
برابری دست پیدا کند، نگاه در این بازار باید بلند مدت باشد این بازار
فرار و نشیب دارد، اگرچه نمی گوییم این بازار سود ندارد، این بازار
بازار خوبی است و در بلند مدت هم می تواند سود خوبی داشته باشد.
علیزاده عنوان کرد: اشتباه عمده سهامدارانی که در این یک سال اخیر
وارد بازار سرمایه شدند این است که افراد اموال ضروری، مسکن یا
خودروی زیر پای خود را فروخته و در این بازار سرمایه گذاری می
کنند که بخشی از آنها هم متضرر شدند، اگر مسئولین ما از مردم برای
حضور در بازار سرمایه دعوت می کنند منظور این است که بخشی از آن
سرمایه که در بازارهای موازی همچون بازار مسکن، طلا، ارز،
سرمایه گذاری می شود را وارد بازار سرمایه کنند تا هم در سال جهش
تولید به تولیدی مطلوب در کشور دست پیدا کنیم و بتوانیم شاهد
افزایش تولید در کشور باشیم و هم خود سهامداران نیز بهره مند شوند.