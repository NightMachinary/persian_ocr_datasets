28614
غلامی در پاسخ به اینکه پس حذف کنکورمنوط به امتحان نهایی سه
پایه نیست؟ اظهار کرد: شاخص اصلی ما در حال حاضر نمره آزمون
سراسری است. اگر بخواهیم این شاخص را جایگزین کنیم، باید یک
انتخاب علمی انجام دهیم. انتخاب علمی را قاعدتا در یک سال تحصیلی
نمی شود انجام داد و باید چندسال متوالی را با یک سیستم ثابت و همه گیر از
نظر سطح ملی ارزیابی کنیم.
وی ادامه داد: باید بتوانیم در سراسر کشور دانش آموزان را در یک سطح
استاندارد با همدیگر مقایسه کرده و آنها را انتخاب کنیم. اینکه
دانشگاه‌ها خودشان هم شاخص های خاصی داشته باشند، مورد بحث
است و لذا باید اجازه بدهید کار کارشناسی در شورای عالی انقلاب
فرهنگی انجام شود. کار به صورت جدی در ستاد اجرای نقشه علمی
کشور در حال پیگیری است و باید به نتیجه برسد. وزیر علوم اضافه کرد:
امیدواریم همانگونه که پیش بینی می‌شود در سال 1400 قبل از ثبت نام
کنکور 1401 تصمیم نهایی اعلام شود که اگر انجام شود کار خوبی
است.
غلامی در پاسخ به اینکه آیا پرونده نظام قدیمی ها برای کنکور 1400
بسته شد؟ گفت: از نظر ما بله، زیرا دو مرتبه در شورای سنجش و پذیرش
مطرح و تصمیم گرفته شده است که دیگر ادامه پیدا نکند. از نظر ما پرونده
بسته شده است. وی درباره جایگاه و سطح یژوهش‌های علمی ایران در