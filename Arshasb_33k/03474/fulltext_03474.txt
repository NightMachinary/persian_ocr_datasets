3474
رئیس سازمان پژوهش و برنامه ریزی آموزشی درباره حذف دختران
از جلد کتاب ریاضی هم گفت: معتقد نیستیم که به نقش زنان و دختران کم
بها بدهیم. در نگاه دینی مان هم چنین چیزی نیست و زن و مرد هر دو انسان
اند. فراموش نمی کنیم آموزه های امام راحل و رهبر معظم انقلاب
درباره زنان را؛ مطلقا چنین چیزی مبنی بر کم توجهی به زنان وجود
ندارد.
عکس روی جلد کتاب علوم همه دخترند، چرا مدافعان مردان چیزی
نگفتند؟
وی ادامه داد: دانش آموزانی که ریاضی سوم را می‌خوانند، علوم پایه
سوم را هم می خوانند. روی جلد علوم تجربی همه دختر هستند چرا
مدافعان مردان نگفته اند روی این جلد تصویر پسران نیست؟ اگر موضع
منفی درباره دختران وجود داشته باشد باید همه کتب را دربرگیرد در
حالی که اینگونه نیست.
نباید عکس دختران از جلد کتاب ریاضی حذف می شد؛ متاثرم
ملکی با بیان اینکه چنین رویدادی رویداد خوبی نبود و مذموم است و
نباید صورت می گرفت گفت: اما حالا چنین اتفاقی افتاده اما باید این
تصویر را در کنار دیگر کتاب ها قرار داده و مجموعه کتب را مشاهده
کنند. البته معتقدم نباید تصویر دختران از روی جلد کتاب ریاضی
برداشته می شد. خوب است که منتقدان کل نگر باشند.