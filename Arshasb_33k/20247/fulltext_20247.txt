20247
وی با تاکید بر اینکه فقرزدایی و محرومیت زدایی از مسائل مهم است،
گفت: در مملکتی که در جای جای آن ثروت خوابیده است نباید چهره
کریه فقر مناطق مختلف کشور ما را بپوشاند.
رئیس قوه قضاییه فقررا محصول بی عدالتی اجتماعی دانست و بیان
داشت: راهکار مبارزه با فقر و فساد و تبعیض اجرای عدالت است.
رییسی با تاکید بر اینکه اجرای عدالت در همه بخش‌ها در کشور بسیار
مهم است، خاطرنشان کرد: در حوزه قضایی اجرای عدالت برای ما
محوری‌ترین نکته است. آنچه می‌تواند جلوی تولید پرونده و فساد
اجتماعی را بگیرد، عدالت اقتصادی و ایجاد اشتغال است.
وی افزود: وقتی مقام معظم رهبری می‌فرمایند رونق تولید و جهش
تولید، معلوم می‌شود که امروز دوای همه دردهای جامعه ما در رونق و
جهش تولید است.
رئیس قوه قضاییه اظهار کرد: امروز دولت، نهادها، سازمان‌ها،
نیروهای مسلح و همه بخش‌ها در جهت توانمندی اقتصادی،
توانمندی امنیتی و در حوزه فرهنگ تلاش کنند؛ چراکه ایران قوی،
اقتصاد قوی و امنیت قوی می‌خواهد.
رییسی با تاکید براینکه می‌توانیم در مقابل توطئه‌ها و کارشکنی‌های
دشمن و تهدیدها ایستادگی کنیم، از ستاد اجرایی فرمان امام به عنوان
جلوه «ما می‌توانیم» یاد کرد.