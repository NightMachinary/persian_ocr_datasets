31845
غیرنظامی دیگر زخمی شده‌اند. این اتفاق برای غیرنظامیان بیشتر بر اثر
انفجار مین‌های کنار جاده‌ای و درگیری‌ها افتاده است.
در بخش دیگر این اطلاعیه همچنین آمده است که دولت افغانستان
همواره بر توقف خشونت‌ها تأکید می‌کند اما گروه طالبان خواست
تمام طرف‌ها و مردم افغانستان را نادیده گرفته و به کشتار غیرنظامیان
ادامه می‌دهند.
همچنین سخنگوی والی ارزگان افغانستان از کشته شدن دو نیروی
امنیتی در حمله طالبان به یک پاسگاه پلیس خبر داد.
زلگی عبادی، سخنگوی والی ارزگان افغانستان در گفت‌وگو با
خبرنگاران اعلام کرد: در حمله مسلحانه طالبان به پاسگاهی در
ترین‌کوت در مرکز شهر دو نیروی امنیتی کشته و دو نفر دیگر از آنها
زخمی شدند.
وی افزود: در عملیاتی که پس از این حمله صورت گرفت شمار بسیاری
از شبه نظامیان نیز کشته و زخمی شدند. گفتنی است هنوز طالبان
مسؤولیت این حمله را برعهده نگرفته است.
این در حالی است که افغانستان در آستانه آغاز گفت‌وگوهای
بین‌الافغانی است. طالبان برای اینکه در میز مذاکرات امتیاز بیشتر
بگیرد، حملات خود علیه نیروهای امنیتی و دفاعی افغانستان را
افزایش داده است.