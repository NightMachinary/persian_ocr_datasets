5175
انتقاد از نبودن همکاری در فعالیت‌های فناورانه استان تهران نسبت به
سایر استان‌ها
به گزارش ایسنا اکبر قنبرپور امروز در اولین نشست مجمع فناوری و
نوآوری استان تهران که در کارخانه نوآوری آزادی برگزار شد، با
انتقاد از اینکه همدلی و همکاری در زمینه فعالیت‌های فناورانه در
استان تهران نسبت به سایر استان‌ها وجود ندارد، افزود: با توجه به اینکه
50 تا 60 درصد اقتصاد دانش بنیان در استان تهران هست، ولی همدلی و
همکاری در بین فعالان زیست بوم فناوری را در تهران شاهد نیستیم.
وی خاطر نشان کرد: شاید همدلی در شهرهای کوچک و کلانشهر
استان‌های دیگر به دلیل این است که آنها در مقیاس کوچک کار
می‌کنند، اما متاسفانه ما در شهر تهران نتوانستیم این کار را انجام دهیم و
علت آن نیز به این دلیل است که از هم دور هستیم.
وی با بیان اینکه کارگروه سایر استان‌ها در هفته پژوهش و فناوری
بسیار فعال هستند، یادآور شد: متاسفانه فعالیت‌های هفته پژوهش و
فناوری شهر و استان تهران با فعالیت‌های وزارت علوم، تحقیقات و
فناوری ادغام می‌شود، شهر تهران در این هفته از فعالیت‌های خود غافل
بوده، در صورتی که تهران در زمینه فناوری ظرفیت‌ها و فعالیت های
مربوط به خود را دارد.
قنبرپور یادآور شد: با توجه به اینکه 60 درصد صنایع کشور در استان