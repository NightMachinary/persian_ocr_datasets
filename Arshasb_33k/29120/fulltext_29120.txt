29120
بود؛ وضعیتی که در این دوران کرونایی بیش از هر زمان دیگری
می‌توان مصداق آن را یافت.
این روزها که در بسیاری از نقاط جهان، به دلیل وجود ویروس هولناک
کرونا، سالن‌های تئاتر تعطیل شده‌اند وعده‌ای با جایگزین کردن
فیلم تئاتر و تئاتر آنلاین و روی آوردن به تکنولوژی سعی در جبران این
خلا دارند، پیش‌بینی سمندریان از آینده تئاتر، عجیب می‌نماید.
هرچند او و هیچ کس دیگری تصور نمی‌کرد تنها چند سال بعد ویروسی
میکروسکوپی کل جهان را تحت سیطره خود درآورد، با این حال
پیش بینی سمندریان در این روزها همچنان کاربرد دارد.
او سال‌ها پیش در کتاب زندگی‌نامه و گفتگوهایش با نام «این صحنه
خانه من است» که به همت افسانه ماهیان منتشر شده است، گفته بود در
آینده، جو بشر به قدری عوض و انسان آنقدر تابع تکنولوژی می‌شود و
زیر بار آن کمر خم می‌کند که ماهیت هنری بودن کار نمایشی از تئاتر
گرفته می‌شود.
و از چارلی چاپلین نقل قول کرده بود که بعد از ناطق شدن سینما گفته بود
تکنولوژی مانند درختی می‌ماند که اگر به رشد آن بی اعتنایی کنید،
روی سرتان رشد می‌کند و شما را در خود می‌پیچد و می‌خشکاند.
سمندریان باور داشت آنچه بر سر هنر خواهد آمد آن گونه خواهد بود
که هولناک‌ترین اتفاق در دنیای نمایش به وجود می‌آید یعنی هنر