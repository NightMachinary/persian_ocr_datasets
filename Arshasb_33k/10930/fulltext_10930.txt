10930
تمدید مأموریت هیئت اتحادیه اروپا در عراق
به گزارش ایسنا، به نقل از سایت شبکه خبری روسیا الیوم، اتحادیه اروپا
ماموریت هیئت مشورتی این اتحادیه را که قرار بود هفدهم ماه جاری
میلادی و پس از ارزیابی اعتراضات عراق پایان یابد، تا سی‌ام آوریل
سال 2022 میلادی و به منظور حمایت از تغییرات و اصلاحات بخش
امنیتی این کشور تمدید کرده است.
اتحادیه اروپا اعلام کرد که به تحقق اصلاحات موسسات امنیت ملی و
وزارت کشور عراق کمک می‌کند و در سطح راهبردی به عراق مشورت
ارائه می‌دهد.
اتحادیه اروپا همچنین اعلام کرد، هیئت این اتحادیه در عراق برای
نخستین بار اقدام به تأسیس تیمی برای تعیین پروژه‌ها و اجرای آن
خواهد کرد و این امر منجر به ایفای نقشی کلیدی در هماهنگی و تسهیل
مشورت دهی خواهد شد.
هیئت اتحادیه اروپا همچنین از تلاش‌های صورت گرفته در راستای
کمک به مبارزه با تروریسم و جرایم سازماندهی شده، با اشاره به
مدیریت مرزها و جرایم مالی به ویژه فساد، پولشویی و تجارت میراث
فرهنگی حمایت می‌کند.
این هیئت فعالیت خود در عراق را در سال 2017 و بنا به درخواست بغداد
آغاز کرد.