22592
می‌کند. کمیسیون فرهنگی نیز در حال کار کردن بر روی طرحی برای
افزایش جمعیت و تعالی خانواده است. کمیسیون صنایع و معادن نیز
در حال بررسی راهکارهایی برای بازگرداندن خودرو به جایگاه
خود است.
مجلس مدعی و مردم منتظر
نمایندگان مجلس یازدهم از همان روزهای اول بعد از اعلام نتایج
انتخابات و پیش از ورود به مجلس حضور پرتعداد و فعالانه خود را در
توییتر آغاز کردند و اقدام به اعلام مواضع و نظرات خود و طرح برخی
شعارها کردند.
آنچه بیش از همه از سوی نمایندگان مجلس یازدهم چه در فضای
مجازی و چه در فضای حقیقی شنیده می‌شود دعوی شفافیت و معیشت
مردم است که طبعا هنوز برای صحت‌سنجی آن زود است و برای ارزیابی
دقیق میزان تحقق شعارها حداقل باید چند ماه از فعالیت این مجلس
بگذرد و اقدامات عملی آن مشخص شود.
بخش زیادی از وقت مجلس و نمایندگان در ابتدای دوره یازدهم و
بخشی از شعارها به موضوع اعتبارنامه غلامرضا تاجگردون منتخب
گچساران اختصاص یافت که نهایتا به رد اعتبارنامه انجامید و از آن به
عنوان گام بلند مجلس انقلابی یاد شد؛ هر چند آنچه بیش از اینها برای
مردم اهمیت دارد موضوع معیشت است؛ مساله‌ای که امروز مبتلابه