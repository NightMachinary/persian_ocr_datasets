3914
نمی‌دهد. موسسه‌های اعتبار سنجی تمکن و قدرت مالی صاحب چک را
بررسی می‌کنند و بیش از تمکن و گردش مالی اعتبار نمی‌دهند. در
آینده انتقال چک هم باید در سامانه بانک مرکزی ثبت شود.
مرادی خاطرنشان کرد: این قانون از 20 دی‌ماه به‌صورت اختیاری
است و بعد از فرهنگ‌سازی لازم الاجرا می‌شود. با لازم الاجرا شدن باید
مبلغ و تاریخ چک در اپلیکیشن های موبایلی یا اینترنت بانک ثبت شود.
با این کار سامانه بررسی می‌کند و در صورتی که چک برگشتی داشته
باشید، اجازه صدور چک را نخواهید داشت. در نتیجه چک در وجه
حامل حذف می‌شود و باید اسم و کد ملی فرد مقابل نوشته شود.
وی افزود: با توجه به تفاوت در فیزیک چک‌های قدیمی و جدید،
چک‌های قدیمی شامل محدودیت ثبت و صدور چک نمی‌شود و
محدودیت در خصوص آن‌ها اعمال نمی‌شود. همچنین افراد
می‌توانند با کد یکتا درج‌شده در چک‌ها در سامانه بانک مرکزی از
اعتبار صدور کننده چک مطلع شوند.
این کارشناس امور بانکی در پایان گفت: یک شیوه هم از سوی قوه
قضاییه در نظر گرفته شده است که به واسطه آن بدون مراجعه به دادگاه اگر
چک فردی برگشت بخورد، بر اساس ماده 23 قانون چک امکان اخذ
گواهی عدم پرداخت از بانک طراحی شده است. با این گواهی
می‌توانید در دفاتر خدمات الکترونیک درخواست صدور اجرایه