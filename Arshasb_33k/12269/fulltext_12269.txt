12269
جزئیات ترخیص فوری 2.5 میلیون تن کالای اساسی/26 کشتی دیگر به
بنادر رسید
مهرداد جمال ارونقی در گفت و گو با ایسنا، آخرین تصمیم اخذ شده در
رابطه با ترخیص فوری کالای اساسی را تشریح کرد و توضیح داد: به
دنبال رایزنی های صورت گرفته در راستای تسهیل ترخیص کالای
اساسی قرار بر این بود که صاحبان کالا بعد از مراجعه به بانک و دریافت
اعلامیه تامین ارز به صورت اعتباری، بتوانند نسبت به ترخیص سریع
اقدام کنند و بانک نیز ظرف سه ماه پیگیری‌ها و رسیدگی‌های بعدی را
انجام دهد، اما طی آخرین توافق صورت گرفته بین وزارت صمت،
گمرک و بانک مرکزی در راستای تسهیل و تسریع در ترخیص کالاهای
اساسی و ضروری قرار شد بخشی از این کالاها ظرف مدت محدود،
بدون دریافت اعلامیه تامین ارز و کد رهگیری از بانک ترخیص شود.
معاون فنی گمرک ایران با اشاره به اینکه پنج قلم کالا که مجموع حدود
2.5 میلیون تن از کالاهای اساسی را تشکیل می دهد مشمول ترخیص
فوری بدون کد رهگیری شده است، گفت: حدود 1.4 میلیون تن ذرت،
بیش از 157 هزار تن دانه‌های روغنی، بیش از 361 هزار تن روغن خام،
حدود 150 هزار تن سویا و بیش از 422 هزار تن جو از این امکان
برخوردار شدند اما در مورد گندم، برنج و شکر تصمیم گیری نشده
است.