1282
آیت‌الله رئیسی در همین راستا تأکید کرد کمیته‌ای مشترک با حضور
نمایندگان مجلس، مشاور اقتصادی قوه قضاییه و نمایندگانی از
معاونت پیشگیری از جرم و سازمان بازرسی کل کشور و دیوان عدالت
اداری تشکیل شود و راهکارهای پیشنهادی این کمیته برای اصلاح
ساختارها و قوانین و مقررات و رفع بسترهای فسادزا به منظور اقدام
مناسب در اختیار کمیسیون اقتصادی مجلس قرار گیرد.
رئیس قوه قضاییه تأکید کرد: رسیدگی به پرونده‌های فساد و برخورد با
مجرمان و مفسدین مهم است و دستگاه قضایی حتماً وظایف خود را در
این زمینه انجام می دهد اما شناسایی منافذ فساد و آسیب شناسی برای
آگاهی از این که چگونه یک فرد با استفاده از بسترهای فسادزا مرتکب
فساد می‌شود، مهم تر است.
آیت‌الله رئیسی با تأکید بر این که مردم تحمل ندارند هر روز با یک پرونده
فساد جدید در کشور مواجه شوند، افزود: باید با اصلاح قوانین و
مقررات مربوط به نظام بانکی و مالیاتی مانع از بروز تخلفات جدید و
فرارهای مالیاتی و افزایش روزافزون پرونده‌های قضایی شویم.
رئیس دستگاه قضا استفاده جایگزینی اسناد رسمی با اسناد عادی را برای
کاهش فساد و تخلف ضروری و مؤثر دانست و تأکید کرد: استفاده از
اسناد رسمی ضریب عدالت را در جامعه بالا می برد و برای مردم اطمینان
بخش خواهد بود.