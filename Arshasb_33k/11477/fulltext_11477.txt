11477
توضیحات دادستان ورامین در خصوص قتل یک کارمند دیوان عدالت
اداری
علیرضا شمس در گفت و گو با ایسنا با اشاره به خبر قتل کارمندی که ابتدا
شایع شده بود قاضی دیوان عدالت اداری در ورامین است، اظهار
کرد: مقتول قاضی دیوان عدالت اداری نبوده و کارمند دیوان بوده
است.
وی با تاکید بر این مطلب که مقتول دو سال است که با دیوان همکاری
نداشت، ادامه داد: به احتمال زیاد موضوع قتل که در باغ مقتول در
آبباریک ورامین رخ داده است، خصومت شخصی بوده است.
شمس گفت: آگاهی در حال بررسی قتل است و ظرف چند روز آینده
قاتل دستگیر خواهد شد، اما تا دستگیری قاتل نمی‌توان اظهار نظر قطعی
کرد.
توضیحات دادگستری یزد در مورد خبر اقدام جهادی یک قاضی جوان
بنا بر اعلام روابط عمومی دادگستری استان یزد، رئیس 32 ساله دادگاه
عمومی بخش زارچ در مدت دو سال ریاست بر این حوزه قضایی، بیش از
9 هزار و 700 پرونده را مورد رسیدگی قرار داد که این تعداد پرونده در
شعبه دادگاه، شورای حل اختلاف و اجرای احکام بوده است.
دادگاه زارچ با توجه به نزدیکی به مرکز استان و بافت صنعتی آن از
جمعیت قابل توجه و به تبع پرونده‌های زیادی در دستگاه قضایی