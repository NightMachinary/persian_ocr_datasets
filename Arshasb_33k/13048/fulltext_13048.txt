13048
حضور طلاب جهادی هرمزگان در میدان مبارزه با ویروس کرونا
حجت الاسلام و المسلمین نادر حقیقی در گفت و گو با ایسنا، اظهار کرد:
طلاب و روحانیان جهادی استان هرمزگان همه توان و ظرفیت
خویش را در میدان مبارزه با ویروس کرونا به کار بسته‌اند و هر کدام
بخشی از کار را برعهده گرفته‌اند. بخشی جهت تجهیز و تطهیر
فوت‌شدگان کرونایی دل به دریا زدند و بخش دیگر به تولید و توزیع
ماسک در کارگاه‌های خانگی پرداختند.
وی افزود: طلاب جهادی استان هرمزگان در این شرایط سخت،
وظایف شرعی و دینی‌شان که همان خدمت به هم‌نوع است را به منصه
ظهور رسانیده و با ورود به محلات شهرستان‌های استان جهت
ضدعفونی و گندزدایی اماکن عمومی به‌صورت داوطلبانه و
به‌منظور حفظ سلامتی مردم و کنترل شیوع ویروس کرونا پا به عرصه
خدمت‌رسانی گذاشتند.
مدیر حوزه علمیه هرمزگان با اشاره به اینکه مقابله همه‌جانبه با این
بیماری یک وظیفه همگانی است و جز با اتحاد و هماهنگی حداکثری
محقق نمی‌شود، تصریح کرد: ستاد حوزوی مبارزه با کرونا حوزه
علمیه استان در کنار تمام گروهای جهادی و کادر درمانی در این
دوران حساس جهت خدمات‌دهی به مردم استان هرمزگان کوتاهی
نخواهد کرد.