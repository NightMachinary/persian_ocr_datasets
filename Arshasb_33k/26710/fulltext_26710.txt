26710
همه مدارس لرستان هفته آینده برای ارائه خدمات آموزشی دایر
هستند
نصرالله بازگیران بیستم شهریورماه در جمع خبرنگاران اضافه کرد: در
هفته‌ای که گذشت آموزش به صورت غیر حضوری، حضوری و نیمه
حضوری بود اما در هفته بعد است اصل بر آموزش حضوری است.
وی افزود: جا دارد از همه مدیران، معلمان و فرهنگیان که در خط مقدم
تعلیم و تربیت قرار دارند و همچنین از دانشگاه علوم پزشکی و سایر
دستگاه‌هایی که نظارت و حمایت، مشارکت و همیاری کرده‌ و
خانواده‌ها که به آموزش و پرورش را همکاری کردند تشکر کنم.
بازگیران تاکید کرد: این همکاری‌ها باعث شد که ما خدا را شکر هیچ
مشکلی در هفته گذشته نداشتیم.
دبیر پروژه مهر لرستان با تاکید بر اینکه ما هیچ خانواده‌ای را ملزم به
حضور دانش‌آموزان در آموزشگاه‌ها نمی‌کنیم، تصریح کرد: اما از
خانواده‌ها این انتظار را داریم که روش آموزش را هم از طریق شبکه
شاد و آموزش تلویزیونی و هم از طریق فیلم و کلیپ آموزشی که مدیر را
موظف کردیم به خانواده‌ها ارائه کنند، همکاری داشته باشند.
وی تاکید کرد: ما این اطمینان خاطر را به همه خانواده‌ها می‌دهیم که
بستر را فراهم کرده‌ایم و فاصله‌گذاری اجتماعی اتفاق افتاده و
دانش‌آموزان در گروه‌های کوچک تقسیم‌بندی شده‌اند.