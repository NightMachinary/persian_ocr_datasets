6530
روش‌های گوناگون در اولویت قرار داشت پس از آن معیشت مردم که
ممکن بود باعث تبعات اجتماعی در کشور باشد در مرحله بعدی در
دستور کار قرار گرفت، ضلع آخر مثلث که باید مدنظر قرار بگیرد
مباحث مذهبی و فرهنگی است.
استاندار چهارمحال و بختیاری با اشاره به مشکل کسری بودجه در سال
99 باتوجه به کاهش شدید قیمت نفت، عنوان کرد: در حال حاضر
فروش نفت برای دولت توجیه اقتصادی ندارد و صادرات و واردات به
علت کرونا ویروس با مشکل مواجه شده است باید راهکارهای
جایگزین برای حل مشکل کسری بودجه پیشنهاد شود.
وی افزود: محرومیت در چهارمحال و بختیاری در وضع موجود
کشور باید بیش‌تر مدنظر قرار گیرد، اما نباید از این نکته غافل شد که
استان ما ظرفیت‌های بسیاری در رسیدن به خودکفایی دارد،
چالش‌های احتمالی در سال 99 با همت مردم و مسئولان پشت سر گذاشته
می‌شود.
عباسی با اشاره به تشکیل مجلس جدید در سال 99، بیان کرد: به‌نظر
می‌رسد نمایندگان منتخب انگیزه بالایی در بحث حل مشکلات
کشور دارند و باید به قول‌های خود به مردم عمل کنند، مدیران نیز نباید
به علت تغییر نمایندگان و ترس از تغییر و تحول انگیزه خود را از دست
بدهند، بلکه باید تا لحظه آخر با جدیت به کار خود ادامه دهند.