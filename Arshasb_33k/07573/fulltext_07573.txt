7573
معاون سیاسی ‌امنیتی استاندار زنجان با اعلام آمادگی برای برگزاری
مجازی جلسات شورای اطلاع‌رسانی، تصریح کرد: رسانه‌ها یار
صدیق ستاد مقابله با کرونا در استان هستند و تلاش ما این است که با
همراهی رسانه‌ها و مردم، وارد پیک چهارم کرونا در استان نشویم.
مرادی‌نافچی با تاکید بر مدیریت مصرف انرژی در دستگاه‌های
اجرایی، تصریح کرد: دستگاه‌ها مکلف هستند با اتخاذ تدابیر و اجرای
اقدامات مناسب، مصرف انرژی خود را کاهش دهند. همراهی رسانه
در اطلاع‌رسانی پیرامون مدیریت مصرف انرژی، در اجرای موفق
این موضوع تاثیر قابل توجهی خواهد داشت.
وی عنوان کرد: استان زنجان در اقلیم سرد واقع بوده و در زمستان
افزایش مصرف امری معمول است ولی اگر نتوان مسئله افزایش مصرف
را مدیریت کرد، هم بخشی از جامعه متضرر می‌شود و هم تبعاتی در
حوزه‌های اقتصادی و اجتماعی گریبان‌گیر کشور می‌شود.
این مسئول با اشاره به برنامه‌های تدوین شده برای دهه‌فجر امسال،
خاطرنشان کرد:دهه‌فجر فرصتی برای انعکاس خدمات، ایجاد
وحدت، انسجام، امید و نشاط در جامعه است و برنامه‌ها باید با این
رویکرد تهیه و تدوین شوند. خدمات و اقدامات دستگاه‌های
اجرایی طی یک سال گذشته، خدمات دولت و مجموعه نظام است و باید
این اقدامات با بهترین ابزارها، به استحضار مردم برسد.