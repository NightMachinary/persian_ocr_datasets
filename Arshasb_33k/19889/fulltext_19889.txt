19889
طرح ترافیک تهران لغو شد/بازگشایی اصناف به معنی اجبار نیست
به گزارش ایسنا، دکتر سعید نمکی گفت: اجرای طرح ترافیک در تهران
بزرگ و کلان‌شهرها وجود دارد. در آخرین نشستی که در وزارت
کشور برگزار شد، طرح ترافیک از تهران برداشته شد، چرا که به‌نظر
می‌رسد در شرایطی که وسایل نقلیه عمومی ما برای رعایت
فاصله‌گذاری اجتماعی تکافو نمی‌کند، وسیله نقلیه شخصی یکی از
مطمئن‌ترین شیوه‌های استفاده و رفت‌وآمد است و ما باید مردم را
ترغیب کنیم تا برای اجرای فاصله‌گذاری هوشمند از وسیله نقلیه
عمومی کمتر استفاده کرده و عمدتاً به سمت استفاده از وسایل نقلیه
شخصی روند.
وی افزود: به همین دلیل پیشنهاد ما این بود که طرح ترافیک در تهران لغو
شود که در کمیته هم مصوب شد. باید توجه کرد که مصوبات ستاد ملی
مقابله با کرونا لازم‌الاجراست. ما طرح ترافیک را نه امروز اجرایی
می‌دانستیم و نه فردا و نه روزهای آتی و اگر صلاح به اجرای آن باشد،
خودمان اعلام خواهیم کرد. بنابراین چیزی به نام اجرای طرح ترافیک
نداریم و مردم می‌توانند با وسایل نقلیه شخصی عبور و مرور کنند. سپس
ارزیابی می‌کنیم و اگر راه‌بندان‌های شدید و مشکلات عدیده
دیدیم، حتماً تجدید نظر خواهیم کرد.
وی ادامه داد: در عین حال امروز در خدمت رئیس جمهور و تعدادی از