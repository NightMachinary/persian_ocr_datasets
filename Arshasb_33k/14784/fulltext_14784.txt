14784
سرهنگ تقی پور اظهار کرد: با هماهنگی مقام قضائی اکیپی از
کارآگاهان اداره سیزدهم برای دستگیری متهمان به نشانی اعلامی
اعزام و موفق شدند، 2 تن از متهمان را که در حال فروش 50 قطعه شمسهای
طلای تقلبی به ارزش 3 میلیارد ریال بودند دستگیر و در ادامه عملیات
پلیسی 4 تن از اعضای دیگر این باند را که در داخل اتاقی پنهان شده
بودند، دستگیر کنند.
به گزارش پایگاه خبری پلیس، معاون مبارزه با جعل و کلاهبرداری
پلیس آگاهی تهران با اشاره به اینکه در بررسی های بیشتر کارآگاهان
موفق شدند، یک کیسه خاک مخلوط به فلزهای مختلف زرد رنگ و یک
قطعه فلز زرد رنگ کشف کنند، گفت: متهمان در ابتدا مدعی بودند که
کیسه خاک حاوی خاک معدن و قطعه فلز زرد رنگ شمس طلا است.
معاون مبارزه با جعل و کلاهبرداری پلیس آگاهی تهران، با اشاره به
اینکه متهمان در آخرین معامله شان قصد داشتند، 150 میلیارد ریال
طلای تقلبی را به یکی از خریداران طلا بفروشند، اضافه کرد: اعضای
این باند برای تحقیقات تکمیلی به پلیس آگاهی انتقال و به جرم ارتکابی
در همان تحقیقات اولیه اعتراف کردند و روانه زندان شدند.
دستگیری اعضای خانواده جاعل مدارک بانکی در کرمان
سرهنگ حسن پور در جمع خبرنگاران گفت: در پی اعلام خبری مبنی بر
جعل مدارک بانکی و مدارک ادارات دولتی برای اخذ وام، بلافاصله