26195
اجرای اصلاحات واقعی و مبارزه با فساد را به عنوان شرط اصلی
آزادسازی کمک‌های مالی بیشتر به لبنان خواستار شود.
ماس در مصاحبه‌ای با رادیو صدای آلمان گفت: به نظر می‌رسد فاجعه
(انفجار) بیروت نتیجه سومدیریت و اهمال کاری بوده است.
وزیر خارجه آلمان افزود: در آنجا فسادی وجود دارد که باید با آن
مبارزه شود سپس باید اصلاحات اقتصادی که از مدت‌ها قبل درباره
آنها گفت‌وگو شده، محقق شوند.
او در ادامه گفت: تنها مساله‌ای که کاملا برای تمامی لبنانی‌ها روشن
است، این است که شرایط به این شکل نمی‌تواند ادامه یابد. سو مدیریت
و فساد گسترده موجب رنج و مشکلات مردم لبنان شده‌اند و از این پس
مردان و زنان معترض در لبنان هرگز این مساله را قبول نخواهند کرد.
رئیس دستگاه دیپلماسی آلمان با اشاره به کمک‌های مالی اضطراری که
در کنفرانس روز یکشنبه پاریس برای لبنان تصویب شد، گفت: این
کمک‌ها هرگز مشروط نخواهند بود زیرا امدادرسانی هستند و هرگز
تحویل دولت داده نخواهند شد بلکه مستقیما از طریق نهادهای سازمان
ملل به دست آسیب دیدگان می‌رسند.
ماس افزود: کمک‌های اقتصادی بسیار بیشتری از طرف اروپا وجود
دارند که اگر لبنان اصلاحات مدنظر را اجرا کند، می‌توانند آزاد
شوند.