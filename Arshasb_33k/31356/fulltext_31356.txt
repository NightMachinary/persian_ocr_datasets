31356
کم کاری شهرداری در خصوص حسابرسی سازمان املاک  قابل اغماض
نیست
به گزارش ایسنا، محمد جواد حق شناس در دویست و چهل و یکمین
جلسه شورا و در جریان بررسی گزارش حسابرس رسمی شورای
اسلامی شهر تهران در خصوص حسابرسی سازمان املاک شهرداری
تهران برای سال مالی 1393، گفت: من می خواهم بگویم طرف تذکر
این امر کجاست؟ وی ادامه داد: در حالی که ما شاهد هستیم این امر( بحث
تعیین تکلیف بازپس گیری املاک) مدت ها دغدغه های اعضای شورا به
خصوص آقای میرلوحی بوده اما با گذشت سه سال از شورای پنجم تازه
اکنون شاهد آمدن لایحه در خصوص تعیین تکلیف املاک هستیم. در
حالیکه در اینجا گلایه دقیقا به شخص خود شهردار محترم بر می گردد.
حق شناس افزود: اگر سال اول یا شش ماهه اول بود ما می توانستیم از
مدیریت قبلی گلایه کنیم اما امروز که سه سال گذشته باید به چه کسی
اعتراض کنیم. آیا کسی از ما این فرافکنی را می پذیرد؟! غیر از این است
که آقای شهردار و همکارانشان کم کاری کردند! حق شناس تاکید
کرد: شهرداری موظف است تمام خاطیان این امر را مورد تعقیب
قضایی قرار دهد مطمئن باشید از جمع اعضای شورا هیچ کس هم
مخالفت نمی کند، باید بپذیریم مسئولیت این امر با خودمان بوده و
کمک کاری کردیم. ما باید به خودمان مراجعه کنیم.