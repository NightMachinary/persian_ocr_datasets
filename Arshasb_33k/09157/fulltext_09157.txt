9157
31 اکتبر را کسب کرده و حزب جنبش ملی متحد که بزرگترین حزب
اپوزیسیون گرجستان است هم 27.18 درصد آرا را به دست آورده
است.
هشت حزب مخالف از جمله حزب جنبش ملی متحد نتایج رسمی
انتخابات را رد کرده و گفتند، پارلمان را تحریم می‌کنند.
آنها حزب حاکم و حامیانش را متهم به خرید رای، تهدید برخی رای
دهندگان و ناظران انتخاباتی محلی و دست بردن در شمارش آرا
کردند. رهبران حزب رویای گرجستان این اتهامات را رد کردند.
مخالفان خواستار استعفای تامار ژوانیا، رئیس کمیسیون مرکزی
انتخابات و برگزاری انتخابات جدید شده‌اند.
با رسیدن ساعت 10 شب دوشنبه از تعداد معترضان به دلیل شروع
مقررات منع آمد و شد با هدف مقابله با شیوع کرونا کاسته شد هر چند که
تعدادی از معترضان همچنان در خیابان‌ها ماندند و پلیس نیز کنار
ایستاده بود.
تجمعات بیش از 4 نفر در هنگ کنگ ممنوع می‌شود
به گزارش ایسنا، دولت منطقه‌ای هنگ کنگ اعلام کرد، از چهارشنبه
ممنوعیت تجمعات بیش از چهار نفر را اجرایی خواهد کرد و این اقدام
را به دلیل افزایش گسترده موارد ابتلا به کرونا در این دولتشهر طی چند
روز گذشته اتخاذ کرده است.