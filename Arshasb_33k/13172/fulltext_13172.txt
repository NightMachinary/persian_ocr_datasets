13172
وی با اشاره به تصمیم اتخاذ شده در جلسه شورای عالی هماهنگی
اقتصادی سران قوا مبنی بر معافیت واردات طلا،‌ نقره و برخی فلزات
گرانبها از پرداخت مالیات بر ارزش افزوده و تعرفه ها گفت: این تصمیم با
این هدف اتخاذ شد که با معافیت واردات این گونه فلزات گرانبها از
پرداخت مالیات، زمینه فرآوری و استفاده از این فلزات در محصولات
صنایع دستی کشور فراهم شود.
جهانگیری همچنین با تاکید بر اینکه صنایع بزرگ و دستگاه های
دولتی باید برای تامین نیازهای خود نظیر هدایا،‌ از صنایع دستی
ایرانی استفاده کنند،‌ افزود: با وجود تنوع فراوان در محصولات
صنایع دستی ایران، دستگاه های اجرایی و صنایع بزرگ نظیر
خودروسازان باید متناسب با بودجه ای که می خواهند در نظر بگیرند،
‌از محصولات صنایع دستی ایرانی استفاده کنند.
وزیر میراث فرهنگی، گردشگری و صنایع دستی نیز در این جلسه با
تاکید بر اینکه باید از صنایع دستی و فعالان این عرصه به عنوان کسب و
کارهای خرد حمایت کنیم، گفت: نیاز امروز اقتصاد کشور به کسب و
کارهای خرد است ضمن آنکه توسعه این گونه کسب و کارها، نقش
موثری در ایجاد فرصت های شغلی،‌ جهش تولید و فقر زدایی ایفا خواهد
کرد.
معاون صنایع دستی وزارت میراث فرهنگی نیز در این جلسه گزارشی از