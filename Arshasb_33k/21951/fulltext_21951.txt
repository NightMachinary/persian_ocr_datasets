21951
لزوم اخذ نظرات شورایاری‌ها برای نامگذاری معابر شهر تهران
به گزارش ایسنا، سید آرش حسینی میلانی در دویست و دوازدهمین
جلسه علنی شورای اسلامی شهر تهران در مخالفت با تغییر نام زرفشان
شمالی به نام خیابان شهیدان سلامت گفت: من هم تاکید دارم حتما معابر
مناسبی برای نامگذاری گرامیداشت یاد و خاطره شهیدان سلامت
پیش بینی شود اما برای تغییر نام معابر و خیابان‌ها باید نظرات محلی از
جمله شورایاران محلات اخذ شود.
وی افزود: از آذرماه سال گذشته طرحی را پیشنهاد دادیم که برای
نامگذاری معابر نظرات شورایاری‌ها اخذ شود اما این طرح در
کمیسیون فرهنگی اجتماعی مانده و جوابی نگرفته‌ایم.
وی با اشاره به اسامی خیابان‌های شهرک غرب اظهار کرد: اسامی معابر
این منطقه براساس نقاط و مراکز تاریخی و فرهنگی نامگذاری شده و
ریشه در سنت‌ها و حوزه تمدنی ایران بزرگ دارد به همین خاطر لازم
است مکان دیگری برای نامگذاری خیابان شهیدان سلامت که در شان
این عزیزان باشد در نظر گرفته شود.
به گزارش ایسنا، در بخش دیگری از بررسی نامگذاری‌های جلسه
امروز شورا، الهام فخاری دیگر عضو شورا در ارتباط با طرح کمیسیون
نامگذاری و کمیسیون هنر شورا مبنی بر تغییر نام معابر و خیابان‌ها گفت:
طرح‌های خوبی در ارتباط با مشارکت نهادهای مختلف محلی در