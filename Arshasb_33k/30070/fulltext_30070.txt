30070
بیژن سلیمان‌پور گفت: شرایط شیوع کرونا نگران‌کننده است و همان
گونه که مقام معظم رهبری فرمودند اگر غافل شویم ممکن است فاجعه
بزرگی رخ دهد. بنابراین هیچ کسی مانع برگزاری مراسم عزاداری
برای امام حسین علیه السلام نمی‌شود اما شرط عقل و حکم دین این است که
مسائل بهداشتی را در حین عزاداری رعایت کنیم. یونس عالی‌پور
معاون هماهنگی امور زائرین استاندار قم نیز در این جلسه بر لزوم
بومی‌سازی دستورالعمل‌های بهداشتی عزاداری در ماه‌های محرم و
صفر تاکید کرد و افزود: مسئولیت کارگروه مراسم عزاداری با اداره
کل تبلیغات اسلامی استان است و در زمینه مدیریت هیأت‌های مذهبی
و مسائل مربوط به برگزاری مراسم عزاداری در فضاهای مسقف و روباز
باید با این اداره کل هماهنگی شود. مدیرکل تبلیغات اسلامی استان قم
نیز با تشریح دستورالعمل‌های بهداشتی ویژه عزاداری ماه‌های محرم
و صفر اظهار کرد: قبل از فرارسیدن ماه محرم در زمینه نحوه مدیریت
برنامه‌ها و اطلاع رسانی در دو سطح هیأت‌های مذهبی و مردم، طرح‌ها و
پیشنهادهایی آماده شده که بخشی از آن‌ها آغاز شده است.
حجت‌الاسلام والمسلمین رضا عزت زمانی، راه‌اندازی مرکز تماس
برای گفت‌وگو با مسئولان هیأت‌های مذهبی، ارسال پیامک‌های
مستمر برای متولیان مراسم عزاداری، راه اندازی سامانه ثبت و
پیگیری تخلفات احتمالی، برگزاری جلسات توجیهی مسئولان