19229
شیخ الازهر خواهان حمایت اعراب از سوریه شد
به گزارش ایسنا، به نقل از سایت شبکه روسیا الیوم، احمد الطیب، شیخ
الازهر در پیامی اظهار کرد: قلب‌های ما به خاطر آنچه بر سوریه عزیز و
برادر می‌گذرد به درد می‌آید و آتش می‌گیرد. این کشور با خرابی،
ویرانی و آتش‌سوزی‌های خونبار درگیر است.
او افزود: از کشورهای عربی و جهان می‌خواهم به خاطر سوریه و ملت
درد کشیده آن همبستگی داشته باشند. ای خدا اجازه بده این کشور بعد
از این مشکلات به پا شود و به مردم این کشور امنیت، صلح و آرامش
ارزانی دار.
سوریه شاهد آتش‌سوزی‌های جنگلی شدید در مناطق گسترده‌ای در
غرب این کشور است که مساحت‌های گسترده‌ای از شمال در مرزهای
ترکیه تا خاک لبنان را دربرگرفته است.
آتش‌سوزی‌ها در استان‌های حمص، طرطوس و لاذقیه در گرفته که
صدها هکتار جنگل‌های مناطق ساحلی و چند منطقه در حومه
استان‌های کوهستانی تا رشته‌ کوه‌های منطقه قرداحه زادگاه بشار
اسد، رئیس‌جمهوری سوریه را شامل می‌شود.
شیخ الازهر: زدن برچسب تروریسم به مسلمانان تله ای است که خیلی ها
گرفتارش شده اند
به گزارش ایسنا، به نقل از شبکه خبری روسیا الیوم، احمد الطیب، شیخ