28613
پرونده کنکور نظام قدیمی ها بسته شد/امیدوارم کنکور تا سال آینده
تعیین تکلیف شود
به گزارش ایسنا، منصور غلامی در حاشیه آیین تجلیل از دانش آموزان
پژوهشگر و فناوران برگزیده که صبح امروز(شنبه، 22 آذر) در
وزارت آموزش و پرورش برگزار شد، درباره حمایت از دانش
آموزان پژوهشگر گفت: مراکز رشد چون عموما در کنار دانشگاه‌ها
شکل گرفته از طریق اساتید و دانشجویان صاحب ایده فعالیت می کند،
نمونه کار می آید و می‌پذیرند که حمایتشان کنند. وی افزود: برای
حضور دانش آموزان هم مانعی نیست و اگر ایده ای دارند که به عنوان
ایده جدید و قابل حمایت مطرح می‌شود، این کار شدنی است و می
توانند همراه مربی و تیمی که این ایده را پیش می برد در مراکز رشد
حضور داشته باشند. تا کنون مانعی نبوده است. وزیر علوم در پاسخ به
اینکه یک مرتبه مطرح کرده بودید کنکور حذف نمی‌شود مگر
امتحانات سه پایه متوسطه نهایی شود؟ گفت: موضوع در شورای عالی
انقلاب فرهنگی به طور جدی مطرح است تا تدبیری برای جایگزینی
کنکور فعلی اندیشیده شود. در برخی رشته های پرطرفدار حتما باید
شاخص انتخاب وجود داشته باشد. روی این موضوع کار می‌شود و
امیدواریم نتیجه خوب و قابل اعتمادی از لحاظ ارزیابی و انتخاب
دانش آموزان برای دانشگاه ها به دست بیاید. این اراده وجود دارد.