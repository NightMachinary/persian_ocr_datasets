3204
در کنار همه این سهل‌انگاری‌ها می‌توان کودکانی را دید که بدون
داشتن هر وسیله بهداشتی محافظتی در میان پارک‌ها و شهربازی‌ها
می‌چرخند و در سایه بی‌تفاوتی و بی‌خیالی خانواده‌ها در دنیای
کودکی خود سیر می‌کنند.
زمانیکه در حال گذر از کنار پارک‌های شهر هستی، و به بیخیالی و
بی‌تفاوتی مردم شهر می‌نگری گویی آمدن کرونا خیالی بیش نبوده و از
ابتدا واقعیت نداشته است.
اما قضیه تنها به پارک‌های سطح شهر هم ختم نمی‌شود، در حال گذر از
خیابان‌های شهر می‌توانی خانواده‌هایی را ببینی که از فرط نبود جا در
پارک‌ها یا برای فرار از خاموشی حاکم بر پارک‌ها در چمن‌زار
میدان‌های شهر سور و سات دورهمی‌های خود را پهن کرده‌اند.
هرچند که از همان ابتدا گفته شد که قلیان سرعت انتشار ویروس کرونا
را افزایش خواهد داد و بند و بساط قلیان‌سراهای سیار و قهوه‌خانه‌ها از
همان ابتدای شیوع ویروس کرونا برچیده شد، اما حال می‌توان
شاهد خانواده‌هایی بود که علاوه بر دورهمی‌های شبانه بساط
قلیان‌های مشترک را نیز با خود به وسط پارک آورده‌اند.
این روزها که شاهد کاهش آمار نزولی کرونا در استان هستیم عدم
هرگونه موازین بهداشتی می‌تواند وضعیتی خطرناک‌تر و شدیدتر از
قبل را بوجود آورد.