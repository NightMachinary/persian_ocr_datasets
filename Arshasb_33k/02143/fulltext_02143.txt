2143
اختصاص 200 میلیارد ریال به پروژه‌های عمرانی در هلیلان
«محسن منصوری» در نشست قرارگاه محرومیت زدایی شهرستان
هلیلان، اظهار کرد: بنیاد مستضعفان در دوره جدید مدیریتی بر اساس
تاکید مقام معظم رهبری رویکرد خود را پیشرفت و آبادانی مناطق
هدف در جهت محرومیت زدایی قرار داده است.
وی با بیان اینکه بنیاد مستضعفان نه به دنبال این است که به جای دولت کار
کند و نه می‌تواند این کار را انجام دهد، تصریح کرد: حدود 20 دستگاه
فعالیت های محرومیت زدایی را در اقصی نقاط کشور بر عهده دارند اما
پراکندگی فعالیت ها باعثشده است تا با وجود انجام کارهای زیاد ،
کارهای بر زمین مانده‌ای نیز وجود داشته باشد.
مدیرعامل بنیاد علوی ادامه داد: در کشور به استثنای استان سیستان و
بلوچستان که 2 شهرستان قصرقند و زهک به عنوان شهرستان هدف بنیاد
برای محرومیت زدایی قرار گرفتهدر سایر استان ها تنها یکشهرستان
جز این برنامه محسوب می شود و در 13 استان نیز هیچ شهرستانی از سوی
بنیاد برای اجرای برنامه های محرومیت‌زدایی تعیین نشده است.
منصوری گفت: شهرستان ملکشاهی در استان ایلام قبلا به عنوان منطقه
هدف بنیاد برای محرومیت زدایی تعیین شده بود که پس از
رایزنی‌های استاندار و بازدید از شهرستان تازه تاسیس هلیلان قرار
شد با توجه به عمق محرومیت این منطقه نیز به عنوان منطقه هدف تعیین شد.