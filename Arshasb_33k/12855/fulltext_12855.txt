12855
در دور دوم انتخابات در حوزه انتخابیه زنجان و طارم علیا، دو
کاندیدای راه یافته از دوره نخست با یکدیگر به رقابت پرداختند تا یک
کرسی جامانده از سهمیه استان را کسب کنند.
براساس برنامه‌ریزی‌های به عمل آمده و با توجه به شیوع بیماری
کرونا، در این دور از انتخابات 319 شعبه برای اخذ رای در شهرها و
روستاهای این حوزه انتخابیه در نظر گرفته شده بود تا مردم در شرایطی
مناسب رای خود را به صندوق بیاندازند.
با شمارش آرا، در نهایت «حجت‌الاسلام مهدی باقری» توانست با
کسب 14964 رای، پنجمین کرسی استان در مجلس یازدهم را از آن
خود کند.
در دوره اول انتخابات مجلس یازدهم که 2 اسفند 98 برگزار شد، از
حوزه‌های انتخابیه زنجان و طارم، مصطفی طاهری با کسب 59.603
رای؛ ابهر، خرمدره و سلطانیه حجت‌الاسلام حسین‌
شجاعی‌علی‌آبادی با 19.454 رای، ماه‌نشان، ایجرود،
دهستان‌های بوغداکندی و قلتوق نیز سیدمرتضی خاتمی با 17.763
رای و در نهایت در حوزه خدابنده سیدالبرز حسینی با کسب 30.852
رای کرسی‌های استان در این دوره از مجلس را از آن خود کردند.
گفتنی است مجلس شورای اسلامی دارای 290 کرسی است که از این
تعداد پنج کرسی مربوط به نمایندگان استان زنجان است.