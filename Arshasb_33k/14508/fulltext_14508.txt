14508
درخواست نهاد حقوق بشری برای تحقیق درباره ادعای هک حساب
توئیتری اداره زندان‌های عربستان 
به گزارش ایسنا، به نقل از القدس العربی، این توئیت که روز یکشنبه منتشر
شد اخبار منتشر شده درباره مرگ محمد بن نایف ولیعهد سابق عربستان
را رد و اعلام کرده بود وی به خاطر سکته قلبی به بخش مراقبت‌های ویژه
منتقل شده است اما این توئیت که بازتاب زیادی داشت کمی پس از
انتشار حذف شد.
دولت عربستان مدعی شده که حساب توئیتری اداره کل زندان های
این کشور هک شده و این خبر صحت ندارد.
در همین راستا سازمان عربی حقوق بشر خواهان تحقیق در این باره برای
روشن شدن حقیقت شد و اعلام کرد که انتشار واقعیت شک و تردیدها
درباره این مساله را از بین می‌برد.
این سازمان اعلام کرد اخبار موثقی وجود دارد مبنی بر بازداشت
شماری از اعضای خانواده سلطنتی عربستان که از هرگونه ملاقات از
سوی وکلایشان و اهالی خانواده خود محرومند و بسته به شرایط و
اوضاع جسمانی‌شان از برخی آن ها هیچ خبری نیست.
این سازمان اعلام کرد که اگر ثابت شود تویئت حذف شده درست بوده
و ادعای هک شدن دروغ است این اولین اقرار رسمی عربستان به
بازداشت محمد بن نایف است و زنگ خطر را درباره اوضاع جسمانی