26673
امکان پرداخت وام قرض‌الحسنه به 500 هزار نفر
مدیرعامل سازمان تامین اجتماعی با اشاره به پرداخت وام
قرض‌الحسنه به بازنشستگان نیز گفت: امسال 2000 میلیارد تومان
برای این کار پیش بینی شده است که طی 6 مرحله پرداخت خواهد
شد.کسانی که مشمول دریافت این وام می‌شوند باید توسط
کانون‌های بازنشستگان استان خود به بانک‌های عامل معرفی شوند.
در مجموع به 500 هزار نفر امکان وام‌دهی داریم.
توقف ساخت میلاد 2 و 3
مدیرعامل سازمان تامین اجتماعی همچنین درباره پروژه‌های
درمانی این سازمان و روند ساخت بیمارستان‌هایی چون میلاد 2 و 3
اظهار کرد: هشت پروژه بزرگ چندسال قبل تعریف شد و قرار بود یک
شرکت اروپایی تامین کننده مالی ساخت آن باشد اما به دلیل مشکلاتی
امکان مشارکتشان منتفی و فعلا متوقف شده است. به دنبال آن هستیم که
از ظرفیت بورسی املاک و مستغلات استفاده و احداث مراکز را ادامه
دهیم که در مرحله گفت وگوی اولیه است و نتیجه نهایی آن حاصل نشده
است.