28099
پامپئو از معامله تسلیحاتی با عربستان دفاع کرد
به گزارش ایسنا، به نقل از شبکه الجزیره، مایک پامپئو، وزیر خارجه
آمریکا امروز در کنفرانس خبری در پراگ، پایتخت جمهوری چک
گفت: آنچه ما انجام دادیم طبق قوانین بود، من به اقدامات تیم خودم
افتخار می‌کنم. ما نتیجه بسیار خوبی را محقق کردیم. ما مانع کشتار
شدیم!
این اظهارات پامپئو در واکنش به گزارش بازرس کل وزارت خارجه
آمریکا بود که گفته بود وزارتخانه به طور کامل خطرات کشتار
غیرنظامیان در جنگ یمن را ارزیابی نکرده و اقدام به فروش حجم
عظیمی از سلاح‌ها به ریاض کرده است.
کنگره خواستار انجام تحقیقات درباره تصمیم دولت دونالد ترامپ
در ماه مه شد که اقدام به فروش سلاح به ارزش هشت میلیارد دلار به
عربستان و دیگر کشورها کرده و از طریق اعلام وضعیت فوق‌العاده از
سوی ترامپ به دلیل تنش‌ها با ایران کنگره را دور زده بود.
پامپئو همچنین در جلسه رایزنی با اعضای مجلس سنای چک گفت:
فرصت‌هایی برای بهبود روابط بین روسیه و آمریکا وجود دارند و باید
به دنبال این فرصت‌ها گشت و از آن بهره‌برداری کرد. دو طرف برای
بهبود کاهش سلاح‌های استراتژیک تلاش می‌کنند.
وزیر خارجه آمریکا تاکید کرد: بررسی زمینه‌های مشترک و صریح