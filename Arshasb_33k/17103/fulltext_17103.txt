17103
زالی: تشویق کادر درمان باید در پیوست‌های واقعی پدیدار شود
به گزارش ایسنا، دکتر علیرضا زالی در مراسم نشست روز جهانی
بیهوشی ضمن پاسداشت این روز گفت: طی سالیان گذشته شاهد
پیشرفت‌های قابل توجه همکارانمان در کادر بیهوشی بوده‌ایم. در
صورتی که این عزیزان نبودند هر روز در نقاط مختلفی از کشور به مشکل
برمی‌خوردیم. امروز جامعه پر افتخار بیهوشی ایران در بالاترین
رتبه‌های وجاهت آمیز علمی خود قرار دارد.
وی با اشاره به اقدامات سازمان نظام پزشکی از روزهای آغازین شیوع
کرونا در کشور گفت: بخش اصلی مقابله با کرونا جامعه پزشکی هستند
که با رشادت‌های خود تن بر آتش کرونا زده‌اند. تاکنون حدودا 200
شهید از جامعه پزشکی داشته‌ایم که گروه قابل توجهی از آنها از گروه
بیهوشی بودند زیرا متخصصان بیهوشی در شرایط پر التهاب در آی سی
یو با بیماران شدید کرونا در ارتباط هستند و شغل آنها یکی از پر ریسک
ترین مشاغل گروه پزشکی است.
فرمانده ستاد مقابله با کرونای استان تهران ادامه داد: امروز اذهان مردم
پذیرفته است که پیوندی میان خاکی پوشان دفاع مقدس و سفید
پوشان عرصه سلامت وجود دارد و همان نگاه مهرورزانه سالیان قبل
خود را نثار جامعه پزشکی می‌کند. کادر درمان در حال جنگ نابرابر با
ویروس منحوس کرونا هستند. مهمترین درخواست امروز ما از مردم