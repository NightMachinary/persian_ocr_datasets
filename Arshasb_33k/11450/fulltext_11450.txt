11450
توضیح ربیعی درباره ابلاغ مصوبه مجلس درباره پروتکل‌های الحاقی
به گزارش ایسنا، علی ربیعی با اشاره به بحث ابلاغ فوری مصوبه اخیر
مجلس در خصوص قانون اقدام راهبردی برای لغو تحریم‌ها در جلسه
دولت، اظهار کرد: مسئولان حقوقی و اداری در دولت معتقد بودند با
توجه به ساز و کارهای نظام اداری، دریافت نامه مجلس، عملا از روز
شنبه محسوب می‌شود. بر اساس عرف و روال اداری و ساز و کارهای
مکاتبات، با احتساب روزهای تعطیل پنج‌شنبه و جمعه، رئیس
جمهور تا آخر وقت چهارشنبه، فرصت ابلاغ داشت.
وی افزود: بر همین اساس روز شنبه شانزدهم آذرماه، معاونت امور
مجلس رئیس‌جمهور مطابق رویه گذشته، فرم ابلاغ قانون را برای دفتر
رئیس جمهور ارسال کرده است.‌
وی تأکید کرد: این قانون متاسفانه با عجله روز سه‌شنبه توسط رئیس
محترم مجلس ابلاغ شده است.
سخنگوی دولت در پایان گفت: فارغ از موضوع فوق‌الذکر، در میان
اتفاقات و تحولات سریع در جهان که ما باید فرصت‌های خود را در آن
جستجو کنیم و با نگاهی به وضعیت زندگی مردم، فشار و سختی تحریم، به
نظر می‌رسد ما نیاز به طمانینه بیشتر و رفتار هم‌افزا و در کنار هم بودن و
دادن پیام انسجام به خارج و آرامش و امید به آینده بهتر در داخل کشور
هستیم.