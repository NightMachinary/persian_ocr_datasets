29677
آلمان در بحبوحه تنشهای فزاینده با واشنگتن بر سر امنیت و تجارت، در
حال ارزیابی وابستگی طولانی مدت خود به آمریکا است و تردید
چندانی در میان سران این کشور درباره تقویت همکاری با چین به
عنوان بزرگترین شریک تجاری آلمان وجود ندارد.
در حالی که چین در سراسر جهان غرب به خصوص آمریکا و انگلیس به
دلیل عدم شفافیت در خصوص منشا شیوع ویروس کرونا و این اواخر
تغییر قوانین هنگ کنگ مورد انتقاد قرار گرفته اما دولت آلمان در
واکنش خود محتاطتر عمل کرده است.
آنگلا مرکل در کنفرانس مطبوعاتی که هفته گذشته برگزار شد، در
برابر این پرسش که وی از چه نوع تحریمهایی که آمریکا علیه چین در
نظر دارد، حمایت می کند، از پاسخ دادن شانه خالی کرد و گفت: روابط با
چین مهم بوده و از اهمیت استراتژیک برخوردار است.
اهمیت چین به عنوان یک بازار صادراتی برای کالاهای آلمانی به
خصوص خودرو و ماشین آلات بر هیچ کس پوشیده نیست. از زمانی
که مرکل در سال 2005 صدراعظم آلمان شد، صادرات آلمان به چین
پنج برابر شده و سال گذشته به حدود 100 میلیارد یورو رسید. در حالی
که برخی از اقتصاددان می گویند تقاضای چین برای کالاهای سرمایه
ای آلمان کاهش پیدا کرده اما این کشور همچنان رکن استراتراژی
اقتصادی برلین و یک عامل رشد تجارت مانده است.