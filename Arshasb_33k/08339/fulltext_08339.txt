8339
وکیل متهم طبری در بخش دیگری از دفاعیات خود به نقش انوشه در
اتهام موکل خود اشاره کرد و ارتباط انوشه در این اتهام را کذب عنوان
کرد که این دفاع وکیل با واکنش نماینده دادستان مواجه شد و
قهرمانی گفت: واژه کذب بار حقوقی دارد. آقای قاضی، وکیل متهم
طبری چندین بار از واژه‌هایی مانند کذب یا پرونده‌سازی استفاده
کردند و گفتند اتهامات دادسرا کذب است؛ کذب بار حقوقی داشته و
نشان از سونیت دادسرا دارد. البته ما اقدام قانونی خواهیم کرد.
قاضی بابایی در ادامه به وکیل متهم طبری تذکر داد.
وکیل متهم طبری گفت: کذب یا پرونده‌سازی موضوعی است که به
نقل قول از موکلم بیان کردم.
وکیل متهم طبری درباره دفاع از موکل خود پیرامون 5 فقره
وکالت‌نامه کاری، افزود: موکل بنده وکالت‌نامه تام از همسر خود
در اختیار داشته که هنوز هم وجود دارد.
وی در بخشی از صحبت‌های خود عنوان کرد اشتباه افزایش کرایه
خانه سازمانی بازپرس رستمی برای 30 نفر دیگر هم پیش آمده است.
در ادامه این جلسه دادگاه قاضی خطاب به وکیل متهم طبری، گفت:
دادگاه فرصت کافی برای بیان دفاعیات شما داده است. اگر مطلب
دیگری دارید می‌توانید در قالب لایحه بیان کنید. در موضوع کلاک
هم قبلا دفاع کرده‌اید اگر مطلب جدیدی دارید در قالب لایحه بیان