15063
بهادار دلیل آن را الزام به راه‌اندازی سامانه فروش سهام عدالت در اسرع
وقت دانست و اعلام کرد این مشکل به زودی برطرف خواهد شد.
روح‌الله میرصانعی در گفت‌وگو با ایسنا، با بیان اینکه سفارش‌های سهام
عدالت توسط کارگزاری‌ها گرفته و ارجاع می‌شود، اظهار کرد: اما
در حال حاضر ابهاماتی در اجرای سفارشات سهام عدالت وجود دارد
که ممکن است چند روز زمان ببرد تا کارگزار با ناظر هماهنگ کند و
فروش انجام دهد. همچنین سرویس‌هایی که سپرده گذاری باید پس
از فروش به کارگزار بدهد، فعلا مشکلاتی دارد که درحال رفع آن
هستند. درواقع شرکت سپرده‌گذاری باید اطلاعات را به کارگزار
بدهد و کارگزار وجوه سهام‌داران عدالت را بر اساس سرویس‌ها
واریز کند.
وی درمورد دلیل وجود اختلال در برخی کارگزاری‌ها توضیح داد:
به دلیل اینکه فشار زیاد بود و سامانه‌ها باید سریعا راه اندازی می شد،
صرفا راه اندازی صورت گرفت و سامانه‌ها درحال ارتقا هستند.
درواقع سفارشات دریافت می شود اما ابهاماتی در نحوه اجرا وجود
دارد؛همچنین هماهنگ کردن کارگزاران با ناظر برای فروش
زمان‌بر است و این فرایند ممکن است بیشتر از زمانی که برای فروش
سهام‌های معمول و مرسوم در بازار طی می‌شود، طول بکشد اما فرآیند
آن در حال طی شدن است.