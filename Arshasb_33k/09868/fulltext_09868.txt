9868
تسلیت به مناسبت درگذشت استاد فلسفه دانشگاه تهران
به گزارش ایسنا، در این پیام تسلیت آمده است:
انا لله و انا الیه راجعون خانواده الهیات دانشگاه تهران داغدار غم جانکاه
درگذشت استاد اندیشمند، متعهد و اخلاق مدار دکتر طوبی کرمانی
است که سالها در کرسی استادی فلسفه علاوه بر تعلیم و تحقیق به مثابه
مادری دلسوز سهمی بی بدیل را در تربیت دانشجویان و هدایت آنها در
مسیر تعالی و کمال به عهده داشت. رفتار فاطمه‌گونه این بانوی
فرهیخته، همکاران خود را نیز تحت تاثیر قرار داده و فضای دانشکده
الهیات را آکنده از مهر و محبت ساخته بود. هرچند فقدان این شخصیت
برجسته و تاثیرگذار ضایعه‌ای غیرقابل جبران است، اما منش اخلاقی و
آثار علمی و پژوهشی و شاگردان پرورش یافته در دامان ایشان که امروز
خود اساتیدی برجسته و به نام هستند تا سالهای متمادی در جامعه علمی و
فرهنگی کشور درخشان و اثرگذار خواهد بود. درگذشت مولمه این
بانوی فرهیخته را به مجموعه خانواده الهیات اعم از
استادان،کارکنان و دانشجویان و نیز خانواده بزرگ دانشگاه تهران
و جامعه علمی و فرهنگی کشور تسلیت می گویم و از خداوند منان رحمت
و مغفرت واسعه الهی را برای ایشان و صبر عظیم و اجر جزیل را برای
بازماندگان خواستارم. احمد باقری رییس دانشکده الهیات و
معارف اسلامی دانشگاه تهران