16590
پرسپولیس مطرح شده است.
اتهام مسلح‌بودن علی عبده تا ساواکی‌بودن سرخ‌ها ماجرا اما از کجا
شروع شد؟ برنامه نوروز فوتبالی که از شبکه ورزش در نوروز 1399
روی آنتن زنده تلویزیون رفته بود؛ آیتمی را از شکل‌گیری و
موفقیت‌های پرسپولیس تهران پخش کرد که در این بخش
صحبت‌های یک‌طرفه‌ای را به تیمسار خسروانی نسبت داد؛ اینکه
خسروانی برای جلوگیری از موفقیت‌های پرسپولیس جلوی پای این
تیم سنگ‌اندازی می‌کرده تا تیمی که خودش مالک آن است به موفقیت
برسد؛ حذف رقیب برای شماره یک‌شدن «تاج». این موضوعی بود که
اصلا به مذاق استقلالی‌ها خوش نیامد و فردای آن روز بود که حسن
روشن با انجام یک مصاحبه اعلام کرد چند نفر از بازیکنان پرسپولیس
ساواکی بودند و اتفاقا این پرسپولیس بود که از رانت حکومتی بهره
می‌برد نه تاج: «یکی از مواردی که طی سال‌های اخیر توسط عده‌ای
مطرح می شود، این است که تاج (استقلال) تیم درباری بود، اما
پرسپولیس ساختاری مردمی داشت؛ ادعایی که اصلا صحت ندارد،
چون در تیم ما فقط مرحوم عزت جانملکی، شادروان غلامحسین
مظلومی و علی‌آقای جباری شغل دولتی داشتند و بقیه ما یا شغل آزاد
داشتیم یا بی‌کار بودیم، ولی پرسپولیسی‌ها به واسطه روابطی که
مدیران آنها داشتند، یا در وزارت امور خارجه بودند یا کارمند