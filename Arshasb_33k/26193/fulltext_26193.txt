26193
هایکو ماس: علی‌رغم موضوع ناوالنی، آلمان خواهان روابط خوب با
روسیه است
به گزارش ایسنا، به نقل از خبرگزاری اسپوتنیک، آلمان که الکسی
ناوالنی، منتقد کرملین پس از مسمومیت و بیهوش شدن در یک پرواز
داخلی روسی برای درمان به آنجا منتقل شد، مدعی است که اسناد و
مدارکی دال بر مسموم شدن ناوالنی با یک گاز اعصاب از خانواده
نوویچوک در اختیار دارد.
هایکو ماس، وزیر امور خارجه آلمان در مصاحبه‌ای با شبکه ریا
نووستی درباره این احتمال که موضوع ناوالنی ممکن است روابط
میان برلین و مسکو را سرد کند، گفت: آنچه برای الکسی ناوالنی رخ داد
این جغرافیا را تغییر نمی‌دهد و در نتیجه منافع اصولی ما در داشتن روابط
خوب یا دست‌کم معقول با روسیه را تغییر نمی‌دهد. ما کشوری هستیم
که از طریق تبادلات تجاری و علمی زندگی می‌کنیم. تنها به همین خاطر
ما خواهان حفظ روابط خوب با تمامی همسایگان‌مان آن هم بر مبنای
قوانین مشخص و احترام متقابل هستیم.
وی تاکید کرد: برلین در سال‌های اخیر تلاش‌های بسیاری برای
ترغیب و افزایش گفت‌وگوها با روسیه انجام داده است.
هایکو ماس افزود: ذکر نام یکی دیگر از همتایانم که بیشتر از سرگئی
لاوروف، وزیر امور خارجه روسیه با او دیدار می‌کنم، سخت است.