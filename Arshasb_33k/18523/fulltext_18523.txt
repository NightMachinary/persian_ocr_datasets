18523
هتل ها در مسیر ورشکستگی/تعدیل نیروی 50 درصدی
رییس جامعه هتلداران استان مرکزی نیز در گفتگو با ایسنا با تاکید بر
اینکه هتل ها در موج دوم کرونا از نظر اقامتی وضعیت خوبی ندارند،
گفت: تمامی مراسم هایی که برای تابستان در هتل ها رزرو شده بود یا
کنسل شده یا در آستانه کنسلی است و با این حساب اکثر هتل ها به سمت
ورشکستگی حرکت می کنند.
مهرداد سمیعی با بیان اینکه هتل ها در حال حاضر نیمه تعطیل هستند، ولی
با توجه به شرایط موجود هنوز به تعطیلی کامل کشیده نشده اند، تصریح
کرد: با شکل گیری موج دوم بیماری و ضرری که هتل ها متحمل
خواهند شد، احتمال تعطیلی کامل هتل های استان مرکزی بالاست.
وی افزود: در حال حاضر تعدیل نیرو در هتل های استان به 50 درصد
رسیده و عملا این شرایط به معضل بیکاری و از دست رفتن شغل های ایجاد
شده توسط این تاسیسات گردشگری کمک می کند.
سمیعی در خصوص راهکار جبران خسارت و احیای مجدد هتل ها و
تاسیسات گردشگری در کشور و به تبع آن در استان مرکزی اظهار کرد:
وزارت میراث فرهنگی پرداخت تسهیلات در این حوزه را در نظر
گرفته که البته تاکنون هیچ رقمی به هتلداران استان پرداخت نشده
است هرچند که اگر پرداخت هم شود عملا هتلداران را به سیستم بانکی
بدهکار می کند.