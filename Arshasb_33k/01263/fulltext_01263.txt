1263
آذری پور، مصرف داروهای قلبی و فشار خون و ضد افسردگی و ضد
آلرژی را از دیگر عوامل خشکی چشم دانست و یادآور شد: عوامل
هورمونی نیز می تواند خشکی چشم به دنبال داشته باشند و لذا علائم
خشکی چشم در بانوان بیشتر بوده و مادران باردار و بانوان یائسه بیشتر
دچار این عارضه می شوند.
وی در پاسخ به این سوال که آیا استفاده از لنز می تواند منجر به خشکی
چشم شود؟، اظهار کرد: لنز مانند اسفنج لایه اشکی را جذب می کند و می
تواند موجب خشکی چشم و سوزش شود. بیماری های رماتیسمی نیز
چشم را مستعد ابتلا به خشکی می کند.
این فوق تخصص جراحی چشم، سوزش و خارش در سطح چشم،
احساس وجود جسم خارجی درون چشم، تاری دید گذرا، حساسیت به
نور و قرمزی چشم را از جمله علائم ابتلا به خشکی چشم دانست و عنوان
کرد: این علائم می تواند به صورت محدود یا تجمعی وجود داشته باشد
لذا تشخیص خشکی چشم توسط پزشک متخصص صورت می گیرد.
وی با بیان اینکه افراد دارای خشکی چشم معمولا با علامت اشک ریزش
مواجه هستند، خاطرنشان کرد: در خشکی چشم کیفیت و ماهیت اشک
تغییر می کند و مواد طبیعی داخل اشک نیست.
آذری پور، خشکی چشم را به سه دسته خفیف، متوسط و شدید تقسیم کرد
و افزود: در دو حالت حفیف و متوسط معمولا علائم شدید است، اما