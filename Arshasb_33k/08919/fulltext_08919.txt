8919
تاکید المالکی بر عدم انحراف اعتراضات عراق از مسیر اصلی آن
به گزارش ایسنا، به نقل از شفق نیوز، نوری المالکی، دبیرکل حزب
الدعوه عراق با صدور بیانیه‌ای ضمن هشدار نسبت به روش‌های
غیرقانونی که مسیر تظاهرات را از اهداف ملی آن دور می‌کند،
مخالفت خود را با تعرض به حقوق انقلابیونی که علیه نظام صدام قیام
کردند، اعلام کرد.
نوری المالکی همچنین تصریح کرد، برگزاری تظاهرات
مسالمت‌آمیز با هدف مطالبه خواسته‌های مشروع، چیزی است که در
قانون اساسی عراق مورد تایید است.
وی ادامه داد: ما تنها می‌توانیم از تظاهرکنندگان صلح‌جو حمایت
کنیم، کسانی که پرچم‌های وطن را برافراشته می‌کنند و از دولت
می‌خواهند به قانون اساسی و اجرای قوانینی که دوره جنایت‌کارانه
ویرانگر، را جرم می‌خواند، پایبند باشد.
دبیرکل حزب الدعوه عراق همچنین بر لزوم عدم تعرض به حقوق
شکنجه‌شدگان، زندانیان، آوارگان و انقلابیونی که علیه رژیم بعث
قیام کردند، تاکید کرد.
نوری المالکی ضمن هشدار نسبت به اسلوب و روش‌های غیرقانونی
که تظاهرات مردمی را از اهداف ملی آن دور می‌کند، دولت فدرال و
دولتهای محلی را به درک کردن جنبش مردمی و همکاری با آنها و نیز