27251
واکنش کمیل قاسمی به اظهارات دبیر: طلای المپیک حق من است، بدون
شریک!
به گزارش ایسنا، کمیل قاسمی در واکنش به اظهارات علیرضا دبیر
رییس فدراسیون کشتی مبنی بر قطعی شدن مدال طلای او به همراه دیگر
نفر سوم در المپیک لندن، در صفحه اینستاگرام خود نوشت: مطابق قانون
اتحادیه، طلای سنگین وزن برای ایران است. اگر من طلا بگیرم تیم ایران
سوم و روسیه چهارم می‌شود. من صحبت‌های دیشب در دایره طلایی را
شنیدم. از اینکه اعلام شد قانونی در اتحادیه جهانی نداشتیم که اگر
نفرات برتر دوپینگ کنند چه کسی جایگزین آنها می‌شود به شدت
تعجب کردم. چون زمانی که کشتی گیر گرجستانی که در المپیک به
مدال نقره رسیده بود، دوپینگش مثبت اعلام شد، از بین من و حریف
روسی‌ام (بلال ماخوف)، که هر دو مشترک سوم شده بودیم، حریف
روسی‌ام را به عنوان نفر دوم معرفی کردند و گفتند مطابق قانون، آخرین
نفر بازنده به کشتی گیر دوپینگی جایگزین وی می‌گردد.
بر همین مبنا هم وقتی کشتی گیر ازبکستانی که در وزن ما مدال طلا گرفته
بود، دوپینگش مثبت اعلام شد، اتحادیه جهانی کشتی مرا به عنوان نفر
اول و دارنده مدال طلای المپیک اعلام کرد. این یعنی اتحادیه جهانی
کشتی در این مورد قانون داشته و دارد اما دیشب اعلام کردند که
روس‌ها کشتی گیر خودشان را کنار من به عنوان دارنده مدال طلا قرار