5093
دارد، ممکن و مقرون‌به‌صرفه نیست. درمقابل، گروهی دیگر معتقدند
که مقابله با نظام سلطه و نظم بین‌المللی به رهبری آمریکا باعث ایجاد عقبه
راهبردی برای جمهوری اسلامی ایران در منطقه و حتی جهان اسلام شده
است و تجلی آن را می‌توان در محور مقاومت دید. از نظر این عده،
آمریکا و به‌طور کلی، غرب، تضاد بنیادین هویتی با جمهوری اسلامی
دارند و دنبال به‌رسمیت شناختن آن نیستند و لذا هرگونه مماشات با
غرب و کنار آمدن با آن نه‌تنها به عقبه راهبردی جمهوری اسلامی ایران
در منطقه و جهان اسلام ضربه خواهد زد، بلکه راه را برای نفوذ غرب در
ایران و استحاله نظام سیاسی هموار خواهد کرد. لذا مقابله با نظام سلطه به
رهبری آمریکا مطلوب‌ترین راهبرد پیش روی ایران است. ایران
به‌جای طلب به‌رسمیت شناخته شدن ازسوی غرب، باید خود و
خواسته‌هایش را بر غرب تحمیل کند. توسعه درون‌زا و تکیه بر توان
داخلی می‌تواند ما را به توسعه اقتصادی، حتی در شرایط مقاومت در
برابر نظام سلطه برساند. توافق هسته‌ای موسوم به برجام، تجلی رویکرد
نخست، و محور مقاومت نماد رویکرد دوم است.
در پاسخ به این پرسش، ابتدا مفهوم نظم در روابط منطقه‌ای و بین‌المللی، و
سپس شاخص‌های اصلی ایجاد نظم بیان می‌شود و در ادامه، با تشریح
شرایط منطقه غرب آسیا، وضعیت سه بازیگر مستعد نظم‌سازی یعنی
عربستان، ایران و ترکیه در نسبت با این شاخص‌ها تشریح می‌گردد تا