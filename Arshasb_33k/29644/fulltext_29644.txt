29644
 چرا کشورها به آموزش‌وپرورش اهمیت زیادی می دهند؟
به گزارش ایسنا، محمود امانی در وبینار نمایندگان شورای عالی
آموزش ‌و پرورش در استان‌ها که در سالن جلسات دبیرخانه شورای
عالی برگزار شد، اظهار کرد: شورای عالی مرکز اصلی هدایت نظام تعلیم
و تربیت به سمت اهداف متعالی آموزش‌وپرورش است.
وی با طرح این سؤال که چرا در کشورهای مختلف به
آموزش‌وپرورش اهمیت زیادی داده می‌شود؟ گفت:
بنیادین‌ترین و به‌صرفه‌ترین راه برای ارتقا و نهادینه‌سازی
شاخص‌های ملی توسعه و پیشرفت جامعه، در آموزش‌وپرورش است.
دبیرکل شورای عالی آموزش‌وپرورش ادامه داد: برای وضع خوب
یک جامعه شاخص‌های مختلفی در نظر می‌گیرند، همین شاخص‌های
عادی مانند وقتی‌که از خانه بیرون می‌رویم متکدی نبینیم، بیکاری
کمتر شده باشد، گرانی نباشد، آدم‌های خوش ‌رفتار، مودب و...
بیشتر بینیم.
وی اضافه کرد: همه ما می‌خواهیم فرزندانمان در یک جامعه سالم،
خوب و رشد یافته، پرورش پیدا کنند، بنابراین اگر به دنبال آن هستیم
که جامعه‌ای سالم و به‌دوراز آسیب‌های اجتماعی داشته باشیم باید به
مدرسه توجه نموده و درآن سرمایه‌گذاری کنیم.
دبیرکل شورای عالی آموزش‌وپرورش با تأکید بر اینکه مدرسه