9137
اقتصادی، مسائل مربوط به تحریم، روحیه استکبارستیزی و قوانینی
که در مقابل زیاده‌خواهی آمریکا تصویب کرد تقریبا می‌شود گفت به
اقتضای شرایط خاص دوره خود رسالت خود را انجام داد.
وی افزود: مجلس دهم آنچه در بضاعت و توانش بود را سعی کرد ارائه
کند و در حوزه‌های معیشت، کسب و کار، سیاست خارجی و تقویت
بنیه دفاعی کشور اقدامات خوبی انجام داد. امیدوارم در ادامه مجلس
یازدهم با روحیه پویاتر و انگیزه بیشتر هم در حوزه تقنین و هم در حوزه
نظارت منافع ملی را تامین کند، نقاط ضعف مجلس دهم را پوشش دهد و
منشا خدمت باشد.
این نماینده مجلس خاطرنشان کرد: در حال حاضر با توجه به شرایط
شیوع کرونا و تعطیلی برخی مشاغل و کسب و کارها و تولید و شرایط
خاصی که به واسطه بحران کرونا داشتیم اولویت اصلی مجلس یازدهم
بهبود معیشت مردم و هماهنگی با دولت برای راه‌اندازی فعالیت‌های
تولیدی، کسب و کارها و اقتصاد و ایجاد درآمد برای اقشار مختلف
مردم است. ضمن اینکه راهکارهای کرونا نیز باید ادامه ‌یابد.
تجری تقویت اقتصاد و معیشت مردم را مهمترین مسیر پیش‌روی
مجلس یازدهم عنوان کرد و یادآور شد: یکی از موضوعات مهم این
است که مجلس آینده با دولت و مجموعه نظام تعامل خوبی داشته باشد تا
بحران کرونا به خوبی مدیریت شود.