25781
به‌شدت چاق شدم. اما ورود به دانشگاه با آن هیکل به مراتب سخت‌تر بود.
دیگر تنها مکان مرکزی من خانه نبود. به هر محیطی وارد می‌شدم آدم ها
راجع به هیکلم نظر می‌دادند. کلاس رانندگی می‌رفتم، مربی می‌گفت
آخرش من تو را لاغر می‌کنم، رفتم پیش جراح بینی، گفت چرا مثل
دوستت لاغر نمی‌کنی؟ توی خیابان راه می‌رفتم از توی ماشین داد
می‌زدند چرا رژیم نمی‌گیری؟ در کنار دوستانم در دانشکده اعتماد به
نفس افتضاحی داشتم. هر چه بود من آن دختر «چاقه» بودم که ظاهراً تنها
مشخصه تعریف کننده من بود. استادی دنبالم می‌گشت؛ اسمم یادش
نبود، به کسی گفته بود به آن دختر خپل بگو بیاید پیشم. خلاصه رژیم
گرفتم و دیگر در دسته آدم‌های چاق نیستم. دنیای اطرافم عوض شده. من
که تا آن زمان اصلاً دیده نمی‌شدم با توجه مواجه شدم. البته که جذاب
بود اما به همان اندازه حالم بهم می‌خورد؛ از این که با تحسین به من بگویند
چقدر لاغر و خوب شده‌ام. من سال‌هاست خودم را دوست ندارم،
هنوزم خودم را چاق می‌بینم و هنوز هم مذبوحانه تلاش می‌کنم لاغر
شوم.»
ملیحه هم دختر دیگری است که اضافه وزن دارد: «چاقی را نه به طبقه
اجتماعی مرتبط می‌دانم و نه لزوماً به ژنتیک. من بچه چاقی نبودم. در طول
سال‌های طولانی و تدریجی چاق شدم. قسمت جالب ماجرا این است
که در اوج چاقی متوجه نمی‌شدم چرا اطرافیان این همه به من فشار