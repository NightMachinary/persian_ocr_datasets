15648
به گزارش ایسنا در بازدید رئیس مجلس شورای اسلامی از محل احداث
فرودگاه، عبدالرحیم کردی مدیرعامل منطقه آزاد چابهار
توضیحاتی درباره روند احداث این شهر فرودگاهی به رئیس مجلس
ارائه داد.
محمد باقر قالیباف افزود: همه مصمم هستیم تا شهرفرودگاهی چابهار
راه اندازی شود که دراین بندر کنار فرودگاه، راه آهن هم از اولویت
های برنامه دولت و مجلس است.
روند احداث شهر فرودگاهی چابهار دوهفته‌ای است با
کارشکنی‌های صورت گرفته متوقف شده است، هفته پیش تیمی از
کمیسیون امنیت ملی مجلس و شورای عالی امنیت ملی از محل احداث
این شهر فرودگاهی بازدید کرد و استاندار سیستان و بلوچستان هم قول
داد روند احداث در یک هفته آینده از سر گرفته شود.
فاز اول شهر فرودگاهی چابهار با 1000 میلیارد تومان اعتبار از محل
منابع داخلی منطقه آزاد چابهار قرار است تا سال آینده وارد فاز
بهره‌برداری شود.
احداث شهر فرودگاهی چابهار در 5 برنامه و سند بالادستی کشور
آمده است و با توجه به موقعیت ویژه چابهار، بخش مهمی از ظرفیت این
شهر به ترانزیت و صادرات کالا به مقاصد بین‌المللی اختصاص خواهد
یافت.