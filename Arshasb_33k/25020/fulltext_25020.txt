25020
من پیش‌قدم شدم که شاید حضرت امام در محذور باشد که من بروم یا
آقای صانعی. چون علاقه به تدریس داشتم، قصد داشتم به قم بروم اما
حضرت امام فرمودند صبر کنید آقای صانعی به مسائل دادگاه‌ها وارد
شود بعد شما بروید چراکه آقای صانعی تازه مشغول شده بود و دو سه
ماهی طول کشید. آن موقع هفته‌ای دو روز در قم تدریس داشتم. از
حضرت امام هم بابت تدریس در قم اجازه گرفتم که در قم بمانم یا در
انتخابات شرکت کنم که فرمودند حتما شرکت کنید، اگر انقلاب
بماند قم هم می‌ماند! یک روز هم با آقای صانعی به دفتر حضرت امام رفتیم و
گفتم که با وجود انتخابات و تدریس در قم می‌خواهم از آنجا بروم که
آقای صانعی در حضور امام با بزرگواری از من تمجید کرد و چند روز بعد
به دادستانی انقلاب آمدند. آن موقع من حقوقی هم از مجلس و
دادستانی نمی‌گرفتم و الان هم به‌عنوان یک طلبه روحانی زندگی
می‌کنم.
پرونده انفجار ساختمان نخست‌وزیری را شما بررسی کردید؟
این پرونده متعلق به زمان شهید قدوسی بود و آقای ربانی‌املشی
به‌عنوان دادستان عمومی و عضو هیئت‌رئیسه حزب جمهوری
اسلامی روی آن پرونده حساس شده بود و گاهی عده‌ای این مسائل را به
مجاهدین انقلاب و بهزاد نبوی نسبت می‌دادند و حزب جمهوری
اسلامی به همین علت حساس شده بود و پرونده را سریع به دست گرفتند و