21182
اصلی، میزان و شاخص موجودی مواد اولیه خریداری ‌شده کمترین
مقدار شاخص بوده است. با این آمارها به نظر می‌رسد دورنمای فعالان
اقتصادی به‌ واسطه مشکلات تامین نقدینگی و سرمایه در گردش و
همچنین سختی‌های واردات و خرید مواد اولیه، با تهدیدهای جدی
برای تداوم فعالیت مواجه شده‌اند.
وی ادامه داد: تامین مواد اولیه واحدهای صنعتی به 2 شیوه انجام
می‌شود؛ مواد اولیه‌ای که در داخل تولید می‌شود و مواد اولیه‌ای که از
خارج وارد می‌شود.مشکلات این دو حوزه از همدیگر متفاوت
است.
جبالبارزی تصریح کرد: کمبود مواد اولیه‌ای که در داخل تولید
می‌شود، ناشی از سیستم دلالی است.کمبود مواد اولیه داخلی نتیجه
فضای کاذبی است که شباهتی به بازار سکه و طلا و ارز دارد. در این فضا
دلال‌ها تقاضای کاذبی ایجاد می‌کنند و با آن قیمت‌ها را بالا می‌برند.
نایب رئیس کمیسیون صنایع اتاق ایران اظهار کرد: متاسفانه
شرکت‌های بزرگ که تامین‌کننده مواد اولیه واحدهای صنعتی
کوچک و متوسط هستند، نگاه منطقی و درستی برای تامین مواد اولیه
ندارند و محصول را در بورس عرضه می‌کنند. از طرفی در بورس
کسانی که توان مالی دارند ولی در اقتصاد کشور نقش مثبتی ندارند،
خریداری می‌کنند و می‌توانند قیمت را بالا ببرند.