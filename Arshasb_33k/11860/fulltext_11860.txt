11860
تیم ملی به جای بازی با مالی، تمرین می‌کند
به گزارش ایسنا، پس از اینکه فدراسیون فوتبال مالی از لغو دیدار
دوستانه ایران و مالی به علت شیوع کرونا در اردوی این تیم آفریقایی
خبر داد، فدراسیون فوتبال ایران نوشت: با اعلام فدراسیون فوتبال
ترکیه دیدار دوستانه امروز (سه‌شنبه) تیم ملی مقابل مالی به دلیل
رسمیت یافتن ابتلا چند بازیکن جدید مالی به کرونا و عدم به حد نصاب
رسیدن آنان برای حضور در مسابقه لغو شد.
تیم ملی در برنامه جایگزین امروز یک جلسه تمرینی را در آنتالیا سپری
خواهد کرد.
تیم ملی را پس بدهید!
به گزارش ایسنا، روزنامه شرق نوشت: «تیم ملی امشب از ساعت 20:30
در دیداری تدارکاتی به مصاف بوسنی می‌رود تا عیارش بیش از
گذشته سنجیده شود. البته نیازی به عیارسنجی تیمی که تا همین چند
وقت پیش رتبه اول آسیا را در اختیار داشت، نیست بلکه می‌شود در این
بازی عیار کادر جدید تیم ملی را بیش از گذشته سنجید. واقعیت این
است که از زمان حضور دراگان اسکوچیچ در تیم ملی و معرفی‌اش
به‌عنوان سرمربی تردیدها بیش از گذشته است و هنوز هم عده زیادی با
شک و تردید به آینده ایران در بازی‌های انتخابی جام جهانی 2022 قطر
نگاه می‌کنند.