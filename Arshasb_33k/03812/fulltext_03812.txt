3812
اعلام تاریخ جدید کسب سهمیه دوومیدانی المپیک2020
به گزارش ایسنا، فدراسیون جهانیدو و میدانی تاریخ جدیدی برای
کسب سهمیه المپیک را اعلام‌ کرد. فدراسیون‌ جهانی دو و میدانی امروز
اعلام کرد که پس از مشورت با کمیسیون ورزشکاران و رییسان
کنفدراسیون‌های منطقه‌ای و هیأت اجرایی، مدت زمان کسب سهمیه
المپیک توکیو از تاریخ 6 آوریل تا 30 نوامبر 2020( 18 فرودین تا 10
آذر 1399) را به حالت تعلیق در آورد. بنا بر این تصمیم، در این مدت
زمانی ذکر شده هرگونه نتیجه به دست آمده در هر مسابقه به عنوان
حدنصاب ورودی المپیک و یا رنکینگ جهانی پذیرفته نخواهد شد و
اعلام رنکینگ جهانی و جایگاه ورزشکاران در این رنکینگ نیز به
حالت تعلیق در خواهد آمد.
اگر وضعیت کنونی جهان به حالت نرمال و طبیعی خود بازگردد، مدت
زمان کسب سهمیه از دسامبر 2020 ( دی ماه 99) از سر گرفته خواهد شد و
تا ضرب العجل جدید تعیین شده در سال 2021 که از سوی کمیته
بین‌المللی المپیک اعلام شده ادامه پیدا خواهد کرد. بر این اساس،
ورزشکارانی که از شروع زمان کسب سهمیه در سال 2019 موفق به
کسب ورودی شدند به همراه ورزشکارانی که در مدت زمان کسب
سهمیه تمدید شده موفق به دریافت ورودی خواهند شد، واجد
شرایط حضور در بازی های المپیک هستند.