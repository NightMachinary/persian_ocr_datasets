21784
به گزارش ایسنا، بهای هر اونس طلا برای تحویل فوری در معاملات
روز جاری بازار سنگاپور با 0.1 درصد افزایش، به 1695 دلار و 48
سنت رسید.
در بازار معاملات آتی آمریکا، هر اونس طلا با 0.2 درصد کاهش، به
1701 دلار رسید.
به گفته مایکل مک کارتی، استراتژیست ارشد بازار در شرکت سی ام سی
مارکتس، با توجه به اشتیاقی که برای ریسک وجود دارد، ممکن است در
طول معاملات شاهد افزایش فشارهای کاهشی روی قیمت طلا باشیم
اما از سوی دیگر، ضعیف شدن دلار آمریکا از این فلز ارزشمند حمایت
می‌کند.
دلار آمریکا نزدیک به پایین‌ترین رکورد خود در سه ماه اخیر ایستاد و
طلا را برای خریداران غیرآمریکایی ارزانتر کرد.
سرمایه گذاران به نشست سیاستگذاری دو روزه بانک مرکزی آمریکا
متمرکز هستند که از روز سه شنبه آغاز شده و بعدازظهر روز چهارشنبه به
پایان می‌رسد تا با توجه به دستورالعمل سیاست پولی این بانک مرکزی،
به ارزیابی روند احیای اقتصادی بپردازند. اما بازارها در پی بهبود
غیرمنتظره آمار اشتغال، روی احتمال بکارگیری نرخهای بهره منفی از
سوی بانک مرکزی حساب نمی‌کنند.
بر اساس گزارش رویترز، عاملی که رشد قیمت طلا را محدود کرده