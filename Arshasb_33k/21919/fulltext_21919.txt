21919
دکتر سید موسی خادمی، استاندار لرستان در این جلسه با اشاره به
وضعیت نامناسب استان ازنظر شیوع ویروس کرونا گفت: متأسفانه
شرایط استان مطلوب نیست و روند ابتلا و شیوع ویروس کرونا رو به
افزایش است.
وی با اشاره به پیش‌بینی متخصصین دانشگاه علوم پزشکی مبنی بر اینکه
در روزهای آینده احتمال شرایط بحرانی وجود دارد، گفت: در حال
حاضر لرستان در وضعیت کاملاً هشدار قرار دارد و لازم است هم
بیماران، مردم و همه دستگاه‌های اجرایی این وضعیت را مورد توجه
قرار داده و جوانب بهداشتی را رعایت کنند.
خادمی با تأکید بر ضرورت رعایت پروتکل‌های بهداشتی تصریح
کرد: ممکن است به شرایطی برسیم که ظرفیت بیمارستان‌ها
تکمیل‌شده و مشکلات بیشتری برای ما به وجود بیاید.
وی افزود: از همه مردم درخواست می‌کنیم با رعایت بهداشت فردی و
موارد بهداشتی از ازدحام و تجمع خودداری کنند تا این شرایط سخت
را پشت سر بگذاریم.
در ادامه دکتر نیکبخت رئیس دانشگاه علوم پزشکی لرستان با ارائه
گزارشی از وضعیت بیماری کرونا در لرستان گفت: در حال حاضر آمار
ابتلا در شهرهای مختلف استان بالاست و به‌طور متوسط روزانه 200
مورد جدید به آمار مبتلایان افزوده می‌شود که با روند افزایش ابتلا،