14478
سخنگوی ناجا در ادامه به تشریح آماری از اقدامات عملکرد پلیس از
ابتدای سال جاری تا پایان آذر ماه پرداخت و گفت: در 9 ماهه امسال
تعداد کل تصادفات رانندگی در کشور یک میلیون و 115 هزار و 297
مورد بوده است که در مقایسه با مدت مشابه سال قبل کاهشی 36
درصدی را نشان می دهد. همچنین تعداد جانباختگان حوادث
رانندگی نیز 11 هزار و 779 مورد است که در مقایسه با مدت مشابه سال
قبل کاهش 19 درصدی داشته است.
حاجیان به عملکرد پلیس امنیت اقتصادی نیز اشاره کرد و گفت: این
پلیس از 147 هزار انبار و محل نگهداری از کالاهای مختلف بازدید
کرده که بیش از 8400 انبار متخلف شناسایی و پلمب شده است.
همچنین 1965 پرونده نیزتشکیل شده و 2158 نفر نیز دستگیر و به
مراجع قضایی تحویل داده شده اند.
به گفته سخنگوی ناجا، تعداد پرونده های بالای 500 میلیون تومان 31
درصد، پرونده های بین 100 تا 500 میلیون تومان 43 درصد و تعداد
کل پرونده های این پلیس 16 درصد افزایش داشته است.
وی افزود: همچنین ارزش ریالی کل پرونده های منجر به کشف
کالای احتکار شده نیز 666 درصد در مقایسه با 9 ماهه سال قبل افزایش
داشته است.
وی به آمار کشفیات مواد مخدر نیز اشاره کرد و گفت: در این کشفیات