15325
قانون همان بود که خودش می‌فهمید؛ برای همین دامنه اختلاف بین
دولت و مجلس گسترده بود. بودجه دو میلیارد دلاری توسعه مترو را با
وجود تصویب مجلس و تأیید مجمع تشخیص مصلحت پرداخت
نکرد؛ چون می‌گفت قانونی نیست. یکی از خصوصیات محمود
احمدی‌نژاد این بود که هرگاه آمارهای رسمی باب‌ طبعش نبود و نشان
از افول اقتصادی داشت، دستور متوقف‌کردن انتشار آن را می‌داد و
آمارها همان‌هایی می‌شد که تیمش گاه‌وبیگاه برای توجیه
عملکردشان منتشر می‌کردند.
سهام عدالت در سبد خانوار
سهام عدالت نوعی یارانه است که طبق نظر دولت نهم
(ریاست‌جمهوری محمود احمدی‌نژاد)، ازطریق شرکت‌های
تعاونی عدالت استانی به مشمولان آن واگذار می‌شود. دولت هدف از
عرضه سهام عدالت را گسترش سهم بخش تعاون در اقتصاد ایران اعلام
کرده‌ است. بنا بر طرح «سهام عدالت»، بخشی از سهام شرکت‌های
دولتی معین به قشرهای کم‌درآمدتر فروخته شد؛ البته این سهام
به‌تازگی آزاد شده و ارزش 500‌هزارتومانی آن در سال 85 به 16
میلیون تومان در این روزها رسیده است.
آغاز طرح مسکن مهر
محمد سعیدی‌کیا، وزیر مسکن و شهرسازی، مسکن مهر را به‌ عنوان