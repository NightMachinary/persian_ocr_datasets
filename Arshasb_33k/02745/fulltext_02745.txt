2745
داشتن آن‌ها، گفت: از هر مدیا باید توقع همان مدیا را داشت. شما از یک
سریال تلویزیونی باید توقع یک چیزی با خطوط قرمز و حدود و ثغور
تلویزیون را داشته باشید، از سینما هم در حدود کاری که از ارشاد
مجوز گرفته، از کار مطبوعاتی نیز تصور و توقع باید مطابق با آن باشد و
از فضای مجازی هم همین‌طور. اوایل تصور می‌کردم اگر مدیریتی در
فضای مجازی باشد طنزها پخته‌تر می‌شود و استعدادهایی از این فضا
بیرون می‌آید؛ اما بعد از مدتی به تجربه معلوم شد این فضا حدود خود را
دارد و توقعات هم باید در همان حد باشد.
او همچنین تاکید کرد: در فضای مجازی شوخی‌ها افسارگسیختگی‌
دارد و این قابل کتمان نیست، اما در عین حال برخی‌شان بامزگی‌هایی
دارند و در لحظه‌اند. می‌خواهم بگویم این فضا یک‌سری معایب دارد که
همه‌مان می‌دانیم؛ مثلا برخی سخیف هستند، برخی جلفند، برخی هم
چرتند و برخی هم ضعیف هستند. ولی محسناتی هم دارد، که یکی همین
در لحظه بودن است. فضای مجازی چنین در هم آمیختگی‌ای دارد. اگر
توقع‌مان را از جنس شوخی‌هایی که مثلا با کرونا در فضای مجازی
می‌شود مطابق همان «از کوزه همان برون تراود که در اوست» کنیم
آن‌وقت در ذوق‌مان نمی‌خورد.
ابراهیم رها در پایان از نوشتن کتابی درباره کرونا خبر داد و گفت:
صحبت‌های اولیه را با نشر چشمه داشتم. نام این کتاب «عشق دوران