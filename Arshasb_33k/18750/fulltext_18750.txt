18750
برای نظارت بر درستی اجرای آن ها به کار گرفته شود.
این استاد دانشگاه اضافه کرد: این قوانین باید به گونه‌ای وضع شوند
که تسهیلات لازم در جهت رفع موانع تولیدی در کشور به‌وجود
بیاید. در مرحله بعدی باید ضمن مطالعه و تجزیه و تحلیل دقیق بازارهای
داخلی و خارجی، به ظرفیت‌های بالقوه و بالفعل آن‌ها توجه و از آن‌ها در
جهت افزایش تولید استفاده کرد.
وی بیان کرد: در سال جهش تولید تمرکز تولید باید بر اساس ظرفیت‌ها
و توان داخلی باشد. لذا در این خصوص جهش در کیفیت و کمیت تولید
به‌صورت همزمان می‌تواند فضای مناسبی را برای ارائه محصول
تولیدی به بازار فراهم سازد. از طرف دیگر بهبود محیط کسب و کار و
ایجاد فضای رقابتی می‌تواند مشوقی در جهت افزایش اشتیاق به تولید
در بنگاه‌های کوچک و کارگاه‌ها و کارخانه‌های تولیدی باشد، این
امر باعث توسعه بنگاه‌های خرد و زودبازده و ایجاد کارآفرینی در
کشور خواهد شد.
فصاحت افزود: دولت باید با ایجاد بستر مناسب و تهیه و تدوین
مشوق‌های لازم، شرایط را برای پایین آوردن ریسک سرمایه‌گذاری
در تولید فراهم کرده و امنیت سرمایه را تضمین کند. همچنین مبارزه با
فساد و رانت‌های موجود در جریان تولید و کارآمدسازی نظام
توزیع در بهبود عملکرد تولید در بنگاه‌ها نقش بسزایی ایفا می‌کند.