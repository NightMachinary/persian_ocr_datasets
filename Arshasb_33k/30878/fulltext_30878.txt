30878
کرونای خانوادگی
محمد دهقانی فیروزآبادی، امروز سه‌شنبه 20 خرداد در نشست خبری
با اصحاب رسانه اظهار کرد: حساسیت مردم نسبت به بیماری کرونا
نباید کاهش یابد.
وی با بیان اینکه باید اطلاع‌رسانی‌ها به صورت مستمر ادامه یابد تا مردم
آگاهی‌های لازم را کسب کنند، افزود: در راستای سیاست‌های
کلان ستاد ملی مقابله با کرونا و تصمیماتی که در ستاد استانی گرفته شد،
از دهه دوم فرورین ماه امسال جهش ثابت و کاهشی در موارد بستری
کرونا در بیمارستان‌ها را شاهد بودیم.
به گزارش ایسنا، رییس دانشگاه علوم پزشکی بیرجند بیان کرد: هرچند
موارد جدید شناسایی شده افراد سرپایی یا اطرافیان بیماران مثبت
بدون علایم هستند، اما این موضوع نیز موارد بستری را افزایش و بعضا
برای برخی افراد اتفاقات ناگواری رخ خواهد داد.
دهقانی تصریح کرد: کرونا اکنون علاوه بر علائم قبلی دارای علائم
دیگری چون اختلال بویایی و چشایی، درد بدن، دردهای شکمی و
اسهال و حتی سکته مغزی نیز است.
وی ادامه داد: برگزاری هرگونه مراسم در تالارها ممنوع است، اما بر
اساس دستور ستاد ملی مقابله با کرونا شهروندان می‌توانند با 50 درصد
ظرفیت تنها در تالارها سرو غذا داشته باشند.