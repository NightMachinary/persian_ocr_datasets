17867
سرما در انتظار شکوفه‌های بهاری ابهر
مجید قزوینیان در گفت‌وگو با ایسنا، با اشاره به پیش‌بینی هواشناسی
مبنی بر ورود توده هوای سرد و بارش باران، اظهار کرد: از باغ‌داران
درخواست می‌شود تمهیدات لازم را برای مقابله با هر گونه خسارت
سرمازدگی در مزارع و باغات، محافظت از تاسیسات آبیاری تحت
فشار و مزارع و باغات و نیز اطمینان از سازه‌های گلخانه‌ها با توجه به
وزش باد شدید، اقدامات معمول را انجام دهند.
وی با ارائه توصیه‌هایی به کشاورزان، بیان کرد: از جمله مهم‌ترین این
توصیه‌ها می‌توان به محافظت ازمزارع و باغات با توجه به وزش باد
شدیدو احتمال رخداد تگرگ، اطمینان از استحکام سازه‌ها، سالم
بودن پوشش‌های پلاستیکی و بسته بودن درب و پنجره‌گلخانه‌ها با
توجه به وزش باد شدیدو احتمال تگرگ، خودداری از آبیاری
مزارع گندم و جو با توجه به وقوع بارش، وزش باد شدید و در نتیحه
احتمال سیل، لایه‌روبی کانال‌ها و زهکش‌های مزارع و باغات به
منظور خروج آب‌های سطحی ناشی از باران، هدایت آب‌های روان به
انهار آبیاری جهت تغذیه سفره‌های زیرزمینی، خودداری از چرای
دام در حاشیه رودخانه‌های فصلی و حاشیه دره‌ها با توجه به احتمال
سیلابی شدن آن‌ها و جلوگیری و کنترل ورود آب باران به استخرهای
پرورش ماهی و میگو اشاره کرد.