29825
وی در پاسخ به این سؤال که چند درصد از ابتلا به آلزایمر وابسته به ژنتیک
است؟ گفت: ‌در ابتلا به این بیماری هر دو عامل ژنتیکی و محیطی مؤثر
هستند؛ البته تغییرات ژنتیکی همیشه به عنوان یک بستر لازم مؤثر بوده
اما باید به این نکته توجه کنیم که برداشت از ژنتیک و اینکه همه افراد فکر
می‌کنند که اگر پدر و مادری به آلزایمر مبتلا است، حتما فرزند آن نیز
دچار این بیماری می‌شود، برداشت خامی است؛ چرا که بسیاری
اوقات این طور نبوده است.
نظری در پاسخ به این سؤال که آیا ابتلا به آلزایمر در سنین میانسالی نیز
دیده شده است؟ عنوان کرد: عموماً آلزایمر در سنین بالاتر خود را
نشان می‌دهد اما در سن پایین نیز این بیماری دیده شده است، اتفاقاً
افرادی که در سنین پایین‌تر به این بیماری مبتلا شده‌اند بیشتر حالت
وراثتی آن‌ها مشخص شده است، در صورت ابتلای افراد در سنین
پایین باید به تشخیص‌های دیگری از زوال عقل هم فکر کنیم اما عموماً
ابتلا به این بیماری در سنین بیش از 50 سالگی شروع می‌شود.
این متخصص مغز و اعصاب ادامه داد: این بیماری اختلال در حافظه
است، اما واقعیت این است که فقط اختلال در حافظه در این بیماری قابل
توجه نیست، بلکه بیشتر اختلال در شناخت و اجزای مختلف فرایند
شناختی در انسان است.
وی تصریح کرد: در نتیجه این بیماری وسیع‌تر از اختلال در حافظه