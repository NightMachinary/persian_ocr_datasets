16074
زیر است:
علم واژه‌ای است که تعریف آن بسیار مشکل است، چراکه هیچ واژه‌ای
به اندازه آن روشن نیست تا بتواند بیانگر عمق این ظرفیت فاخر جهانی
باشد. جایگاه علم اندوزی هم از جایگاه هیچ سلاحی برای صلح،
مذاکره‌ای برای اتحاد و ثروتی برای توسعه پایین‌تر نیست.
بی شک ارزش هر انسانی به دانش اوست و دانشجویان در تمام این کره
خاکی فارغ از دین و مذهب، کشور و اصالت، مثل شمعی می‌سوزند تا
عالم را از تاریکی جهل بیرون بکشند؛ آینده سازانی که زیر سقف مراکز
دانشگاهی با ناآگاهی مبارزه می‌کنند، اما این مسیر گاهی به اندازه‌ای
دردناک و دشوار است که دیگر زبانی را یارای بیان رنج آن نیست
همچون زمانی که علم، مهمترین ابزار در جنگ نرم، بهانه‌ای می‌شود
برای آغاز یک جنگ سخت.
شهادت دانشجویان و اساتید دانشکده حقوق دانشگاه کابل در پی یک
حمله تروریستی، جنایتی بود که گروه قلیل مخالفان و جاهلان به علم در
این کشور، تلخ ترین لحظه را برای دانشجویان افغانستانی که راهشان
مستدام است، رقم زد و قلب دانشگاهیان را آزرده کرد.
جامعه علمی ایران و به خصوص دانشگاه علوم پزشکی شهید بهشتی
افتخار دارد که بر عهد برادری با ملت شریف افغانستان ایستاده و در طول
سالیان متمادی، میزبان فرزندان و برادران و خواهران سختکوش و پر