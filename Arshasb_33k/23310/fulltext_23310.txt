23310
داشته باشند.
استاندار کرمانشاه با اشاره به اجرای کامل پروتکل های بهداشتی در
محل شعب، از رای دهندگان خواست تا هنگام مراجعه حتما ماسک
همراه داشته باشند.
بازوند از رای مردم به عنوان حق الناس یاد کرد و افزود: هیات های
اجرایی و نظارت تمام تلاش خود را برای صیانت از آرای مردم به کار
می‌بندند.
اولویت ما و نمایندگان استان رفع مشکلات اقتصادی مردم است
بازوند در ادامه با بیان اینکه در شرایط فعلی مباحث اقتصادی اولویت
اول استان است، گفت: خوشبختانه نمایندگان استان هم به این
موضوع توجه ویژه دارند.
وی افزود: در برنامه هایی که از سوی نمایندگان استان و نیز نامزدهای
فعلی در دو حوزه انتخابیه کرمانشاه و اسلام آبادغرب و دالاهو مطرح
شده، توجه به مباحث اقتصادی از جمله اشتغال، سرمایه گذاری و
مبارزه با بیکاری همواره مورد تاکید است.
بازوند تصریح کرد: امیدواریم با تعیین تکلیف دو نماینده نهایی
استان، انسجام خوبی را در میان نمایندگان همانطور که تاکنون شاهد
بوده ایم بازهم شاهد باشیم و همه با هم برای پیشبرد برنامه های توسعه ای
استان تلاش کنیم.