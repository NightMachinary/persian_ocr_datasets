3396
خزل شهرستان نهاوند با 30 نفر آغاز به کار کرد.
اشتغال 76 هزار نفر در واحدهای صنفی استان سمنان
علی تشنه دل در ششمین جلسه کمیسیون نظارت بر سازمانهای صنفی
استان با اعلام این خبر گفت: بیش از 30 هزار واحد صنفی در استان دارای
پروانه کسب می باشند و در حدود 76 هزار نفر در این واحدها شاغل
هستند.
وی تصریح کرد: از مجموع واحدهای صنفی دارای پروانه کسب در
استان ، در حدود 10300 واحد خدماتی ، 15184 واحد توزیعی و
4894 واحد نیز تولیدی می باشند که از این تعداد ، 1652 واحد در نیمه
نخست سال جاری پروانه کسب دریافت نموده اند.
رئیس سازمان صنعت ، معدن و تجارت استان سمنان در ادامه ضمن ارائه
گزارشی از وضعیت پروانه های کسب در استان اظهار داشت: نسبت
پروانه های کسب منقضی شده به کل پروانه ها در 6 ماهه سالجاری در
حدود 12 درصد و نسبت واحدهای فاقد پروانه کسب به کل پروانه ها در
این مدت در حدود یک درصد بوده است.
در این جلسه که با حضور نمایندگان اعضای کمیسیون در محل سازمان
صمت استان برگزار شد ، پیرامون موضوعات مختلف اتحادیه های
صنفی بحث و تبادل نظر شد و همچنین گزارشی از کمیته نرخگذاری
کالا و خدمات شهرستان سمنان ارائه گردید.