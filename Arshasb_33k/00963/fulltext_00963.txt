963
آمار ناامیدکننده سینمای چین در سومین هفته بازگشایی
به گزارش ایسنا، درام جنگی «1917» ساخته «سم مندس» در اولین هفته
نمایش در سینماهای چین با فروش 5.3 میلیون دلاری پرفروش ترین
فیلم گیشه سینمای چین بود و «فورد در مقابل فراری» دیگر فیلم
هالیوودی نیز در اولین هفته اکران در چین با عملکردی ضعیف تنها 1.2
میلیون دلار فروخت.
این سومین هفته بازگشایی سینماهای چین پس از یک تعطیلی طولانی
شش ماهه است و آمارهای ناامیدکننده گیشه حاکی از آن است که
بخشی از سینماهای چین در مناطقی با خطر ‌ شیوع ویروس کرونا
همچنان تعطیل هستند و سینماهای فعال نیز با محدودیت هایی رو به رو
هستند که از جمله میتوان به کاهش پنجاه درصدی نمایش فیلم ها و سقف
ظرفیت 30 درصدی برای حضور مخاطبان در سالن‌های سینماست.
همچنین در برخی مناطق، نمایش فیلم‌هایی با مدت زمان بالای دو
ساعت ممنوع است.
سینمای چین با فروش 17.3 میلیون دلاری اخیر خود، مجموع فروش
سال 2020 خود را به رقم 394 میلیون دلار رساند که در مقایسه با آمار
مشابه سال گذشته از کاهش 93.2 درصدی حکایت دارد.
گیشه چین به عنوان دومین بازار بزرگ سینمایی جهان پس از آمریکا،
سال گذشته و در مقطع زمانی کنونی 5.4 میلیارد دلار فروخته بود.