23887
یافته‌های به‌دست‌آمده از این پژوهش حاکی از تاثیر زندگی پیش از
ازدواج این زنان بر نوع ازدواج آنان است. با توجه به روایت‌های
استخراج شده از مصاحبه‌ها، فقر در خانواده، زندگی در خانواده پر
جمعیت، مشکلات خانوادگی، بالارفتن سن و نداشتن خواستگار
مناسب، ازدواج ناموفق قبلی و فریب‌خوردن به دلیل موقعیت لشکری
همسر (تبعه عراقی) و بی اطلاعی از خارجی‌بودن همسر (تبعه افغان) و بی
اطلاعی از عواقب ازدواج با تبعه خارج دلایل ازدواج این زنان با
اتباع خارجی بوده است.
به گفته پژوهشگران این مطالعه،برخی از اتباع عراقی در ایران جزو سپاه
بدر بودند که پس از صلح با ایران، در کنار رزمندگان ایرانی به جنگ با
عراق پرداختند و پس از اتمام جنگ تحمیلی در سپاه پاسداران ایران
مشغول به کار شدند.
بر اساس مصاحبه‌ها،آگاه نبودن از عواقب ازدواج با اتباع بیگانه، فقر
و محرومیت، از مهم‌ترین دلایل این‌گونه ازدواج‌ها است.
پیامدهای این نوع ازدواج
با توجه به نتایج این مطالعه،احساس حقارت و کوچکی در مقابل دیگر
افراد جامعه از جمله پیامدهایی است که ازدواج با اتباع افغان و عراقی
برای زنان داشته است. این زنان به مواردی مثل تمسخر خود و
فرزندانشان، سرزنش، غریبه‌انگاری، فقر و داغ ناشی از آن و