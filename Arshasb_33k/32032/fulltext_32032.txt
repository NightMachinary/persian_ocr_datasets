32032
گلدمن ساکس: نفت برنت تا اواسط سال 65 دلار خواهد بود
به گزارش ایسنا، در پی تصمیم غیرمنتظره عربستان سعودی برای
کاهش تولید به میزان یک میلیون بشکه در روز دیگر در ماههای فوریه و
مارس، گلدمن ساکس اعلام کرد سطح تولید مارس گروه اوپک پلاس
نزدیک به رکورد پایین اخیر خواهد ماند و همزمان تقاضای جهانی
برای نفت تحت تاثیر هوای گرمتر و گسترش واکسیناسیون، بهبود
چشمگیری خواهد یافت.
جفری کوری، مدیر جهانی تحقیقات کالای گلدمن ساکس در
یادداشتی نوشت: با عرضه واکسنها در سراسر جهان احتمال این که
بازار نفت از سه ماهه دوم دچار کمبود عرضه شود، افزایش پیدا می کند.
گلدمن ساکس در دسامبر با اشاره به افت ارزش دلار، هزینه دولت و گذار
انرژی، قیمت 65 دلار را برای هر بشکه نفت برنت تا پایان سال 2021
پیش بینی کرده بود.
بهای معاملات نفت برنت هفته گذشته تحت تاثیر تصمیم اوپک برای
ثابت نگه داشتن تولید تا پایان مارس، بیش از 10 درصد صعود کرد و
آخرین بار 55 دلار و 19 سنت در هر بشکه معامله شد.
با وجود رشد اخیر موارد جهانی ابتلا به ویروس کرونا، گلدمن ساکس
بیش از سایر بانکها و موسسات نسبت به قیمت نفت خوش بین بوده است.
اس اند پی گلوبال پلاتس آنالیتیکس در دسامبر پیش بینی کرده بود