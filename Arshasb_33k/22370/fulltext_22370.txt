22370
چهارم مغازه به‌مدت یک‌هفته پلمب می‌شود. ماجرا تنها به راننده‌ها و
اصناف محدود نمی‌شود. عابران پیاده‌ای که ماسک نمی‌زنند با
چهره‌نگاری از سوی دوربین‌های نیروی انتظامی که برای حجاب
است، شناسایی شده و جریمه می‌شوند. به گفته این مسئول در وزارت
بهداشت، اگر پلیس و بازرسان وزارت بهداشت این افراد را ببینند،
جریمه‌شان می‌کنند. این جرایم شامل خودروهای شخصی نمی‌شود
اما اگر فرد از خودرو پیاده شود ماسک نزده باشد، جریمه می‌شود. به گفته
او شماره حساب وزارت بهداشت برای واریز جرایم به دولت اعلام شده
است: «افراد متخلف جریمه شده، بدهکار دولت می‌شوند و می‌توانند
جزئیات جریمه را از هر طریقی دریافت کنند؛ مانند قبض جریمه‌ای
که برای فرد می‌آید یا راه‌هایی پیش‌بینی‌شده مانند محاسبه روی قبض
آب و برق و تلفن و... در عین حال این جرایم، صرفا برای حوزه کرونا
هزینه می‌شود.»
پلیس: به ما ابلاغ نشده است
مردم روز گذشته ماسک‌ها را بر چهره کشیده بودند اما جزئیات زیادی
نمی‌دانستند. در تمام طول مسیر خیابان فاطمی، میدان فاطمی،
خیابان ولیعصر و میدان ولیعصر حتی یک مأمور نیروی انتظامی دیده
نمی‌شد. کانکس‌های پلیس در میدان فاطمی و کارگر شمالی خالی بود
و تنها کانکس میدان ولیعصر 2مأمور نیروی انتظامی داشت. «هنوز