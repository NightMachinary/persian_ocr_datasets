8831
تامین اعتبار 200 میلیاردی برای تولید ماشین‌آلات راهداری در هپکو
سید علی آقازاده 21 مردادماه در جریان بازدید از خبرگزاری ایسنا به
مناسبت روز خبرنگار در خصوص آخرین وضعیت شرکت هپکو
اراک با بیان اینکه تلاش مجموعه استان مرکزی انتقال شرکت از بخش
خصوصی به بخش دولتی بود که این امر محقق شد، افزود: به دلیل کمبود
نقدینگی و مشکلات موجود این انتقال باید انجام می‌شد. ما خواهان
واگذاری شرکت به یک بنگاه‌ اقتصادی بودیم که پس از پیگیری‌های
بسیار واگذاری به سازمان تامین اجتماعی انجام شد.
وی با بیان اینکه قراردادهایی برای تولید ماشین‌آلات از 6 ماه پیش
آماده شده است، اما درگیر تامین مالی و مباحث نقدینگی بود، گفت: پس
از مذاکرات با وزیر راه و شهرسازی در حال حاضر 200 میلیارد تومان
منابع مالی برای تولید ماشین‌آلات مورد سفارش سازمان راهداری
از سوی سازمان مدیریت و برنامه‌ریزی کشور تامین شده است که این
رقم پیش پرداخت برای حدود 100 دستگاه گریدر است.
آقازاده تصریح کرد: آنچه در حال حاضر مهم است مسئله مدیریت
شرکت است چراکه هپکو به سازمان تامین اجتماعی واگذار شده است
و باید سازمان بنگاه را تحویل بگیرد و مستقر شود و تکلیف مدیریت را
روشن کند. البته فعلا با مشکلات کارگری هم مواجه هستیم چراکه
حقوق خرداد و تیرماه پرداخت نشده است.