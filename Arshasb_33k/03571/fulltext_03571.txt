3571
پامپئو در کنفرانس اقدام سیاسی محافظه‌کارانه ضمن محکوم کردن
چین به خاطر بازداشت این ناشر برجسته هنگ‌کنگی، جیمی لای را یک
وطن‌پرست خواند و گفت: این اقدام بیانگر آن است که پکن بعید است
موضع خود در رابطه با هنگ‌کنگ را تغییر دهد.
وی افزود: لای چیزی بیشتر از یک انسان وطن‌پرست نبود که برای
مردمش خواستار اتفاق‌های خوب بود.
وزیر امور خارجه آمریکا تصریح کرد: با توجه به اتفاق روز دوشنبه،
نسبت به اینکه دولت پکن موضع خود را در رابطه با هنگ‌کنگ تغییر
دهد، خوش‌بین نیستم.
در همین حال، رابرت اوبراین، مشاور امنیت ملی کاخ سفید نیز در
بیانیه‌ای گفت: ما از شنیدن خبر بازداشت جیمی لای عمیقا ناراحت
شدیم.
وی افزود: بازداشت جیمی لای و چند تن دیگر تلاشی برای ارعاب
چهره‌های اپوزیسیون و حامی دموکراسی و همچنین سرکوب
رسانه‌های مستقل است.
پامپئو همچنین در مصاحبه‌ای با نیوز مکس، مجددا اپلیکیشن چینی
تیک تاک را به باد انتقاد گرفت و گفت: این اپلیکیشن به خاطر تعهدی که
تمامی شرکت‌های فن‌آوری به حزب کمونیست چین دارند، یک
تهدید امنیت ملی برای آمریکایی‌هاست.