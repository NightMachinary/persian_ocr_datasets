4292
افزایش نگران کننده مرگ بر اثر کرونا در فارس
دکتر علی اکبری سه‌شنبه 22 مهر در جلسه تشریح وضعیت آماری شیوع
کروناویروس در استان فارس، گفت: طی 24 ساعت گذشته شاهد
فوت 13 نفر از بیماران مبتلا به کووید19 در فارس بودیم که نسبت به
روزهای گذشته، افزایش نگران کننده‌ای داشته است.
اکبری با بیان اینکه مجموع قربانیان این ویروس مهلک در فارس را
1105 نفر ذکر و اضافه کرد: براساس آخرین آمار، اکنون 1080 بیمار
مبتلا به کرونا در بیمارستان‌های فارس بستری هستند و 131 نفر از این
بیماران، به دلیل وخامت شرایط جسمی تحت مراقبت‌های ویژه قرار
دارند.
معاون علوم پزشکی شیراز، با اشاره به انجام 316 هزار و 488 تست ابتلا به
کرونا در استان فارس طی بیش از هفت ماه گذشته، گفت: با انجام این
تست‌ها 63 هزار و 818 مورد مثبت قطعی مشخص شده است.
اکبری یادآور شد که از ابتدای شیوع بیماری کرونا در فارس تاکنون
57 هزار و 371 بیمار، بهبود یافته‌اند.
معاون درمان علوم پزشکی شیراز همچنین بر لزوم استفاده از ماسک زمان
تردد در خارج از منزل، گفت: از شهروندان درخواست می‌شود که
ضمن رعایت شیوه‌نامه‌های مبارزه با کرونا، از حضور در تجمعات و
میهمانی‌ها حتی دورهمی‌های خانوادگی پرهیز کنند.