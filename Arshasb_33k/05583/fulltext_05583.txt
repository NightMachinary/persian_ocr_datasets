5583
دارند و یک روز هم با اهانت‌های سخیف به مقدسات به جنگ با اسلام
می‌آیند.
تولیت آستان قدس رضوی تصریح کرد: مسلمانان وظیفه‌دارند که
در برابر این‌گونه اهانت‌ها بایستند و اعتراض و نفرت خودشان را نسبت
به حرکت‌های سخیف ابراز کنند و از دولت‌های خود هم بخواهند که
موضع بگیرند.
بر اساس گزارش آستان‌نیوز، حجت‌الاسلام‌والمسلمین مروی
خاطرنشان کرد: اگر جهان اسلام متحد شوند، تمام استکبار و ایادی
آن‌ها نمی‌تواند در برابر اسلام بایستد، اما متأسفانه برخی کشورهای
اسلامی احساس مسئولیت ندارند و سران برخی از کشورها هم نوعاً
خودفروخته هستند و دشمن هم از این فرصت برای اهانت به
بزرگ‌ترین شخصیت عالم وجود استفاده می‌کند. خداوند همه
مسلمانان را از خواب غفلت بیدار کند.
در این مراسم همچنین آیت‌الله علیرضا اعرافی، مدیر حوزه‌های علمیه
سراسر کشور به ایراد سخنرانی پرداخت و ضمن محکومیت این اقدام
ننگین ضدانسانی و ضدتوحیدی گفت: حضرت ختمی مرتبت پیامبر
بزرگ اسلام، الگوی کاملی برای بشریت است و ایشان از آغاز رسالت
پیوسته در معرض هتاکی کوردلان بوده و هست و اقدام این نشریه بار
دیگر عمق کینه استکبار با جهان اسلام را نشان داد.