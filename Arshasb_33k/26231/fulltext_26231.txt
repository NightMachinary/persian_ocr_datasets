26231
آیین افتتاح دفتر دادرسی الکترونیک قضایی، اظهار کرد: بدون
تردید الکترونیکی شدن دادرسی‌ها می‌تواند به‌صورت قابل
ملاحظه‌ای از مدت زمان رسیدگی به دعاوی کاسته و به روند بررسی
پرونده‌ها و احقاق حق سرعت دهد.
وی تاکید کرد: یکی از اهداف اصلی دادرسی الکترونیک قضایی رفع
اطاله دادرسی است؛ چراکه به لحاظ سریع‌الوصول بودن اطلاعات و
استفاده از روش‌های نوین الکترونیکی محیطی امن و بدون
محدودیت زمانی برای بررسی پرونده‌ها فراهم می‌شود.
صادقی‌نیارکی تصریح کرد: با استقرار دفتر خدمات الکترونیک
قضایی در زندان، زندانیان از این به بعد می‌توانند همه درخواست‌ها و
اقدامات قضایی خود را از این طریق سامانه ثنا به واحدهای قضایی
مربوطه ارسال و متعاقباً از نتایج آن مطلع شوند.
رئیس‌کل دادگستری استان زنجان، با بیان اینکه به لحاظ وجود برخی
محدودیت‌ها برای رفت و آمدزندانیان به بیرون از زندان راه‌اندازی
دفتر خدمات قضایی در زندان یک ضرورت بود، افزود: براساس
مصوبات ستاد ملی مبارزه با کرونا و همچنین تأکید رئیس قوه قضائیه بر
عدم انتقال زندانیان به محاکم و همچنین عدم تضییع حقوق اصحاب
دعوا، راه‌اندازی این دفاتر امکان برگزاری همزمان 4 دادرسی را
فراهم می‌کند.