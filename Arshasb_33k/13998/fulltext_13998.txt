13998
می‌دهد: چرا تعجب کردین. خیلی از بچه‌ها همینجوری هستن.
آقای معلم خودش چند قدمی جلوتر می‌آید و از خاطرات کاری
دوران تحصیلش می‌گوید این که از اول راهنمایی تا زمانی که دانشگاه
قبول شد، کار کرد. علیرضا بهشتی نیا خودش در همین منطقه به دنیا آمده
و از همان کودکی دلش می‌خواست که معلم شود. او روزها به مدرسه
می‌رفت عصرها هم دستفروشی می‌کرد، می‌گوید: هر باری که
شهرداری جنس‌هایم را جمع می‌کرد با ترس و لرز به خانه می‌رفتم پدرم
ناراحت می‌شد و فکر می‌کردم نمی‌توانم جنس‌هایم را نگه دارم. خیلی
از بچه‌های اینجا عادت به کار دارند اگر خودشان هم نخواهند
مجبورند کار کنند.
آقای معلم تجربه کاری بسیاری با دانش‌آموزانی دارد که کار
می‌کنند. او از ابوالفضل می‌گوید که به زور پدرش تا صبح زباله‌گردی
می‌کرد و صبح‌ها در کلاس درس می‌خوابید، یا محسنی که با پدرش
شب‌ها ضایعات جمع می‌کرد، از امیر حسینی که به خاطر اعتیاد پدرش
مجبور است تا ساعت 11 شب در یک ساندویچ فروشی کار کند:
«مشکلات مالی آن قدر زیاد است که دانش‌آموز اصلاً نمی‌تواند
درس بخواند. تعداد دانش‌آموزانی که کار می‌کنند آن قدر در
مدرسه ما زیاد است که نمی‌دانیم دست کدامشان را بگیریم.»+
یک ساعت که گذشت وقت استراحتشان که تمام شد صاحبکار