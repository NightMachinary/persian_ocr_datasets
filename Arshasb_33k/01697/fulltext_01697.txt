1697
کشوری 21 هزار تست گرفتیم، تصریح کرد: اقدام ما را سازمان
بهداشت جهانی تایید کرده و آزمایش‌های سرپایی سهم عمده‌ای در
جلوگیریاز شیوع ویروس داشته است. از هفته گذشته آزمایش پادتن
آغاز شده تا سطح ایمنی افراد مورد سنجش قرار گیرد. همچنین 1000
نفر از مردم سالم، مورد آزمایش قرار می‌گیرند تا تعداد افرادی که به
بیماری مبتلا شده و از آن آگاهی ندارند نیز، مشخص شود.
حقیقی با تأکید بر اینکه تا واکسن این بیماری کشف و تولید نشود، خطر
بیماری وجود دارد، عنوان کرد: حتی با وجود واکسن نیز احتمال
جهش و تغییر ویروس دور از ذهن نیست؛ همچنین تا فاصله اجتماعی
رعایت نشود نمی‌توان تضمین داد که مردم از این بیماری در امان
بمانند. با سلامت مردم شوخی نداریم و کسب و کارها باید متعهد شوند،
پروتکل‌های بهداشتی را رعایت کنند، در غیر این صورت برخورد
قانونی با آن‌ها انجام می‌شود.
وی میزان اشغال تخت‌ها را بین 28 تا 30 درصد ظرفیت پیش‌بینی شده
برشمرد و گفت: تا شهریورماه 220 تخت بیمارستانی و 80 تخت
آی.سی.یو اضافه می‌شود. به وزیر بهداشت و رئیس جمهور
درخواست دادیم تا در مدت یک سال بیمارستان خدابنده و بیمارستان
ولیعصر (عج) زنجان 620 تخت‌خوابی شود که قول مساعد مسئولان
اخذ شده است.