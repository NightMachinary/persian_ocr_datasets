2751
متفرقه زیادی در این جایگاه جضور دارند.
از خیال پردازی سودجویان تا واقعیت مدفون شده در تپه‌های تاریخی
کرمانشاه 
خیال خام رسیدن به گنج و سودای پولدار شدن یک شبه این
سودجویان را برآن داشته بود که نیمه های شب برای رسیدن هرچه
سریعتر به رویایشان با ماشین آلات سنگین به جان یکی از تپه های
تاریخی این شهرستان بیفتند که خوشبختانه با آگاهی به موقع مردم
بومی این نقشه شوم ناکام ماند.
با توجه به اینکه هر ساله به مانند دیگر استان‌های تاریخی کشور شاهد
چنین حفاری‌های غیرمجازی در تپه‌های تاریخی کرمانشاه هستیم،
حال سوال اینجاست که واقعا در زیر این تپه‌های تاریخی گنج و عتیقه
وجود دارد که دندان طمع سودجویان اینگونه برای تعرض به آنها تیز
شده، تا جایی که حاضرند با ماشین آلات سنگین برای تخریب میراث‌
کهن برجای مانده از نیاکانمان اقدام کنند؟
علیرضا برشاهی معاون میراث فرهنگی اداره کل میراث فرهنگی،
صنایع دستی و گردشگری استان کرمانشاه در گفت و گو با ایسنا و در
پاسخ به این پرسش اظهار کرد: متاسفانه ذهنیتی که مردم نسبت به
تپه‌های تاریخی دارند این است که در زیر این تپه‌ها گنج و دفینه‌های
زیادی پنهان شده و اگر آنها را حفاری کنند، به گنج می‌رسند.