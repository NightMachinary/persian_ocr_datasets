29406
امروز 23 آذرماه از ساعت 11 صبح کیفیت هوای اراک کاهش یافته
است و با عدد 105 نشان می دهد که هوا برای گروه‌های حساس ناسالم
است، البته ایستگاه شریعتی عدد 114 را نشان می‌دهد که حاکی از
آلودگی بیشتر در این منطقه است، اما سوال اینجاست که چه زمانی اراک
از بند این هوای ناسالم خلاص می‌شود و آیا دولت، امسال در لایحه
بودجه اعتباری مناسب را برای کاهش آلودگی هوا و کنترل
ریزگردها که اراک در تابستان‌ها با آنها درگیر است پیش بینی کرده
است؟
مسئله آلودگی هوا از حالت استثنا خارج شده است
رییس کمیسیون کشاورزی، آب، محیط زیست و منابع طبیعی
مجلس شورای اسلامی در گفت‌وگو با ایسنا، با تاکید بر اینکه یکی از
مهمترین موضوعاتی که در حوزه محیط زیست قابل تامل و دقت است
مسئله آلودگی هواست، اظهار کرد: بسیاری از شهرهای بزرگ کشور
خاصه کلانشهرها همچون شهر اراک به عنوان یکی از مهمترین
شهرهای صنعتی کشور درگیر آلودگی هوا هستند.
سید جواد ساداتی نژاد تصریح کرد: در سال‌های اخیر اگر فقط در تهران به
عنوان پایتخت مشکلات آلودگی داشتیم، این روزها در شهرهای
کوچک هم به دلیل آلودگی هوا و ریزگردها مدارس تعطیل می‌شوند و
این نشان می دهد که مسئله از یک حالت استثنا جنبه عمومی پیدا کرده است