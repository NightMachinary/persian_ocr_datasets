3856
دودکش قابل حمل این شرکت می‌تواند غلظت گازهای آلاینده
خروجی از این دودکش‌ها را با دقتی بالا بسنجد. این میزان با تحلیل‌ها و
مطالعات بعدی، به اصلاح منشأ تولید آلاینده و در نهایت کاهش
آلودگی هوا منجر می‌شود.
وی سنجش میزان آلاینده‌ها به صورت لحظه‌ای و با دقتی بالا را از
مزایای این دستگاه دانست و خاطر نشان کرد:علاوه بر تولید بومی
دستگاه‌های گازسنج و غبارسنج محیطی که مولفه‌های زیست محیطی
را سنجش و تحلیل می‌کنند، توانستیم دستگاه سنجش ذرات معلق را که
به دو روش آنلاین و ثقلی این سنجش را انجام می‌دهد، در کشور تولید
کنیم. از این تجهیز دانش‌بنیان برای سنجش آلایندگی، بررسی تاثیر
آن روی محیط زیست و موجودات زنده استفاده می‌شود و در
شکل‌های قابل حمل و ایستگاهی با هزینه‌ای بسیار پایین‌تر از نمونه
خارجی به بازار عرضه شده است.
نورپور با اشاره به تولید ایستگاه‌های شهری سنجش آلودگی هوا
گفت: این دستگاه جایگزین بسیار کارآمدی برای ایستگاه‌های
شهری است که بسیار گران قیمت هستند و واردات تجهیزات و
نگهداریشان، هزینه‌های بسیار هنگفتی در پی دارد. با این تجهیز
می‌توان به شکلی کارآمدتر، ارزان‌تر، چابک‌تر و مطابق با
استانداردهای روز جهانی، آلودگی هوا و ذرات معلق را سنجید.