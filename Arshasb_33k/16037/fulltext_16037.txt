16037
رتبه دوم اردبیل در طرح‌های اقتصاد مقاومتی 
داود شایقی 21 فروردین در جلسه ستاد راهبری اقتصاد مقاومتی که با
حضور مدیران دستگاه‌های اجرایی و ارتباط ویدئو کنفرانس با وزیر
میراث فرهنگی، گردشگری و صنایع دستی برگزار شد، اظهار کرد:
وزیر میراث فرهنگی، گردشگری و صنایع دستی وزیر معین استان در
سال جهش تولید می‌باشند که در هیئت دولت نیز پیگیر طرح‌ها و
پروژه‌های استان در این پروژه خواهند بود. وی خاطرنشان کرد: سال
گذشته 29 جلسه ستاد اقتصاد مقاومتی با 420 مصوبه برگزار شد که در
ارزیابی کشوری استان اردبیل توانست رتبه دوم را در پیگیری و
اجرای طرح‌های اقتصاد مقاومتی به دست آورد. رئیس سازمان
مدیریت و برنامه‌ریزی اردبیل افزود: در بحث واگذاری پروژه‌های
عمرانی به بخش خصوصی استان اردبیل توانست با بیشترین عملکرد
رتبه اول را کسب کند. شایقی ادامه داد: سال گذشته سعی بر این بود تا
قابلیت‌ها و توانمندی‌های استان در مسیر توسعه همه جانبه شناسایی و
معرفی شود که این روند در سالجاری نیز با حفظ شرایط موجود ادامه
خواهد یافت. وی تصریح کرد: در سال جهش تولید و براساس
دستورالعمل‌های ابلاغی به استان‌ها سعی بر این است تا شرایطی فراهم
آید تا همه دستگاه‌های اجرایی به ویژه بخش کشاورزی، گردشگری و
صنعت برنامه‌های مدون خود را با اولویت طرح‌های نیمه تمام اعلام