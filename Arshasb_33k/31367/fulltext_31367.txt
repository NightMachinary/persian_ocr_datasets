31367
کمبود تخم مرغ نداریم، نشتی داریم/هر شانه تخم‌مرغ 35 هزار تومان
ناصر نبی پور در گفت‌وگو با ایسنا، با بیان اینکه وزارت جهاد و وزارت
صمت برنامه‌ای برای ساماندهی بازار تخم مرغ ندارند، اظهار کرد:
هیچ کمبودی در تولید تخم مرغ نداریم و آن چیزی که بازار تخم مرغ
در حال حاضر دچار آن شده است دلال بازی و بی برنامگی است.
وی ادامه داد: براساس اعلام میادین روزانه 40 تن تخم مرغ نیاز است،
اما ما روزی بیش از 100 تن تخم مرغ در میادین توزیع می‌کنیم و به نظر
می‌رسد همه این‌100 تن تخم مرغ با قیمت مصوب به دست مصرف
کنندگان نمی رسد و سر از بازار آزاد در می آورند.
رئیس هیات مدیره اتحادیه مرغ تخم گذار استان تهران با اشاره به اینکه
در توزیع تخم مرغ نشتی وجود دارد، گفت: این آمادگی را داریم برای
جلوگیری از نشت تخم مرغ‌های تنظیم بازاریبه بازار آزاد، بر روی تخم
مرغ های توزیع شده با نرخ مصوب دولتی عبارت تنظیم بازاری درج
کنیم. با این اقدام قطعا این تخم مرغ ها سر از بازار آزاد در نخواهند آورد.
وی همچنین به تخم مرغ‌های شناسنامه‌دار و بسته‌بندی شده نیز اشاره
کرد و گفت: همه تخم‌مرغ‌ها از یک محل دریافت می‌شوند اما وقتی در
بسته‌بندی های خاصی قرار می گیرند قیمت آن در بازار چندینبرابر
تخم مرغ های دیگر می‌شود در حالی که صرفا یک بسته بندی صورت
گرفته و نباید به این میزان افزایش قیمت داشته باشند.