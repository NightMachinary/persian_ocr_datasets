24588
دفن زباله‌های عفونی بیمارستان‌ها،‌ چیزی که حتی بارها پای روسای
بیمارستان‌های تهران را به قوه قضا هم باز کرد اما گرهی از این معضل باز
نشد. حالا اما ماجرا با چند ماه پیش تفاوت دارد، چرا که حجم
قابل‌توجهی از زباله‌های عفونی بیمارستان‌ها را پسماندهای حاصل
از کرونا تشکیل می‌دهد،‌ این هم همه ماجرا نیست چون همان
پسماندهای معمول منازل هم حاوی پسماندهای کرونایی‌ است و
تفاوت چندانی با پسماندهای عفونی بیمارستانی ندارد. هر چند در این
مدت برخی از کارشناسان گفته‌اند پسماندهای کرونا تفاوتی با دیگر
پسماندهای بیمارستانی ندارد اما موضوع وقتی مهم می‌شود که
بدانیم این بار تفاوتی میان زباله‌های منازل با پسماندهای عفونی
بیمارستانی نیست، چرا که امکان تفکیک زباله‌های عفونی منازل با
دیگر پسماندهای تولید شده وجود ندارد.
فقط میزان مبتلایان به کرونا نیست که حالا با شیبی محسوس رو به افزایش
است. کرونا باعث شده تهرانی‌ها در مصرف آب، رکورد 50 ساله را
شکسته و به نام خود ثبت کنند و البته که جهش خیره‌کننده‌ای هم در
تولید پسماند داشته باشند. آن‌طور که رئیس سازمان پیشگیری و
مدیریت بحران شهر تهران می‌گوید «مقدار پسماند و زباله عادی در
شهر تهران از 2500 تن روزانه به 7000 تن رسیده است.» این تنها
محدود به زباله‌های معمولی نیست و این جهش شامل پسماندهای