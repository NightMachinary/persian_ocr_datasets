19611
وی افزود: برگزاری مسابقات در رشته های اسکی و ژیمناستیک
نیازمند پروتکل های بهداشتی است و این پروتکل ها تهیه شده که
نیازمند تایید وزارت بهداشت است.
به تازگی نیز روح الله امداد مدیرعامل توچال در گفت‌وگو با ایسنا،
درباره فیلم منتشر شده از ازدحام جمعیت در ایستگاه پنجم تله کابین
توچال بیان کرد که ظرفیت پیست اسکی توچال 1400 نفر است که طبق
مجوز گرفته شده ما می توانیم از 50 درصد ظرفیت مجموعه استفاده
کنیم که حدودا 700 بلیت خواهد شد که ما حدود 400 عدد بلیت
فروختیم!
به گزارش ایسنا، اکنون این سوال مطرح می شود که با چه مجوزی در
شرایط نارنجی و نگران کننده پایتخت آن هم در بحبوحه شیوع
ویروس کرونا، شاهد چنین اتفاقی درتوچال هستیم و درحالی که
ستاد مقابله با گسترش کرونا در ورزش اعلام می کند مجوزی در این
رابطه صادر نکرده است، مجوزی که مدیرعامل توچال از آن سخن به
میان آورده از سوی کدام نهاد و مرجع صادر شده است؟