29941
وزارت خارجه چین با انتشار مقاله‌ای 11 هزار کلمه‌ای در 30 صفحه‌ هر
گونه اتهام مطرح شده را با گفته‌ای از آبراهام لینکلن، رئیس جمهور
قرن نوزدهم ایالات متحده رد کرده است.
در مقدمه این مقاله آمده است: همانطور که لینکلن می‌گفت، شما
می‌توانید بعضی از مردم را همیشه احمق فرض کنید و یا همه مردم را گاهی
احمق کنید، اما نمی‌توانید همه مردم را همیشه احمق فرض کنید.
در این مقاله همچنین به برخی گزارش‌های رسانه‌ای اشاره شده که در آن
گفته می‌شود آمریکایی‌ها پیش از نخستین مورد تایید شده در ووهان
به این ویروس مبتلا شدند. اما شواهدی در این باره ارائه نکرده است.
وزارت خارجه چین در تلاش برای رد اتهامات آمریکا مبنی بر اینکه
این ویروس به عمد تولید شده و به نحوی از آزمایش ویروس شناسی
ووهان به بیرون درز کرده نوشته است که تمامی مدارک حاکی از آن
هستند که این ویروس ساخته دست بشر نیست و این آزمایشگاه قادر به
ایجاد یک ویروس جدید نیست.
در این مقاله به جدول زمانی که طی آن چین اطلاعات را درست و بموقع
در اختیار جامعه بین‌الملل قرار داده و با شفافیت و باز در این باره صحبت
کرده اشاره شده است.
در این مقاله همچنین انتقادهای غرب از نحوه برخورد چین با پرونده
پزشک 34 ساله چینی که تلاش کرد تا درباره شیوع ویروس کرونا