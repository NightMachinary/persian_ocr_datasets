29612
عمومی شاهد انتشار اخبار مختلف در جامعه هستیم، اما کار حرفه ای که
خبرنگاران انجام می دهند به خوبی قابل تشخیص است، زیرا خبر و
گزارشی که به صورت حرفه ای تنظیم و منتشر می شود اثرگذاری
ماندگارتری خواهد داشت.
دکتر رضا علیزاده، جامعه شناس در گفت وگو با ایسنا، رسانه و
خبرنگاران را رکن چهارم دموکراسی دانست و اظهار کرد: اطلاع
رسانی کار بسیار مهمی است و هرچقدر جامعه شفاف تری داشته باشیم به
توسعه نزدیک تر خواهیم بود.
وی جامعه شفاف، پویا و توسعه یافته را در گرو دادن اخبار و اطلاعات
درست به مردم دانست و افزود: خوشبختانه جامعه ما از حیث کمی در
حوزه مطبوعات و رسانه و خبرنگاران جایگاه خوبی دارد و قدمت
116 ساله داریم، اما در بخش کیفیت نیازمند ارتقای دانش و آگاهی
های رسانه ای هستیم.
افزایش شایعه؛ از شاخص های جوامع توسعه نیافته
عضو هیئت علمی دانشگاه گیلان، با بیان اینکه جامعه اخبار درست را
دوست دارد، تصریح کرد: وقتی در جامعه اطلاع رسانی درست و
صحیح انجام نمی شود، شایعه شکل می گیرد، زیرا شایعه از دو مفهوم
«ابهام» و «اهمیت» ایجاد می شود و هرچقدر این دو مفهوم در جامعه
نادیده گرفته شود، خروجی آن شایعه خواهد بود.