28419
اما در این زمینه 166 بنگاه در مجموع با مبلغ 4 هزار میلیارد و 230 میلیون
ریال در قالب مصوبات کمیته مالی ستاد تسهیل و رفع موانع تولید به
بانک ها معرفی شدند.
وی عنوان کرد: از مجموع 4هزار میلیارد و 230 میلیون ریال
اعتبارات مصوب شده در ستاد تسهیل استان، مبلغ 2هزار میلیارد و 60
میلیون ریال از اعتبارات در بانک ها نیز مصوب شده و در حال انجام
مراحل اداری است.
رییس سازمان صمت خوزستان با بیان اینکه تا کنون بالغ بر یک هزار
میلیارد ریال به متقاضیان پرداخت شده است، اظهار کرد: در حوزه
تبصره 18 بهترین عملکرد بانکی متعلق به بانک صنعت و معدن بوده که با
پرداخت 900 میلیارد ریال از اعتبارات مصوب تقریباً به 93 درصد
تعهدات بانکی خود عمل کرده است.
نظری با اشاره به گزارش عملکرد طرح رونق تولید سال 97 و 98 گفت:
مجموعاً 163 شرکت جهت اخذ تسهیلات به مبلغ بیش‌ از 10 هزار
میلیارد ریال به بانک ها معرفی شده اند که 52 شرکت با مبلغ 2هزار میلیارد
و 130 میلیون ریال اعتبار خود را دریافت کرده اند. همچنین دو
شرکت فولاد اکسین و گروه ملی فولاد ایران جهت اخذ 3هزار میلیارد
ریال از اعتبارات رونق تولید به بانک ها معرفی شده اند که چند روز
آینده اعتبارات خود را جذب می کنند.