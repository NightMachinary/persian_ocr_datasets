12668
اقتصاددانان این است که دولت ممکن است در چنین شرایطی که با
کسری بودجه مواجه می شود به سمت منابع بانک مرکزی برود اما هم در
جلسه سران قوا و هم در جلسه ستاد اقتصادی دولت در خصوص کسری
بودجه دولت بحث و بررسی شد و عدم استفاده از منابع بانک مرکزی به
عنوان خط قرمز دولت مورد توافق قرار گرفت. معاون اول رییس
جمهور با تأکید بر اینکه البته باید به واقعیت های پیش رو و مسایل دولت
نیز توجه داشته باشیم، خاطرنشان کرد: برخی افراد به گونه ای سخن می
گویند که انگار دولت منابع سرشاری در اختیار دارد اما از آن استفاده
نمی کند. کسانی که می خواهند در این زمینه اظهار نظر کنند باید از
بودجه دولت و هزینه ها و درآمدها آگاهی کافی داشته باشند. دولت
هزینه های متعددی نظیر حقوق کارکنان، هزینه های بهداشت و
درمان، آموزش و پرورش، دانشگاه ها، نیروهای مسلح و سررسید
اوراق مالی دارد که حتی یک روز هم نمی توان پرداخت این هزینه ها را به
تأخیر انداخت. جهانگیری افزود: البته مهمترین جهت گیری دولت در
سال 99 مثل سال 98 کاهش هزینه ها است و در این زمینه سختگیری هایی
اعمال شده و پس از این نیز اعمال خواهد شد. معاون اول رییس جمهور
یکی از مهمترین راهکارهای دولت برای جبران کسری بودجه را
انتشار اوراق مالی دانست و گفت: دولت در سال جاری با پیش بینی هایی
که بانک مرکزی انجام داده و با استفاده از عملیات بازار باز به میزان قابل