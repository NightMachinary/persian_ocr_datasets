10098
موجود نیز کفاف نیاز شرب و صنعت کلان‌شهر تبریز را نمی‌دهد، از
این‌رو مسئولان امر باید نسبت به اجرایی کردن انتقال آب از رودخانه
ارس اهتمام بیشتری را نشان دهند تا با عملیاتی شدن پروژه‌های
پیشنهادی بحران‌های آتی را به سهولت بگذرانیم.
تصمیم اوپک به نفع نفت شیل آمریکا شد
به گزارش ایسنا، تولید نفت خام آمریکا در سال گذشته به دلیل قیمتهای
اندک و کاهش تقاضا که تولیدکنندگان شیل را به کاهش ضررشان
وادار کرد، دو میلیون بشکه در روز کاهش یافت. سرمایه گذاران حتی
پیش از شیوع پاندمی، صنعت نفت شیل را برای کاهش هزینه و افزایش
بازدهی تحت فشار قرار داده بودند. تولید نفت شیل به سرعت کاهش
یافت اما ممکن است سریعا بهبود پیدا کند.
عربستان سعودی که بزرگترین صادرکننده نفت جهان است، سه شنبه
گذشته پس از نشست وزیران اوپک پلاس اعلام کرد تولیدش را در
فوریه و مارس داوطلبانه یک میلیون بشکه در روز دیگر کاهش می دهد.
این تصمیم پس از تلاش روسیه برای افزایش تولید به منظور مقابله با بهره
برداری رقیبان آمریکایی گرفته شد.
روسیه و قزاقستان که تمایلی به واگذار کردن سهم بازارشان به آمریکا
ندارند، تولیدشان را افزایش خواهند داد. اوپک پلاس در هر یک از دو
ماه آینده 500 هزار بشکه در روز به تولیدش اضافه خواهد کرد.