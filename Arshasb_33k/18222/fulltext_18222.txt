18222
سناتور رامنی: انتظار نداشته باشید ترامپ شبانه و بی‌سروصدا برود!
به گزارش ایسنا به نقل از هیل، رامنی در مصاحبه‌ای با سی‌ان‌ان گفت که
ترامپ پس از آنکه رئیس جمهور منتخب، جو بایدن روز شنبه به عنوان
برنده اعلام شد، تا آخر بر سر نتایج انتخابات به مبارزه ادامه خواهد داد.
وی خاطرنشان کرد: شما نمی‌توانید ماهیت رئیس جمهور ترامپ را
در به ظاهر آخرین روزهای ریاست جمهوری او تغییر دهید. او همان
کسی هست که هست، کاری با حقیقت ندارد و تا آخر به مبارزه ادامه
خواهد داد. رامنی که علیه ترامپ صحبت کرده و تنها سناتور
جمهوری‌خواهی بود که طی جلسه استیضاح رئیس جمهور به حذف
ترامپ رأی داد، گفت که قانع شده زمانی که رئیس جمهور فعلی تمام
چاره‌ها را امتحان کرده و خسته شده باشد، اجتناب‌ناپذیر را خواهد
پذیرفت.
وی ادامه داد: اما انتظار نداشته باشید شبانه و بی‌سروصدا برود. او این
کار را نمی‌کند.
رامنی افزود: او می‌خواهد همان کاری را که می‌خواهد انجام دهد. در
صورتی که بعد از پرونده‌های دادگاه و تحلیل نهایی، نتایج باب میل او
نباشد، گزینه‌ای جز ترک کاخ سفید ندارد.
اظهارات رامنی یک روز پس از اعلام بایدن به عنوان برنده انتخابات
ریاست جمهوری مطرح شد. از زمان این پیروزی، ترامپ با طرح