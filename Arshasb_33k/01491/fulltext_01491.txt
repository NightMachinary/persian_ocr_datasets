1491
اتحادیه اروپا تحریم ها علیه ونزوئلا را تمدید کرد
به گزارش ایسنا، به نقل از خبرگزاری اسپوتنیک، این نهاد وابسته به
اتحادیه اروپا در بیانیه ای مطبوعاتی نوشت: شورای اروپا نظام تحریم
های اتحادیه اروپا علیه ونزوئلا را برای مدت یک سال دیگر و تا 14 نوامبر
2021 تمدید می کند.
بر طبق این بیانیه، این تدابیر شامل تحریم تسلیحات و تجهیزات و
ممنوعیت مسافرتی و انسداد دارایی ها در قبال فهرستی از 36 مقام
رسمی ونزوئلا هستند.
اتحادیه اروپا مدعی شده این مقامهای ونزوئلا بابت نقض حقوق بشر و
تضعیف دموکراسی و حاکمیت قانون مسئول هستند.
پایان ماه ژوئن شورای اتحادیه اروپا فهرست مقامهای ونزوئلایی که
هدف تحریمهایش قرار می گیرند را بابت نقش داشتن آنها در تصمیم و
اقدامات تضعیف کننده دموکراسی و حاکمیت قانون در ونزوئلا
افزایش داد.
کاراکاس فشارهای اتحادیه اروپا علیه خود را محکوم کرد.
نیکولاس مادورو، رئیس جمهور ونزوئلا دستور به اخراج دیپلمات
اتحادیه اروپا از ونزوئلا را داده و تصریح کرد، کشورش دیگر
استعمارگری اروپا علیه ونزوئلا را تحمل نمی کند. اما بعدا این تصمیم
وی لغو شد.