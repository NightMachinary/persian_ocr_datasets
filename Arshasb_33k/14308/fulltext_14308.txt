14308
وزیر بهداشت عنوان کرد: ما در گام اول بحث فاصله گذاری اجتماعی و
در گام دوم فاصله گذاری هوشمند را مطرح کردیم. این موضوع برای
تمام متخصصین دنیا امری روشن است که ما باید این فاصله گذاری‌ها را
ادامه دهیم اما متاسفانه به دلیل این حصر اقتصادی که با آن روبرو هستیم
برای مثال نمی‌توانیم یک جوراب فروش را که معاش خود را با فروختن
جوراب می‌گذراند رها کنیم. یا باید او را تامین کنیم یا بگذاریم به
کسب و کار خود ادامه دهد. به همین دلیل ما نمی‌توانیم صنعت و تولید را
تعطیل کنیم. به همین دلیل ما موضوع فاصله گذاری هوشمند را تبیین
کردیم تا هم بتوانیم هم از نظر اقتصادی دچار فروپاشی نشویم و هم
کرونا را کنترل کنیم.
نمکی عنوان کرد: مدیریت کرونا شاید طولانی‌تر از آن باشد که برای
خود تصویرسازی کردیم. هیچ پدیده‌ای برای اقتصاد سهمگین‌تر از
طولانی‌تر شدن مدت کرونا نیست. باید کاری کنیم که این موضوع
در حداقل زمان مهار شود تا به اقتصاد هم کمک کرده باشیم. البته شاید
مجبور باشیم قسمت‌های اقتصاد را با فضای بازتری مورد توجه قرار
دهیم. اکنون در مرحله مدیریت بهینه بیماری هستیم. در روزهای
آینده در برخی استان‌ها به مهار و کنترل می‌رسیم و امیدواریم تا پایان
اردیبهشت بتوانیم به نقطه مهمتری دست پیدا کنیم.
وزیر بهداشت در پایان ضمن اینکه از درگاه حق تعالی شفای عاجل علی