20536
علت کمبود برخی اقلام انسولین / تولید داخلی این اقلام؛ بزودی
دکتر محمدرضا شانه‌ساز در گفت‌وگو با ایسنا، در پاسخ به مباحثی مبنی
بر کمبود برخی انواع انسولین در بازار گفت: یکی از بالاترین میزان
ارزبری‌های دارویی در کشور مربوط به انسولین است. با وجود اینکه
سال‌ها این دارو را به صورت ویال در کشور تولید می‌کردیم، اما به دلیل
اینکه ذائقه و سلیقه بیماران عوض شده و به سمت پن و اقلام دیگر انسولین
تغییر یافته، در تامین این‌ اقلام با مشکلاتی مواجه هستیم.
وی در این باره افزود: برنامه‌ریزی برای تولید این اقلام شروع شده و دو
شرکت ظرف روزها و ماه‌های نزدیک اقدام به تولید خواهند کرد؛ یک
شرکت به صورت تحت لیسانس و شرکت دیگر هم به صورت ژنریک. بر
این اساس امیدواریم با این روندی که شروع می‌شود و برنامه‌هایی که
در آینده نزدیک داریم، بتوانیم بخش اعظم و همه نیاز بیماران‌مان به
انسولین را در داخل تولید کنیم.
به گفته رییس سازمان غذا و دارو، یکی از این شرکت‌ها برای سال
نخست، 25 درصد بازار را هدف‌گذاری کرده و برنامه‌اش آن است که
طی مدت کوتاهی بیش از 50 درصد بازار را تامین کند. امیدواریم با
همکاری شرکت‌های دیگر که یا تحت لیسانس تولید می‌کنند یا برنامه
تولید این اقلام را دارند، بتوانیم طی یکی دو سال آینده نیازمان به
اشکال مختلف وارداتی انسولین را برطرف کنیم و نیم نگاهی هم به