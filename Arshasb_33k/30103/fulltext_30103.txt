30103
او افزود: اولین نتیجه این کالا شدن کتاب سرخوردگی مخاطب است.
نشرهایی داریم که هر اثری را منتشر می‌کنند و به واسطه برند و دستگاه
تبلیغاتی‌شان پروپاگاندایی دور آن ایجاد می‌کنند. خیلی وقت‌ها
مخاطب کتابی را باقیمت گزاف تهیه می‌کند اماسرخورده می‌شود؛
نتیجه این موضوع تضعیف مخاطب داستان ایرانی است. متأسفانه
درصد قابل توجهی از مخاطبان و کتاب‌خوان‌های ما دیگر کتاب
ایرانی نمی‌خوانند و احساس می‌کنند به نوعی در حق‌شان اجحاف
شده یا سرشان کلاه رفته است واسیر تبلیغات و موج رسانه‌ای ناشر
شده‌اند، برای همین امروزه دیگر خیلی‌هاترجمه می‌خوانند، در
نتیجه جوایز باید این مسیر را تصحیح کنند.
این نویسنده که معتقد است نگاه کالایی به کتاب به جوایز ادبی هم
رسوخ کرده است بیان کرد: جوایز ادبی در ایران به این آفت آلوده
شده‌اند که سعی می‌کنند ادامه روند تبلیغات یک کتاب باشند، اما
همان‌طورکه گفتم این روند در مجموع به کمتر شدن خواننده داستان
و رمان ایرانی منجر و باعث بی‌رونق‌تر شدن بازار می‌شود.
کیوان صادقی با بیان این‌که نویسنده وظیفه تبلیغ کتابش را ندارد
گفت: این وظیفه در وهله اول به عهده منتقدان است که کتاب را بعد از
انتشار مورد بررسی قرار دهند و بعد از آن جوایز ادبی باید از میان
کتاب‌ها، کتاب‌های شایسته‌تر را انتخاب کنند. اما همان‌طور که