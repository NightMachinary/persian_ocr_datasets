21028
وی افزود: قانون تجارت اجازه نمی‌دهد شما به طور همزمان در یک
فعالیت مشابه دیگر، بیزینس راه‌اندازی کنید چراکه بر خلاف قانون
است. از 15 ماه گذشته اختلاف سهامداران کارخانه موتورسازی در
این خصوص آغاز می‌شود و آن سهامداری که به کاشان رفته بود بیش از
یک سال است که به آمریکا رفته و از طریق برادرش، وکالتی امور را دنبال
می‌کند. چند جلسه در فرمانداری در این خصوص گرفتیم و
سهامداران کارخانه موتورسازی را دعوت کردیم که دو نفر از آنان
در جلسه شرکت کردند و سهامدار مورد نظر که در آمریکا است در این
جلسات حاضر نشد.
فرماندار اردستان گفت: بنابراین بین سهامداران اختلاف مالی ایجاد
شد و رفتن برند کارخانه به کاشان باعث شده که قطعات اولیه مورد نیاز
کارخانه موتورسازی تأمین نشود و در فرایند تولید اختلال به وجود
بیاید. با این حال سهامداران علی‌رغم پایین آمدن تولید، نیروهایشان
را حفظ کرده‌اند و فقط اخیراً در اردیبهشت‌ماه جاری 50 نفر را برای
استفاده از بیمه بیکاری معرفی کردند که در حال پیگیری هستیم تا این
مشکل هم حل شود و اتفاقات خوبی هم در این زمینه افتاده است.
تأملی با بیان اینکه مشکلات کارخانه موتورسازی اردستان ارتباطی
با حوزه‌های کسب و کار، ویروس کرونا و سیستم بانکی ندارد، ادامه
داد: مشکلات کارخانه به اختلاف میان شرکا بر می‌گردد. با اقداماتی