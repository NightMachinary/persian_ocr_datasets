33045
سیدصادق امامیان با بیان اینکه تجربه ما در برگزاری هیئات مجازی و
آنلاین صفر نیست، اظهار کرد: ما پیش از شیوع کرونا و محدودیت در
اجتماعات مذهبی، هیئت آنلاین داشتیم اما به دلیل مشکلاتی، چندان
رایج نبودند و مردم آنها را یکجا در اختیار نداشتند اما امسال با
شکل‌گیری عزم همگانی متولیان این حوزه، امید داریم طرح
خیمه‌های رسانه‌ای، تجلی مراسم عزاداری واقعی برای مردم در فضای
مجازی باشد.
او تاکید کرد: خوشبختانه در شرایط کنونی متولیان امر از جمله
وزارت ارتباطات، سازمان تبلیغات، شرکت مخابرات، اپراتورها
و... عزم خود را جزم کرده و برای برگزاری هرچه بهتر مراسم محرم به
صورت آنلاین و با ارائه اینترنت رایگان در رسانه‌های صوت و تصویر
فراگیر پیش‌قدم شده‌اند.
اقدامات صداوسیما در طرح خیمه‌های رسانه‌ای
رئیس ساترا درباره اقدامات صداوسیما در این زمینه نیز گفت:
صداوسیما در حوزه ارائه سیگنال به ویژه در موضوع پخش زنده
آمادگی همکاری با هیئات و پلتفرم‌هاست. همچنین صداوسیما در
بحث تبلیغات و هدایت مردم به سمت این فضا و معرفی هیئات و رسانه‌ها
ورود خواهد کرد. امامیان در بخش دیگر اظهاراتش درباره
چالش‌های برنامه‌های مذهبی و عزاداری آنلاین در رسانه‌های