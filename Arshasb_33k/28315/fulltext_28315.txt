28315
پذیرش 192 نفر به‌عنوان کارشناس رسمی دادگستری در لرستان
غلامرضا گودرزی در گفت‌وگو با ایسنا اظهار کرد: امروز بیستم
شهریورماه آزمون کارشناسی رسمی مرکز کارشناسان قوه قضاییه
است.
وی ادامه داد: برای اولین بار است که این آزمون در مراکز استان‌ها
برگزار می‌شود و قبلاً آزمون فوق در تهران برگزار می‌شد.
رئیس مرکز کارشناسان رسمی دادگستری لرستان بیان کرد: در این
آزمون 1312 نفر در 60 رشته‌ و در مقاطع کارشناسی، کارشناسی
ارشد دکتری شرکت کردند.
وی گفت: مجموع شرکت‌کنندگان در این آزمون 159 نفر زن و 1152
مرد هستند که در دانشکده‌های دامپزشکی علوم پایه، اقتصاد، فنی و
مهندسی دانشگاه لرستان برگزار می‌شود.
گودرزی افزود: از مجموع شرکت‌کنندگان در آزمون 192 نفر پس
از طی مراحل مختلف آزمون تئوری، علمی و مراسم تحلیف به‌عنوان
کارشناس رسمی پذیرفته خواهند شد.
رئیس مرکز کارشناسان رسمی دادگستری لرستان اضافه کرد: برای
برگزاری آزمون با دوستان سازمان سنجش و مسئولین دانشگاه
لرستان هماهنگی‌های خوبی انجام شده و پروتکل‌های بهداشتی و
فاصله اجتماعی یک و متر و 80 سانتی‌متری رعایت شده و برای