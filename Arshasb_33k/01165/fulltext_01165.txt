1165
پیرنیاکان از خاطره‌ای یاد می‌کند که از سال‌ها پیش آن را به یاد دارد:
«زمانی که شجریان در خانه ایران‌زمین در شهرک غرب زندگی
می‌کرد، برای کارهای جدیدی که ساخته بودیم، هر روز عصر برای
تمرین به آنجا می‌رفتم. یک روز که رسیدم، به من گفت که داریوش
امروز نان پخته‌ام، بیا بیین چطور است؟ دیدم و گفتم بد نیست اما با نان
خوب فاصله دارد. فردا دوباره پخت اما هنوز دلخواه نبود. شجریان تا
10روز نان پخت و روز دهم نانی پخته بود که تا به‌ حال مثل آن را نخورده
بودم. یک‌ بار که با هم به موزه تاریخ طبیعی واشنگتن رفته بودیم، در
آکواریوم موزه مار بوآی بزرگی توجه ما را جلب کرد، ایستادیم و
نگاه کردیم. من خسته شدم و خواستم که بروم اما شجریان چندساعتی
آنجا نشست تا مار بوآ تکان بخورد. سرانجام هم مار تکان خورد و او
توانست از آن لحظه فیلم بگیرد. او در همه کارهایش چنین روحیه‌ای
داشت؛ عکاسی، تحقیق، کوهنوردی حتی قبل از انقلاب قرآن
می‌خواند و در مسابقات ترکیه اول شد. او همه راه‌ها را رفته بود و در
نهایت به قله آواز رسید اما هر کسی این روحیه را ندارد. آقای دوامی
تحریری 30 ثانیه‌ای خوانده بود و شجریان برای این که تمام جوانب
تحریر را یاد بگیرد، آن را روی یک نوار به مدت نیم‌ساعته ضبط کرده بود
و بارها در ماشین گوش می‌کرد. خیلی‌ها مثل استاد سایه یا استاد شفیعی
کدکنی درباره او گفته‌اند؛ تعاریفی که تا به حال درباره هیچ