27293
واگذاری 58 واحد مسکونی برای اقشار کم‌درآمد در زنجان
رضا خواجه‌ای ظهر امروز (22 دی‌ماه) در جمع خبرنگاران، با اشاره به
احداث و واگذاری 955 واحد مسکونی از سوی بنیاد مسکن انقلاب
اسلامی استان به اقشار کم‌درآمد، اظهار کرد: این 955 واحد از ابتدا
تاکنون احداث و واگذار شده و تا پایان امسالنیز58 واحد مسکونی به
متقاضیان واگذار خواهد شد.
وی افزود: پروژه 40 واحدی امید هیدج با اعتباری بالغ بر 56 میلیارد
ریال و 18 واحدی وصال ابهر نیز با اعتبار 35 میلیارد ریال، از جمله
پروژه‌هایی است که در حال اتمام است و تلاش خواهیم کرد تا پایان
سال تحویل داده شود. همچنین 792 واحد مسکونی در شرف ساخت و
216 واحد مسکونی نیز در دست تهیه نقشه است.
این مسئول از عملیات احداث 534 واحد مسکونی طرح اقدام ملی
توسط بنیاد مسکن انقلاب اسلامی استان خبر داد و گفت: در شهرهای زیر
100 هزار نفر جمعیت، 3729 نفر برای دریافت مسکن اقدام ملی
ثبت‌نام و 546 نفر واریز وجه کرده و برای 269 نفر از متقاضیان
تخصیص پروژه شده است.
مدیرکل بنیاد مسکن انقلاب اسلامی استان زنجان تصریح کرد:
تاکنون 98 قطعه زمین از اداره‌کل راه و شهرسازی با مساحت 42 هزار و
420 مترمربع واحد با قابلیت احداث 942 واحد مسکونی دریافت