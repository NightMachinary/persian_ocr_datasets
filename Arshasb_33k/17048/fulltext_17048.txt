17048
شانه ساز همچنین گفت: در عین حال علاوه بر داروخانه ها، فروشگاه
های لوازم تجهیزات پزشکی و فروشگاه های زنجیره ای معتبر را هدف
گیری می کنیم‌ تا ماسک را با قیمت و کیفیت مورد نظر عرضه کنند. این
اقدامی است که آغاز شده و با توجه به اینکه استفاده از ماسک اجباری می
شود و همه باید از درب منازل ماسک بزنند، رعایت این قیمت ها برایمان
بسیار مهم است. امیدواریم با اقداماتی که انجام شده و تعدادی که
روزانه تحویل داده می شود، دچار مشکلی نشویم. رئیس جمهور و
مسوولان ریاست جمهوری تاکیدشان بر این است که حداقل دو سوم
ماسک ها باید در داروخانه و مراکز اینچنینی عرضه شود تا مردم بتوانند
ماسک را با قیمت مصوب و کیفیت اصلی و آنچه مورد نظر سازمان غذا و
دارو است، دریافت کنند.
وی در پاسخ به سوال ایسنا، درباره احتمال گرانفروشی به داروخانه‌ها و
در نتیجه عرضه گرانتر ماسک به مردم از سوی این واحدها، گفت: قیمت
مصوب ماسک را طی این روزها اعلام نکردیم بلکه مدت زیادی است که
آن را اعلام کردیم. اگر مرکزی ماسکی را گرانتر فروخته یا باید جنسش
مرجوع شود که با قیمت مصوب ارائه دهد و یا اینکه فاکتورها اصلاح
شوند. پیشنهاد ما راه دوم است، زیرا توزیع کننده ها و تامین کنندگان
باید فاکتور اصلی ارائه دهند وگرنه گرانفروشی محسوب می شود.
اینکه یک واحد اعلام کند من گران خریدم و می خواهم گران هم