12566
جنجال «بر باد رفته»
به گزارش ایسنا، خبرآنلاین نوشت: در هیاهوی اعتراضات گسترده
به نژادپرستی سیستماتیک در آمریکا، هر پدیده‌ای که یادآور آن
باشد، تحمل نخواهد شد؛ از مجسمه‌ برده‌داران و سیاستمداران
نژادپرست بگیر تا آثار تحسین‌شده هنری. حتی فیلم مشهور «بر باد
رفته» هم در امان نیست. فیلمی که با در نظر گرفتن تورم، پرفروش‌ترین
فیلم تاریخ است و چندین جایزه اسکار در کارنامه دارد. اقتباسی
سینمایی از رمانی به همین نام نوشته مارگارت میچل که در رده‌بندی
بهترین فیلم‌های تاریخ به انتخاب بنیاد فیلم آمریکا، در رده ششم جا
گرفته است.
وقتی که حدود یک ماه پیش سرویس وی‌اودی «اچ‌بی‌او مکس» راه
افتاد، یکی از برگ‌های برنده‌اش کلاسیک‌هایی مثل «بر باد رفته»،
«همشهری کین» و «کازابلانکا» بود. برگ برنده‌ای که با اعتراضات
ضدنژادپرستی خیلی زود از فهرست برنامه‌های این شبکه مشهور
حذف شد.
حذف «بر باد رفته» نتیجه یادداشت اعتراضی جان ریدلی نویسنده
«12 سال بردگی» در لس‌آنجلس‌ تایمز بود. به باور ریدلی این فیلم
دوران سیاه برده‌داری در آمریکا را باشکوه جلوه می‌دهد و نه تنها
تباهی و وحشت دوران برده‌داری را نادیده می‌گیرد، بلکه برخی از