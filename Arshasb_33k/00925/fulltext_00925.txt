925
وی تاکید کرد توان طراحی کارخانه های فراوری مواد معدنی و
ساخت تجهیزات آن در استان کرمان وجود دارد و اظهار امیدواری
کرد با تعامل جهاد دانشگاهی و شرکت صنعتی قطعه گستر این مهم محقق
خواهد شد.
در جریان این بازدید رییس و معاونین جهاددانشگاهی استان کرمان
از قسمت های پلیمر، متالوژی و ریخته گری، ماشین سازی و کارگاه
ساخت مته های صنعتی بازدید کردند.
آمادگی کامل شهرداری برای بارش‌های بیشتر در تهران
اصغر عطایی در گفت وگو با ایسنا با تاکید بر آمادگی همه نیروهای
خدمات شهری در سطح شهر تهران برای بارش‌های بیشتر گفت: حجم
بارش تهران در روزهای اخیر اگر در هر نقطه دیگری رخ می‌داد
می‌توانست مشکلات بسیاری را ایجاد کند ضمن اینکه این بارش چند
روز است که به‌صورت مستمر در تهران ادامه دارد.
وی افزود: توپوگرافی شهر تهران به گونه‌ای است که فرورفت آب به
داخل زمین انجام نمی شود لذا باید این آب از شمالی‌ترین نقطه تا
جنوبی‌ترین نقطه شهر مدریت شود. خوشبختانه رودخانه‌ها،
مسیل‌ها و کانال‌های شهر تهران در این بارش‌ها هیچ مشکلی از بابت
آبگرفتگی نداشته‌اند که علت این امر نیز لایروبی کانال‌ها و مسیل‌ها در
روزها و ماه‌های گذشته بوده است.