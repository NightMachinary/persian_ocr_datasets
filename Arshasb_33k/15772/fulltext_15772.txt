15772
راه‌اندازی سامانه نشریات علمی قوه قضائیه در پژوهشگاه این قوه
به گزارش ایسنا، به نقل از روابط عمومی پژوهشگاه قوه قضائیه، دکتر
سیدحجت‌اله علم‌الهدی با اعلام این خبر اظهار کرد: تاکنون 18 نشریه
علمی مربوط به معاونت‌ها و سازمان‌های وابسته به قوه قضائیه و
دادگستری‌های استان‌ها در سامانه نشریات علمی بارگزاری شده
است.
رئیس پژوهشگاه قوه قضائیه با بیان اینکه در آینده نزدیک تعداد
نشریات علمی در این سامانه افزایش خواهد یافت افزود: از اهداف
ایجاد این سامانه در گام نخست، رصد نشریات علمی موجود در
مجموعه دستگاه قضایی و سازمان‌های وابسته به آن و تجمیع این
نشریات برای دسترسی راحت‌تر مخاطبان به آنهاست.
دکتر علم‌الهدی از پیش‌بینی یک سری امتیازات برای قضات و
کارکنان دستگاه قضایی در بحث انتشار مقالات خبر داد و گفت: از دیگر
اهداف راه‌اندازی سامانه نشریات علمی قوه قضائیه، کمک به ارتقای
هر چه بیشتر سطح علمی این نشریات و انجام پیگیری‌ها برای اخذ
مجوزهای لازم از وزارت علوم است.
رئیس پژوهشگاه قوه قضائیه ضمن تاکید بر اهمیت حفظ و ارتقای
ظرفیت‌های علمی درون دستگاه قضایی، با اشاره به نگاه والای ریاست
محترم قوه قضاییه در امر پژوهش، توسعه و ارتقای نشریات قوه قضاییه