10475
تغییر بازی در لیبی بعد از شکست‌های حفتر/ ژنرال تا زمان بازنشستگی
در قاهره می‌ماند
به گزارش ایسنا، سایت مدی مصر گزارش داد، این طرح جدید به منزله
تغییری در شیوه مدیریت بحران لیبی است به طوری که مسکو و قاهره (از
حامیان حفتر) تدوین طرحی را برای خلاص از نقش‌آفرینی خلیفه حفتر
پس از در هم شکستن نیروهایش در غرب آغاز کردند.
این سایت افزود، حفتر که هم‌پیمان مصر بود، روز چهارشنبه در تلاشی
نومیدانه به قاهره سفر کرده و حمایت نظامی از حملات علیه دولت وفاق
ملی را با هدف کنترل بر غرب لیبی و با شعار مبارزه با تروریسم تحت
حمایت ترکیه خواستار شد.
مدی مصر در ادامه به نقل از یک منبع آگاه در قاهره اعلام کرد، حفتر موفق
نشد دیدار دوجانبه و رودرویی با سیسی داشته باشد و علت آن هم
نارضایتی مسؤولان عالی رتبه مصر از او بود چرا که آنها از همان ابتدا از
حمله نیروهای حفتر به این شهر در آوریل 2019 حمایت کردند هر چند
که این اقدام از حمایت فرانسه، امارات، اردن و روسیه نیز برخوردار
بود.
این سایت افزود، سهولت نسبی در بازپس‌گیری کنترل شهر ترهونه و
عقب‌نشینی منظم نیروهای حفتر حتی پس از سقوط پایگاه هوایی و
استراتژیک الوطیه در اواسط مه گذشته زمانی که مصر و امارات