31610
مجتبی هم سرنوشتی مشابه میلاد دارد. او هم برای تأمین معاش خانواده
قدم در خیابان گذاشته، اما با این تفاوت که او به دلخواه خود در خیابان‌ها
دستفروشی نمی‌کند. کبودی ناشی از مشت و لگد پدر روی صورت و
دست‌هایش دیده می‌شود. مجتبی می‌گوید: «پدرم معتاد است. تا قبل
از شروع کرونا مادر و برادر بزرگم کارگری می‌کردند و خرج خانه و
اعتیاد پدر را فراهم می‌کردند اما با شروع کرونا مادر خانه‌نشین شد.»
او ادامه می‌دهد: «خیلی می‌ترسم مریض شوم و بمیرم اما اگر به خیابان
نیایم و شب دست پر به خانه برنگردم زیر مشت و لگد پدر خواهم مرد.»
از همان روزها هشدارهای مسئولان بهداشتی کشور جدی شد و راه
نجات از کرونا قرنطینه و در خانه ماندن اعلام شد، از همان روزهایی که با
تعطیلی مدارس و مهدهای کودک، تلاش شد شرایط برای حفظ
کودکان فراهم شود، کودکان کار یا همان نان‌آوران کوچک
همچنان در خیابان‌ها ماندند تا در تأمین معاش خانواده تلاش کنند.
حالا هم که بیش از 100 روز از حضور ویروس خطرناک کرونا در ایران
می‌گذرد و تقریباً بیشتر مردم به زندگی مسالمت‌آمیز با این ویروس
عادت کرده‌اند، بسیاری از مشاغل و کسب و کارها فعالیت خود را از سر
گرفته‌اند، باز هم کودکان‌ کار در خیابان‌ها و کارگاه‌های زیرزمینی
حضور دارند. البته نگاهی دقیق‌تر از حضور پررنگ‌تر آنها در شرایط
زندگی با کرونا حکایت می‌کند. در شرایطی که حتی دستفروشان نیز به