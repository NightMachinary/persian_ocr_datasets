23381
قطعا در سه هفته آینده با پیک و طغیانی دیگری از بیماری دوباره روبرو
خواهیم شد.
مکارم با تاکید بر رعایت فاصله گذاری اجتماعی و فیزیکی 2 متری از
سوی مردم و استفاده از ماسک در مکان های عمومی اظهار کرد: واقعیت
این است که در جنوب استان کرمان به دلیل رسومات خاص این منطقه
شاهد برخی مهمانی ها با جمعیت بالا در منازل و باغ های خانگی هستیم که
خوشبختانه دادستانی به این موضوع ورود پیدا کرده اما هنوز برخی
مردم رعایت نمی‌کنند.
وی با اشاره به اینکه مردم چون دشمن جانشان (ویروس کرونا) را در
مقابلشان نمی بینند، خطر آن را درک نمی کنند، اظهار کرد: هم اکنون
نزدیک به 16 نفر مریض بدحال در بخش مراقبت های ویژه بیمارستان
امام خمینی(ره) شهرستان جیرفت داریم که بخش قابل توجهی از این
افراد در مهمانی ها و مراسمات به ویروس کرونا مبتلا شده اند.
مردم کرونا را شوخی بگیرند؛ جدی برخورد می‌شود
هدایت‌الله جمالی‌پور در گفت‌وگو با ایسنا تصریح کرد: با توجه به
شیوع کرونا در استان مسئله قرنطینه مطرح می‌شود اما باید توجه داشت
که قرنطینه نیاز به همکاری مردم دارد و مردم باید توصیه‌های مسئولان
ستاد کرونای استان را جدی بگیرند.
وی افزود: رعایت پروتکل‌های بهداشتی توسط مردم مسئله مهمی