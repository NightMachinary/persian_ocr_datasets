2322
وی افزود: در چند ماه گذشته مذاکراتی بین سازمان هواپیمایی
کشوری ایران و ترکیه در خصوص بازگشایی پروازهای برنامه ای
صورت گرفت که در نهایت ترکیه برقراری پروازهای برنامه ای را
منوط به نظر مقامات بهداشتی آن کشور دانست. ضمنا در حال حاضر
شرکت های طرفین مجاز به برقراری پروازهای ویژه برای
بازگرداندن اتباع خود و همچنین پروازهای باری و اختصاصی
هستند. موضوع برقراری پروازهای برنامه ای مسافری مستقیم بین
ایران و ترکیه در دستور کار این سازمان بوده و در حال پیگیری است.
معاون هوانوردی و امور بین‌الملل سازمان هواپیمایی کشوری
اظهار کرد: همزمان با انجام پروازهای تعدادی از شرکت های ایرانی به
مقاصد بین المللی، برخی از شرکت های هواپیمایی خارجی از قبیل قطر
ایرویز؛ امارات ایرلاین، آرمنیا ایرویز و ... پروازهای مستقیم از
کشور خود به ایران و بالعکس شروع کرده اند که با توجه به مقررات سایر
کشورها در پذیرش اتباع ایران نسبت به جابجایی مسافران بصورت
ترانزیت نیز اقدام می‌کنند.