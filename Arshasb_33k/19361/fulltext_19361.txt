19361
وی افزود: باید توجه داشته باشیم که مطالبات اجتماعی را به تنش و
اختلافات سیاسی تبدیل نکنیم و از ائمه جمعه هم می‌خواهیم که در این
زمینه راهنمایی بفرمایند.
محیط زیست، کشاورزی و اکوسیستم هلیل‌رود برای ما مهم است
استاندار کرمان به واکنش‌ها در فضای مجازی در خصوص انتقال آب
هلیل‌رود اشاره کرد و گفت: نوع برخی جهتگیری‌ها از حالت مطالبات
عادی فراتر رفته و به سمت اختلافات پیش می‌رود که اصلا برای استان
خوب نیست.
زینی‌وند تصریح کرد: وظیفه و تاکید من به عنوان استاندار این است که
دغدغه مردم جنوب در حوزه انتقال آب، مورد توجه داشته باشم، بحث
محیط زیست، کشاورزی و حفظ اکوسیستم هلیل‌رود تاریخی هم
برای ما مهم است.
استاندار کرمان ادامه داد: گزارشات مفصل و کارشناسی از مجموعه
محیط زیست و آب گرفته‌ایم و در حال جمع‌بندی هستیم که به
دغدغه‌های مردم هم توجه شود.
وی اظهار کرد: بعضی از مطالبی که وارد موج رسانه و فضای مجازی
می‌شود واقعیت ندارد. در یک ماه حضور من در کرمان، مطالبی درباره
من در زمینه طرح انتقال آب هلیل رود تحلیل کردند که درست نبود و
ممکن است برای دیگران هم تکرار شود.