1198
شرکت‌های بزرگ کشور ما برای ورود ارز به کشور دچار مشکلاتی
هستند.
خالق‌نیا اضافه کرد: ما در حوزه اجرایی این طرح یعنی شناسایی
دهک‌های پایین جامعه و نحوه توزیع این کالابرگ مشکلات زیادی
داریم و سابق بر این، تجربه خوبی در اجرای چنین طرح‌هایی وجود
ندارد.
وی با اشاره به لزوم حل ریشه‌ای مشکلات اقتصادی تصریح کرد:
طرح‌هایی مانند کالابرگ و... مانند مسکن در اقتصاد کشور عمل
می‌کنند. راهکار واقعی حل مشکلات، افزایش سطح عمومی درآمد
مردم جامعه است که نیاز به برنامه‌ای بلندمدت دارد اما متاسفانه آنچه در
جامعه دیده می‌شود، دقیقا عکس این موضوع است و برنامه‌های
اجرایی غالبا در جهت کاهش درآمدها، مخصوصا قشر حقوق‌بگیر و
کارگران روزمزد است.
نگاه اقتصادی ما در کشور، نگاه معیشتی نیست
این کارشناس اقتصادی خاطرنشان‌ کرد: باید سیاست‌های
اقتصادی، نه در حوزه خرد بلکه در بحث کلان تغییر یابد. در حال حاضر
نگاه اقتصادی ما در کشور، نگاه معیشتی نیست و نتیجه آن کاملا مشخص
است. تا زمانی که نگاه دولت‌مردان به حفظ برخی پارامترهای دیگر
باشد، قطعا معیشت مردم در خطر است.