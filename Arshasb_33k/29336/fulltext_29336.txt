29336
حادثه قرار می‌گیرند. 6 نفر از نیروهای امدادونجات شهرستان
نیکشهر عملیات جست‌وجو را در رودخانه فصلی دینارکلگ آغاز
می‌کنند. 60 دقیقه طول کشید تا چهار کودک را در رودخانه پیدا کنند
و پیکر بی‌جان‌شان را به خانواده بلوچ‌زاده تحویل دهند. همزمان دو
آمبولانس در فاصله 8 دقیقه به محل حادثه رسیدند و احیای قلبی و ریوی
برای همه این کودکان انجام شد اما مرگ هر چهار کودک را تأیید
کردند؛ خبری که امید خانواده بلوچ‌زاده را ناامید کرد. انتظارشان به
پایان رسید اما پایانی تلخ داشت.
پدر 45ساله می‌گوید: «16‌سال داشتم که ازدواج کردم. هرگز تصور
نمی‌کردم که روزی شاهد مرگ بچه‌هایم باشم. در این مدت کوتاه همه
موهایم سفید شد. 15 بچه دیگرم شوکه‌اند اما مادر پارسا وضع بدتری
دارد. مدام گریه می‌کند. شب و روزش معلوم نیست. همسرم هم حال و
روز خوبی ندارد.»
جسدهای کفن‌پوش و بسته‌بندی‌شده این چهارکودک آخرین
تصویری است که پشت چشمان خانواده بلوچ‌زاده گره خورده است.
جسدهایی که در نزدیکی خانه‌شان در چابهار دفن شدند. قصه
خانواده بلوچ‌زاده داستانی است که بارها در سیستان‌وبلوچستان و
استان‌های دیگر تکرار شده است. ‌سال 1398 تنها در
سیستان‌وبلوچستان، 49 نفر غرق شدند که آمارها