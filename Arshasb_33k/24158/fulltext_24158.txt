24158
منوچهر نیکفر رئیس هیات مدیره وسرپرست باشگاه سپاهان به
همراهسیدعلی پزشک سخنگوی باشگاه و لطفی از دیگر اعضای هیات
مدیره باشگاه باحضور در محل تمرین طلایی پوشان ، میگوئل تکسیرا
را رسماً بعنوان سرمربی تیم معرفی کردند.
در این جلسه نیکفر ضمن تشکر از زحمات آقای قلعه نویی در طول دو
فصل حضور در تیم سپاهان برای وی آرزوی سلامتی و موفقیت کرد.
وی خطاب به بازیکنان گفت : مذاکرات لازم با آقای تکسیرا انجام شده
و به وی اختیاراتی داده شده وقطعا حمایت های لازم نیز از طرف باشگاه
انجام خواهد شد.
نیکفر از بازیکنان خواست آنچه را که تا به اینجای کار اتفاق افتاده است
فراموش کرده و با همدلی و تلاش بیشتر با تبعیت از دستورات میگوئل
تکسیرا به موفقیت در دو بازی آینده بیندیشند.