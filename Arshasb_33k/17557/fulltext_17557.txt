17557
رزمندگان ایرانی بود، جبهه جدیدی در غرب علیه نیروهای عراق
گشوده شد. رزمندگان نیروی زمینی ارتش جمهوری اسلامی ایران
در عملیاتی با نام «کربلای 9» و رمز مبارک‌ «یا مهدی‌ (عج) ادرکنی»
دشمن را در تنگه «باباهادی» مورد حمله قرار دادند و با عبور از تله‌های
انفجاری و میدان‌های مین به دشمن یورش بردند و پس از نبردی‌ جانانه‌ و
کم‌نظیر در مدت‌ سه ساعت‌، تنگه‌ مهم‌ باباهادی‌ را واقع در منطقه
«پیشگاه‌» به تصرف خود درآوردند و باقیمانده نیروهای عراق را
وادار به فرار کردند.
در پی این حمله فرماندهان بعثی به خاطر حساسیت منطقه‌، نیروهای
پراکنده را به سرعت جمع‌آوری و اقدام به انجام 10 پاتک (ضدحمله)
می‌کنند که نیروهای ایرانی با مقاومت جانانه همه پاتک‌ها را سرکوب
می‌کنند. این اقدام رزمندگان ایرانی موجب شد تا دشمن بعثی بدون
گرفتن کمترین نتیجه‌ای به عقب رانده شود.
این عملیات ساعت یک بامداد با حمله رزمندگان «تیپ 3 لشکر 81 زرهی
کرمانشاه» آغاز شد. سرعت عمل مناسب همراه با غافلگیری را می‌توان
از عوامل اصلی پیروزی در این عملیات محدود نام برد.
از جمله یگان‌های منهدم شده دشمن در این عملیات می‌توان به
گردان‌های 3 ،1 و 4 از تیپ کماندویی سپاه دوم و گردان 4 نیروی
مخصوص از تیپ 3 را نام برد. همچنین تعداد زیادی خمپاره‌انداز،