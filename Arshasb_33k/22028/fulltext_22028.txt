22028
حسین مقدم در گفت‌وگو با ایسنا،در مورد وضعیت اخذمعاینه فنی برتر
توسط خودروها در تهران با بیان این‌که براساس اطلاعات پلیس
راهور بیش از سه میلیون خودرو با پلاک تهران در سامانه ثبت شده است و
مشمول معاینه فنی هستند، گفت: سال گذشته یک میلیون و 200 هزار
خودرو به مراکز معاینه فنی مراجعه کردند که تنها حدود 30 درصد
پلاک‌های تهران مشمول، به مراکز مراجعه کرده اند.
وی با بیان این‌که خودروهای پلاک تهران الزاما در تهران تردد
نمی‌کنند و در بسیاری از استان‌های همجوار از پلاک تهران استفاده
می‌شود، اظهار کرد: متقابل آن هم وجود دارد و خودروهای دارای
پلاک‌ شهرستان در تهران تردد و کار می‌کنند.
مدیرعامل ستاد مرکزی معاینه فنی شهر تهران در مورد چرایی عدم
مراجعه خودروهای پلاک تهران به مراکز معاینه فنی پایتخت، گفت:
خیلی از مراجعه‌کنندگان از دقت عملکرد مراکز معاینه فنی رضایت
ندارند و براساس نظرسنجی‌ها متوجه شدیم که معتقدند در مراکز
معاینه فنی نگاه سختگیرانه حاکم است، اما این در حالی است که
کارشناسان مراکز ما تنها براساس دستورالعمل نه سخت‌تر و نه آسان‌تر
ضوابط را اجرایی می‌کنند و حدود مجاز به آلایندگی براساس آن
چیزی که در سامانه سیمفا تعیین شده، مشخص می‌شود اما تصور مردم
این است که در مراکز معاینه فنی شهر تهران دقت عمل بالا است.