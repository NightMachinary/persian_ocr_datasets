25001
سجاد سلیمانی در گفت و گو با ایسنا اظهار کرد: با توجه به تصمیم ستاد
مدیریت مقابله با کرونای استان و جهت قطع زنجیره انتقال کرونا،
خدمات ناوگان حمل و نقل درون شهری کرمانشاه(اتوبوس و
تاکسی) از امروز (20 آبان) تا 20 آذر تا ساعت 18 خواهد بود.
وی افزود: طی این مدت ساعت فعالیت صنوف غیرضروری استان هم تا
ساعت 18 خواهد بود و ناوگان حمل و نقل عمومی درون شهری
کرمانشاه هم همزمان با ساعت پایان فعالیت صنوف به فعالیت خود
پایان می دهد.
مدیرعامل سازمان حمل و نقل مسافر شهر کرمانشاه با اشاره به تشدید
نظارت ها در بحث اجرای پروتکل های بهداشتی در ناوگان حمل و نقل
عمومی درون شهری کرمانشاه گفت: استفاده از ماسک برای تمام
رانندگان تاکسی و اتوبوس و سرنشینان آنها ضروری است و نظارت
مستمری در این زمینه اعمال می شود.
سلیمانی افزود: طبق تصمیمات اتخاذ شده در جلسه کمیته مقابله با
کرونای سازمان حمل و نقل مسافر شهر کرمانشاه، مقرر شد در صورت
مشاهده رانندگان تاکسی بدون ماسک، در مرحله اول سه روز
خودروی آنها توقیف شود.
این مسئول افزود: در صورت تکرار مجدد این تخلف، این بار راننده
تاکسی به کمیته انضباطی معرفی شده و بر اساس رای این کمیته از تعهد