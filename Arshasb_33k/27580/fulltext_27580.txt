27580
اسلامی ایران بارها دست دوستی به سوی کشورهای عربی به ویژه
عربستان دراز کرده است اما دولت سعودی که به وعده‌های آمریکا دل
خوش کرده است هیچ گاه حاضر به مذاکره جدی برای حل مشکلات و
اختلافات منطقه‌ای نبوده است.
وزیر خارجه فلسطین: از سرزمین خود دست نمی‌کشیم
به گزارش ایسنا، به نقل از خبرگزاری اسپوتنیک، ریاض المالکی،
وزیر خارجه فلسطین در ویدئوکنفرانس سازمان همکاری اسلامی
در ریاض درباره تصمیم رژیم صهیونیستی برای الحاق کرانه باختری
گفت: دولت اسرائیل به جنایت‌های خود علیه مردم فلسطین و
شهرک‌سازی برای تغییر ساختار اراضی ادامه می‌دهد. رژیم اشغالگر
اسرائیل همچنان به قتل فرزندان ما، منهدم کردن منازل، یهودی
سازی قدس و گسترش شهرک‌ها برای تغییر بافت جمعیتی فلسطین ادامه
می‌دهد.
وی افزود: مسئله فلسطین مسئله محوری کشورهای عربی و اسلامی است
و هرگز اجازه ظلم و از بین رفتن حقوقمان را نمی‌دهیم. ما با راهکارهای
جانبدارانه مخالفیم. باید مانع اجرای طرح الحاق اراضی فلسطینی شد
چراکه این اقدام به معنای ادامه نزاع و ادامه اقدامات استعمارگرانه
اسرائیل است. الحاق اراضی فلسطین به منزله لغو تمام توافق‌های امضا
شده و از بین رفتن راهکار تشکیل دو کشور است.