2052
وی با بیان اینکه شهرستان رشت 183 هکتار آب‌بندان دارد و برنامه
داریم ظرف سه سال تمام این آب‌بندان ها را احیا کنیم، گفت: با احیای
این آب‌بندان‌ها نیمی از مشکلات کم‌آبی در برخی از شالیزارهای
شهرستان رشت به طور کامل مرتفع می‌شود.
اسدی‌پرور خاطرنشان کرد: با احیای آب‌بندان‌ها ضمن اینکه 400
میلیون مترمکعب آب در این منابع ذخیره می شود، به طبع در کاهش
راندمان مصرف آب و کاهش هزینه تمام شده تولید برنج نقش موثری
ایفا خواهند کرد.
وی ادامه‌داد: این آب بندان‌ها سه منظوره هستند و علاوه بر تامین آب
برنج برای پرورش ماهی و توسعه بخش گردشگری نیز مورد استفاده
قرار می‌گیرند.
مدیر جهاد کشاورزی شهرستان رشت گفت: با احیای این
آب‌بندان‌ها شاهد افزایش اشتغال جوانان روستایی نیز خواهیم بود
زیرا با توجه به وجود امکاناتی برای توسعه توریسم و پرورش ماهی،
این قشر تمایل بیشتری برای فعالیت در این بخش‌ها خواهند داشت.
وی با بیان اینکه آب بندان‌ها بسیا مفیدتر از آب سدسفید رود برای رشد
برنج است زیرا معمولا دمای آب منطبق با دمای محیط و در حدود 30
درجه است، گفت: این در حالیست که آبی که از سدسفیدرود رها
می‌شود، سردتر از آبی است که در آب‌بندان‌ها ذخیره است.