19325
مدیر کل میراث فرهنگی، گردشگری و صنایع دستی هرمزگان در
خصوص نمایشگاه های برگزار شده در سطح استان، خاطرنشان کرد:
دی ماه سال گذشته پنجمین نمایشگاه سراسری صنایع دستی با حضور
31 استان در بندرعباس برگزار شد و در سطح بین المللی هنرمندان استان
در سه نمایشگاه سلیمانی عراق، میلان ایتالیا و ترکیه شرکت داشته اند.
وی ادامه داد: همچنین هنرمندان صنایع دستی استان در 16 نمایشگاه
سراسری در سایر استانها مشارکت فعال داشته اند و برای ساماندهی
صنعتگران یک بازارچه صنایع دستی در معبدهندوها نیز به طور موقت
راه اندازی شد.
برومند در خصوص ثبت ملی شهرها و روستاهای صنایع دستی بیان
کرد: سال گذشته از س وی معاونت صنایع دستی کشور، بندرلنگه به
عنوان شهر ملی گلابتون دوزی ثبت شد که با انتخاب و معرفی بندرلنگه به
عنوان شهر ملی گلابتون دوزی گام مثبتی در جهت معرفی جایگاه
صنایع دستی، فرهنگ وهنر این منطقه برداشته شد.
به گزارش ایسنا، نزدیک به 64 هزار صنعتگر صنایع دستی در هرمزگان
وجود دارند که بیش از 98 درصد آنها بانوان هستند و بیشتر در رشته های
گلابتون دوزی، خوس دوزی، گلیم بافی، حصیربافی، صنایع
دستی دریایی، سفالگری و... فعالیت دارند.