26781
این جامعه‌شناس ادامه داد: به معنای دیگر تمام رذیلت‌های اخلاقی
نوعی هنجارشکنی است و هر آنچه عنوان «حرام» می‌گیرد، مصداق
بارز هنجارشکنی از منظر دین اسلام است.
وی افزود: بنابراین می‌توان گفت: هنجارشکن فردی است که از
هنجارهای اجتماعی و انتظارات جامعه تخطی کرده و درنتیجه،
رفتارش به وسیله تعداد زیادی از مردم به صورت منفی ارزیابی
می‌شود، که این تعریف جامعه شناختی است اما از منظر دین،
هنجارشکن فردی است که از دستورها و چهارچوب‌های دینی
سرپیچی کند و به رفتارهای ناپسند دست بزند و به تعبیر قرآن، انجام
دهنده کارهای زشت و منکر باشد یا بستر انجام آن‌ها را برای دیگران به
صورت خواسته یا ناخواسته فراهم کند.
کرم‌الهی با اشاره به این‌که یکی‌از مباحث بسیار جدی در زمینه
رفتارشناسی در بعد فردی و اجتماعی، بحث عادت است، تصریح کرد:
عادت در لغت به رفتاری گفته می‌شود که انسان به آن خو گرفته باشد.
این جامعه‌شناس با اشاره به این‌که عادت همان عملی است که انسان به آن
خو گرفته و از آنجا که ریشه روانی دارد با واژه ناخودآگاه رابطه
نزدیکی برقرار می‌کند، عنوان کرد: ناخودآگاه در علوم انسانی و
تجربی معانی گوناگونی دارد ولی در نهایت می‌توان از این
گوناگونی به یک دستاویز واحد اندیشه‌ای چنگ زد.