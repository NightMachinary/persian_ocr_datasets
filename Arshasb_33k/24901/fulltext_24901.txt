24901
داشت. از «روزنامه قانون» ملکم خان تا «یک کلمه» مستشارالدوله تا
اشعار و گزارش‌های سیاسی و روزنامه‌های چاپ خارج از هند و مصر و
عثمانی به ایران می‌رسید. در گوش بیمار خواندند زیر بار نمی‌رفت.
کدام سلطان می‌خواهد، اختیاراتش کمتر شود. مملکتی را که ملک
اوست، بستانند و به ملت دهند که «رویش زیاد شود!» وقتی در تنها
سیلندر ضبط صدا که از او باقی ماند با امتنان از صدر اعظم می‌گوید «ما که
خودمان سایه خدا هستیم از شما راضی هستیم.» اما بیماری شدت
می‌یافت و حرف‌شنوی بیشتر می‌شد. سرانجام فرمان را امضا کرد و در
14 امرداد 1285 در افتتاح مجلس خواند و 5 روز بعد هم مرد. اگر 5 روز
زودتر می‌مرد، اوضاع دیگری می‌داشتیم. به احترامش آن خانه
حکومت قانون یا عدالت را «عدل مظفر» نامیدند که گویا ماده تاریخ
آن است. این عبارت میان دو شیر سر در مجلس ارزش تاریخی داشت که
باید روزی به جای خود بازگردد.
برای من عجیب نیست که محمدعلی‌شاه زیر بار مشروطه نرفت، عجیب
این است که چگونه متمم بسیار مهم قانون اساسی را در باره تفکیک قوا و
حقوق ملت ایران که در تضمین مشروطه بود به امضای او رساندند.
محمدعلی‌شاه در سال 1285 جانشین پدر شد و در تاج‌گذاری از
وکلای مجلس دعوت نکرد و در سال 1286 مجلس را به توپ بست. البته
ابتدا استخاره کرد و چون خوب آمد آنجا را همراه شاپشال روس و