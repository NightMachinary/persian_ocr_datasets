5525
انهدام باند جعل و کلاهبرداری در آمل
بر اساسگزارش پایگاه خبری پلیس، سردار مرتضی میرزایی با اعلام
این خبر، گفت: در پی طرح شکایتی از سوی نماینده حقوقی یکی از بانک
های استان گلستان، علیه افرادی اهل و ساکن شهرستان آمل، مبنی بر
جعل اسناد رسمی و کلاهبرداری میلیاردی از بانک، موضوع در
دستور کار پلیس آگاهی قرار گرفت.
وی تصریح کرد: با انجام اقدامات اطلاعاتی و تحقیقات گسترده پلیسی
از نماینده حقوقی بانک و بررسی اسناد و مدارک موجود، کارآگاهان
پلیس آگاهی دریافتند، فردی اهل و ساکن شهرستان آمل پس از
دریافت وام میلیاردی از این بانک، سند یک واحد آپارتمان را به عنوان
ضمانت وام نزد بانک قرار داد.
فرمانده انتظامی استان مازندران، اظهار کرد: این فرد پس از دریافت
وام از پرداخت اقساط وام به ارزش 11 میلیارد ریال خودداری کرد و با
همکاری اعضای باند جعل و کلاهبرداری اقدام به جعل اسناد و تهیه سند
المثنی برای این واحد آپارتمانی کرد.
سردار میرزایی با اشاره به اینکه متهم پس از تهیه سند مجعول اقدام به
فروش این واحد آپارتمانی کرد، افزود: با دریافت این اطلاعات،
ماموران پلیس آگاهی با هماهنگی قضائی در چندین مرحله عملیات
همه 10متهم این پرونده را شناسایی و دستگیر کردند.