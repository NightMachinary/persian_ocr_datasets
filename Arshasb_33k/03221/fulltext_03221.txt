3221
استقبال سیسی از توافق بحرین و رژیم صهیونیستی
به گزارش ایسنا، به نقل از خبرگزاری «معا» فلسطین، عبدالفتاح سیسی،
رئیس جمهوری مصر در صفحه کاربری خود در فیسبوک نوشت: با
اهتمام ویژه‌ای بیانیه مشترک آمریکا، بحرین و اسرائیل در خصوص
توافق بر سر برقراری روابط دیپلماتیک میان منامه و تل‌آویو را دنبال
کردم.
وی در ادامه خاطرنشان کرد: من این گام مهم برای برقراری ثبات و صلح
در خاورمیانه را که صلح و سازش عادلانه و دائمی برای مسأله فلسطین
محقق می‌کند، ارج می‌نهم و از تمامی عاملان اجرای این اقدام تاریخی
تشکر می‌کنم.
استقبال ظریف از طرح روسیه برای ایجاد «گذرگاه سبز» در برابر
تحریم‌ها
به گزارش ایسنا، محمدجواد ظریف وزیر امور خارجه کشورمان در
توییتی درباره تحریم‌های ایران و طرح جایگزین روسیه در برابر این
تحریم‌ها به زبان روسی نوشت: کشورهای مختلفی برای کنترل
ویروس کرونا مرزهای جغرافیایی خود را بسته ولی مرزهای کمک
رسانی خود را باز کرده اند. دونالد ترامپ همچنان در مقابل خواسته
جهانی برای رفع تحریم‌های ایران به منظور مقابله با کرونا مقاومت می
کند. کرونا ممکن است به کشورهای همسایه ایران سرایت کند. ایران