16031
او درباره اهمیت این پیروزی در ادامه کار تیمش گفت: لیگ برتر به
گونه‌ای است که الان مبنایی برای قضاوت تیم‌ها وجود ندارد. تیمی
وجود دارد که هفته قبل سه گل ‌خورد اما این هفته چهار گل زد. این
هفته‌های ابتدایی به خصوص برای مس که از لیگ دسته اول به لیگ برتر
آمده، چالش‌برانگیز بود. این چالش‌ها را پذیرفته بودیم و قبول
کردیم. روی باور بازیکنانم بیشتر کار می‌کنیم. کاری به نتایج سایر
تیم‌ها نداریم. در بازی با سایپا هم بازی خوبی ارائه کردیم. وقتی روند
تیم باکیفیت است، نمی‌توان نگران بود. اگر بد بازی کنیم و ببریم، باید
نگران آینده باشیم. در غیر این صورت باید صبور باشیم تا با اصول
درست در آینده نتایج خوبی کسب کنیم.
ربیعی به کیفیت رقیب تیمش اشاره کرد و افزود: نفت مسجدسلیمان تیم
خوبی است. آن‌ها به پرسپولیس نباختند و سپاهان را بردند. در این
دیدار هم روی ارسال‌های بلند موقعیت‌هایی داشتند اما در مجموع
تیم ما ریتم خوبی داشتم. این روند را در چهار بازی قبل هم داشتیم. امروز
دیدید که در نیمه اول چقدر موقعیت از دست دادیم. در نیمه دوم هم
توپ‌های ما از دهانه دروازه عبور کرد. من به تک تک بازیکنانم ایمان
دارم. امیدوارم مردم رفسنجان شاد باشند.
ربیعی: 83 درصد مردم با پروتکل‌های بهداشتی همراهی کردند
به گزارش ایسنا، علی ربیعی با حضور در برنامه تلویزیونی «کوی