17650
سبک زندگی سالم، راه کار مناسب برای استرس های روزمره
گلناز وحیدی در گفت و گو با ایسنا اظهارکرد: استرس حالتی است که در
تعارض با شرایط محیطی به وجود می آید و داشتن سطحی از استرس نیز
همیشه هم نامطلوب نیست.
وی با بیان اینکه برای عملکرد بهتر به سطح مطلوبی از استرس نیاز داریم،
افزود: استرس زمانی مساله ساز می شود که عملکرد افراد را مختل می
کند و به مانعی برای عملکرد بهتر تبدیل می شود.
وحیدی ادامه داد: تعریق، تپش قلب، از دست دادن قدرت تمرکز،
احساس فشارروانی و ... از علایم و نشانه های استرس به شمار می رود که
آگاهی از مهارت ها و مدیریت استرس برای هر فرد لازم و ضروری به نظر
می رسد.
وحیدی از دو نوع مهارت مدیریت استرس خبر داد و عنوان کرد: از
مهارت هیجان مدار زمانی استفاده می کنیم که در مقابل مساله ای که با آن
مواجه هستیم و نمی توانیم اقدام خاصی انجام دهیم و باید آن را بپذیریم.
وی به راهبردهای مهارت هیجان مدار اشاره و خاطرنشان کرد:
ورزش، ریلکسیشن، انجام تفریحات مورد علاقه، نوشتن خاطرات و
افکار، تصویرسازی مثبت و ...از راهبردهای مهارت هیجان مدار
است که می تواند بسیار کمک کننده باشد.
وحیدی توضیح داد: فرد باید در خصوص مهارت مساله مدار راه حل