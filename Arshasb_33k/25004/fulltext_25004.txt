25004
به گزارش ایسنا به نقل از خبرگزاری رویترزدیپلمات‌ها گفته‌اند که
تلاش‌های آلمان، فرانسه و انگلیس (تروئیکای اروپا)تا آخرین
فرصت برای مذاکره با روسیه و چین در راستای توافق بر سر تمدید
تحریم تسلیحاتی ایران تا کنون ناموفق بوده است . علاوه بر این یک
دیپلمات که می خواست نامش فاش نشود، با توجه به احتمال به تصویب
نرسیدن طرح دولت آمریکا برای تمدید این تحریم و تهدید مقامات
آمریکایی مبنی بر به کارگیری مکانیسم اعمال دوباره تحریم های
سازمان ملل علیه ایران در صورت عدم تمدید این تحریم و تاثیر مخرب
این اقدام بر حفظ توافق هسته ای ایران، مطرح کرد: هدف دولت آمریکا
این است که توافق هسته ای ایران فسخ شود. بر اساس این گزارش، دولت
آمریکا علیرغم خروجش از توافق هسته ای در سال 2018 با نزدیک شدن
پایان تاریخ تحریم تسلیحاتی ایران در ماه اکتبر تهدید کرده است اگر
پیش نویس قطعنامه ای که برای تمدید این تحریم به شورای امنیت
سازمان ملل ارائه کرده است تصویب نشود، از مکانیسم اعمال دوباره
تحریم ها در این توافق برای بازگردانی تحریم های سازمان ملل علیه
ایران استفاده خواهد کرد.