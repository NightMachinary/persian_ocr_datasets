30777
همین حد بود. من فکر می‌کردم قبل از سوار شدن تب مسافران را اندازه
می‌گیرند که خبری از آن هم نبود. حالا به‌ هر حال ما که ندیدیم. آن چیزی
هم که من دیدم این بود که بیشتر از ظرفیتی که باید، مسافر سوار کرده
بودند و حتی در جواب یکی از مسافران که معترض بود راننده گفت که
اگر مشکل‌داری با هواپیما برو!»
اسحاق امیری، راننده اتوبوس بین شهری اما معتقد است که بیشتر
همکارانش پروتکل‌ها را رعایت می‌کنند و این که تقصیر را گردن قشر
راننده و اتوبوس‌دار بیندازند، درست نیست. او می‌گوید: «الان
ظرفیت اتوبوس‌ها کم شده که برای وی‌آی‌پی و اتوبوس معمولی
فرق می‌کند. من که معمولی‌ام و از وی‌آی‌پی خبر ندارم ولی ما 25 نفر از
45 صندلی‌مان را می‌توانیم مسافر بگیریم. درآمدمان به خاطر همین
چیزها نصف شده است. اگر کسی بیشتر از ظرفیت هم مسافر سوار کند به
خاطر شرایط بد معیشتی است. ما الان خودمان در مسیری کار می‌کنیم
که بیشتر مسافرها دانشجو هستند. الان که دانشگاه‌ها تعطیل است و به
خاطر کرونا بقیه سفرها هم کم شده یعنی حتی اگر بخواهیم بیشتر از
ظرفیت هم مسافر سوار کنیم، مسافری نیست. ما در بسته‌هایی که به
مسافران می‌دهیم، ماسک نمی‌گذاریم اما فرض را بر این می‌گیریم که
خودشان ماسک دارند. اگر کسی هم ماسک نزده باشد، سعی می‌کنیم
تذکر بدهیم اما مگر چند بار می‌شود تذکر داد؟ خود مردم باید رعایت