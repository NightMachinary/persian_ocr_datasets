3397
اشتغال 80 بهبود یافته از اعتیاد در شیراز
سلیمان کرمی در حاشیه بازید از کارگاه تولیدی و حمایتی برادران
احسان‌نیا و بردبار، یکی از مهمترین مولفه‌ها در کاهش آسیب‌های
اجتماعی به‌ویژه اعتیاد را ایجاد اشتغال دائم دانست و گفت: اعتیاد یک
آسیب اجتماعی و زمینه‌ساز آسیب‌های فراوان دیگری خصوصا در
زمینه ارکان خانواده و اقتصاد است.
به گزارش ایسنا به نقل از روابط عمومی دبیرخانه شورای هماهنگی
مبارزه با مواد مخدر فارس، کرمی با تاکید بر ضرورت توجه
بهبازگشت پذیری معتادان پس از طی فرآیند درمان،گفت: باید به
نحوی زمینه‌های لازم را برای افراد بهبود یافته از اعتیاد فراهم کنیم تا
فرد پس از بهبودی و درمان کامل به آغوش خانواده و جامعه بازگشته و
دوباره گرفتار دام و بلای اعتیاد نشود.
کرمی گفت: اشتغال مناسب و پایدار، یکی از ابزارهای مهم و بسیار
تاثیرگذار در جلوگیری از لغزش بهبودیافته از اعتیاد و بازگشت این
افراد به منجلاب موادمخدر است.
سرپرست دبیرخانه شورای هماهنگی مبارزه با موادمخدر فارس
گفت:نباید فرد بهبودیافته را به حال خود رها کنیم؛ برخی از این افراد
مهارت‌هایی دارند و امکان اشتغال آنان به واسطه برخورداری از
مهارت فردی، فراهم است.