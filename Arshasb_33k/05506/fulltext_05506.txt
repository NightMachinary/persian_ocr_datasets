5506
آغاز شده است.
انفجار بمب زیر خودروی پلیس نظامی روسیه در شمال سوریه
به گزارش ایسنا، به نقل از شبکه خبری روسیا الیوم، مرکز آشتی روسیه در
سوریه (حمیمیم) در بیانیه‌ای اعلام کرد: گروهی ناشناس صبح روز
سه‌شنبه تلاش کردند با منفجر کردن بمبی زیر یکی از خودروهای
گشتی پلیس نظامی روسیه، مانع از گشت آنها در منطقه عین العرب در
شمال سوریه شوند.
این مرکز گزارش داد: هیچ کس در اثر انفجار این بمب دست‌ساز آسیبی
ندید.
از سوی دیگر، تصاویر و ویدیوهایی در شبکه‌های اجتماعی منتشر
شده‌اند که نشان می‌دهند تروریست‌ها عصر دوشنبه پیش از آنکه
ارتش سوریه حملات هوایی را در حومه ادلب آغاز کند، تعداد
زیادی نیرو را به نزدیکی کوه الزاویه در این منطقه منتقل کردند.
در ویدیوهای منتشر شده کاروان‌هایی وابسته به هیئت تحریرالشام
شامل ده‌ها دستگاه خودرو و خودروی زرهی مشاهده شدند که در حال
حرکت به سوی محورهای کوه الزاویه بودند.
پس از این اقدام، نیروی هوایی روسیه حملات شدیدی را به
پایگاه‌های تروریست‌ها و مناطق رفت‌وآمد آنها در منطقه آغاز
کردند.