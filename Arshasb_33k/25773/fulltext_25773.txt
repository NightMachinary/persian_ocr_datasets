25773
نمی‌شود. احداث این ایستگاه پمپاژ، چند ماه به دلیل اختلاف فنی معطل
مانده است.
فلسفی بیان کرد: نباید از مسئولیت خود شانه خالی کنیم. مشکلات باید
بیان و پیگیری شوند. در طرح ضربتی یک اقدام مشترک بین شهرداری و
آبفا تعریف و حتی خواستار همکاری دستگاه‌های بالادستی شده‌ایم.
وی گفت: یکی از مسائل، اختلاف آمار در میزان بارندگی‌ها است. در
صورتی که در مدت سه روز باران نم‌نم و آرام رخ دهد، بحران نخواهیم
داشت. قبل از بارندگی شدید، در حالی که هیچ جای شهر آبگرفتگی
رخ نداده بود، در کیانشهر آبگرفتگی داشتیم و متوجه شدیم یکی از
پمپ‌ها کار نمی‌کند. در نخستین بارندگی آبان‌ماه نیز با 15 میلیمتر،
کمپلو و 68 متری زیر آب رفتند زیرا ایستگاه پمپاژ ایراد داشت و
خاموش بود.
عضو شورای شهر اهواز بیان کرد: مقدمه اجرای طرح ضربتی دفع
آب‌های سطحی از خود طرح در 57 نقطه فوق بحرانی مهم‌تر است. قبل از
اجرای طرح باید مسائل مشترک از جمله لایروبی انجام شود. در صورتی
که لایروبی انجام نشود با 20 میلیمتر نیز دچار مشکل می‌شویم.
لایروبی صحیح، حداقل 20 تا 30 درصد در پیشگیری در آبگرفتگی
تاثیر دارد، البته در برخی نقاط به دلیل فرسوده بودن شبکه فاضلاب،
امکان لایروبی اصولی وجود ندارد.