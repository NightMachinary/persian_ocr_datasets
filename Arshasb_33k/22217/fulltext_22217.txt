22217
لیست مقاماتی که پس از حمله به کنگره استعفا داده‌اند، طولانی‌تر شد
به گزارش ایسنا، به نقل از خبرگزاری اسپوتنیک، بلومبرگ گزارش داد
که هوپ هیکس، مشاور ارشد و معاون مطبوعاتی دونالد ترامپ،
رئیس جمهور در حال کناره‌گیری آمریکا به همکارانش در کاخ
سفید اطلاع داده که قصد استعفا دارد و این تصمیمش هیچ ارتباطی با
حوادث اخیر کنگره ندارد.
این مساله به دنبال استعفای چندین تن از مقامات کاخ سفید پس از حمله
روز چهارشنبه به کنگره صورت می‌گیرد. از زمان وقوع این
آشوب‌ها استفانی گریشام رئیس کارکنان دفتر ملانیا ترامپ بانوی
اول آمریکا، سارا متیوز سخنگوی ترامپ، مایک مولوینی رئیس
پیشین کارکنان کاخ سفید که به عنوان فرستاده ویژه آمریکا در ایرلند
شمالی خدمت می‌کرد و متیو پوتینجر معاون مشاور امنیت ملی آمریکا
از سمت‌های خود استعفا داده‌اند.
ایلین چاو، وزیر حمل و نقل و بتسی دووس، وزیر آموزش آمریکا نیز در
اعتراض به تسخیر کنگره به دست طرفداران دونالد ترامپ استعفا
کردند.
این موج استعفاها به دنبال آن صورت گرفته که بسیاری از
دموکرات‌ها و برخی از جمهوری‌خواهان ترامپ را مقصر حمله روز
چهارشنبه به کنگره دانستند؛ حمله‌ای که به عنوان اعتراض به شمارش