9576
بیاموزند!
به گزارش ایسنا، به نقل از یاهو نیوز، دونالد ترامپ، رئیس جمهور
آمریکا در این مصاحبه با هیو هویت، مجری یک شبکه رادیویی
آمریکایی مدعی شد: اگر من در انتخابات نوامبر پیروز نشوم، چین
مالک آمریکا خواهد شد. آن وقت شما نیز باید زبان چینی بیاموزید!
ترامپ که زمانی به گفته خودش روابط فوق‌العاده‌ای‌ با شی جینپینگ،
رئیس جمهور چین داشت، گفت: به خاطر کاری که چین با این ویروس
چینی (ویروس کرونا) کرد، من دیگر روابط خوبی با رهبر این کشور
ندارم.
وی همچنین تاکید کرد که به خاطر تعرفه‌های آمریکا، چین بدترین
سال در 67 سال گذشته را تجربه کرده است.
مقامات اطلاعاتی آمریکا هفته گذشته گفتند که روسیه و چین هر یک از
یکی از نامزدهای انتخابات نوامبر 2020 حمایت می‌کنند به طوری
که چین امیدوار است ترامپ، نامزد جمهوری‌خواهان مجددا در این
انتخابات پیروز نشود اما از طرف دیگر، روسیه از اقداماتی برای پایین
کشیدن جو بایدن، نامزد دموکرات‌ها در این انتخابات استفاده
می‌کند.