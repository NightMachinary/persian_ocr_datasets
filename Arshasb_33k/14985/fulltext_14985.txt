14985
دبیر انجمن شعر طنز قندیشه گفت: ما به دنبال برگزاری افتتاحیه انجمن
قندیشه به صورت حضوری بودیم و با شاعران و طنزپردازان مطرح
کشور هم صحبت‌هایی انجام داده بودیم که متاسفانه ویروس کرونا به
وجود آمد و با توجه به شرایط موجود فعلا برنامه حضوری نخواهیم
داشت.
خداپرست ادامه داد: به صورت مجازی ، تاکنون دوبار جلسات ما
برگزار شده است که جلسه اول با اجرای آقای مهدی آخرتی و با حضور
شاعران مشهد و استان و جلسه دوم با اجرای بنده و با حضور شاعران و
طنزپردازان برجسته از سراسر کشور مانند آقایان عبدالله مقدمی،
شروین سلیمانی، حسن شاه رجب، رسول سنایی، مجتبی فدایی و ...
برگزار شد و جلسه خوبی بود و استقبال خوبی هم شد.
این شاعر طنزپرداز درباره تاثیر فضای مجازی در معرفی شاعران به
مردم گفت: پس از شیوع ویروس کرونا، بنده جزو اولین نفراتی بودم
که در مورد این موضوع شروع به نوشتن شعر کردم و این اشعار در فضای
مجازی بازتاب گسترده‌ای داشت و پس از آن در برنامه‌های تلویزیون
هم پخش شد و فکر می‌کنم بستگی به ژانر، سبک و موضوع شعر و همچنین
توانایی شاعر دارد و قطعا اگر کار خوب و متفاوتی انجام شود ، فضای
مجازی به شناخته شدن شاعر کمک خواهد کرد و برای من نیز، اینطور
بوده است.