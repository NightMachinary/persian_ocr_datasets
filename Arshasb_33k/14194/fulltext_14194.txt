14194
یعنی با داخل ماشین کاری نداشته باشیم درحالی که در روشویی
کفی‌های ماشین را هم می‌شویند. همان طور که می‌بینی همه کارگرها
ماسک و دستکش دارند و از آنها تست کرونا هم گرفته‌ایم ولی خب باز
مردم می‌ترسند.» می‌گوید فشار اقتصادی زیادی را تحمل می‌کند و
صاحب ملک هم راضی نشده است اجاره دو ماهی که کارواش به دستور
اتحادیه تعطیل بوده، ببخشد. یکی از کارگرها از رکاب ماشین بالا
می‌رود تا بتواند سقفش را تمیز کند. دستش را دراز می‌کند تا بتواند
دستمال را به همه جای سقف بکشد. ماسک از صورتش لیز می‌خورد و زیر
ماشین می‌افتد. با ناراحتی آن را بر می‌دارد و دوباره به‌صورت می‌زند.
زیر لب غرولندی می‌کند و می‌گوید لعنت به کرونا که کف مالی‌مان
کرد.
در اینستاگرام برای مردگان گریه می‌کردیم
به گزارش ایسنا، روزنامه شهروند نوشت: «می‌گویند خاک سرد است.
از قدیم می‌گفتند. از قدیم می‌گفتند بعد از مرگ عزیز، دیدن
خاکسپاری او داغ بازماندگان را کم‌ می‌کند. می‌گفتند گریه‌کردن
در مراسم‌ سوم و هفتم و چهلمش، جان را سبک می‌کند. قدیمی‌ها فکر
می‌کردند وقت مرگ عزیز باید کنار بازمانده‌هایش ماند. باید
مجبورشان کرد گریه‌ کنند، باید این‌ قدر برایشان ذکر مصیبت خواند
تا رفته‌رفته قلب‌شان رقیق شود. باید این‌ قدر دم به دم گریه‌هایشان آمد