13434
خبرنگاران کمبود و نارسایی ها را به مسوولان یادآوری کنند
به گزارش ایسنا فریبا برنایی بجد در نشست هم اندیشی با فعالان رسانه ای
خاش و حوزه شهرستان تفتان بیان کرد: تعامل همه جانبه و همراهی
خبرنگاران و فعالان عرصه رسانه ای با مسوولان به رشد، توسعه و
پویایی منطقه کمک می کند.
وی افزود: با توجه به اینکه این شهرستان جدیدالتاسیس بوده و
زیرساخت های توسعه ای در آن فراهم نیست، به حمایت رسانه ها و اقشار
مختلف مردم و دولتمردان نیاز داریم.
فرماندار تفتان اظهار کرد: به مسوولان دستگاه های اجرایی توصیه
کرده ایم به حداقل ها اکتفا نکرده و فراتر از ظرفیت ها برای توسعه منطقه
تلاش کنند.
برنایی ادامه داد: شهرستان تفتان علیرغم برخورداری از ظرفیت های
پرشمار نیازمند معرفی، استقلال، خودکفایی و کار و تلاش مستمر و
شبانه روزی بوده و قطعا اصحاب رسانه با نگاه انتقادی و ارائه
راهکارهای سازنده می توانند به بهبود امور کمک کنند.
فرماندار تفتان اظهار داشت: به نقد سازنده اعتقاد داریم و از آن استقبال
می کنیم و انتظار داریم خبرنگاران سخت کوش استان و کشور با نگاه
وسیع و انتقادی خود کمبود و نارسایی ها را به مسوولان یادآوری
کنند.