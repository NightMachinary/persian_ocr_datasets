24632
نادر قاضی‌پور به عنوان دومین مخالف کلیات این طرح گفت: در وهله
اول از رییس قوه قضاییه می‌خواهم حقوقدانانی را به مجلس شورای
اسلامی معرفی کنند که حداقل فارغ‌التحصیل دانشگاه‌های ایران و نه
خارج از کشور همچون انگلیس روباره پیر نباشند.
وی ادامه داد: ما با این طرح دست رییس قوه قضاییه را می‌بندیم حال
این‌که باید اختیارات روسای قوا را بیشتر کرد تا به موقع تصمیم‌گیری
کنند. ممکن است در وسط جلسه رییس قوه قضاییه بخواهد یک نفر از
کاندیدای حقوقدان انصراف دهد تا از او در جای دیگری استفاده کند
نباید این آزادی را سلب کرد. نمی‌شود کسی را با زور نگه داشت مجلس
که بازداشتگاه نیست.
نماینده ارومیه در مجلس شورای اسلامی با بیان این‌که نظام بر دو پایه
اصلی استقلال و آزادی پایه‌ریزی شده، اظهار کرد: مجلس شورای
اسلامی میلیون‌ها تومان هزینه دارد ما نباید دست قوه قضاییه را ببندیم و
حق انصراف را از حقوقدانان سلب کنیم.
مصطفی کواکبیان نماینده تهران نیز به عنوان دومین موافق کلیات
این طرح گفت: آقای قاضی‌پور می‌گوید اختیار را باید به رییس قوه
قضاییه داد و دستش را باز کرد ما نماینده مجلس شورای اسلامی هستیم
چرا دست مجلس بازتر نباشد بحث ما آقای رییسی نیست ما می‌خواهیم
قانون وضع کنیم طبیعی است که نمایندگان حق انتخاب داشته باشند