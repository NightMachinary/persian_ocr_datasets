25351
بیماری این افراد پرهیز شود.
وی اظهار کرد: همچنین رسانه ها باید به عواقب نحوه انتشار اخبار
اینچنینی فکر کنند، به عنوان مثال نباید خودکشی یک دانشجو را به
ناملایمات ربط دهند، از طرف دیگر اگر تمایلی به پرداختن به سابقه
بیماری دانشجو ندارند، لزومی هم در انتشار این قبیل خبرها وجود
ندارد.
اقداماتی که می‌تواند در شرایط بحرانی کمک کننده باشد
این عضو هیئت علمی دانشگاه، توسعه سازوکار های مشاوره‌ای را نیز
در پیشگیری از اقدام افراد به خودکشی موثر خواند و گفت:
مشاوره‌های تلفنی و مداخله متخصصین در مواقع بحرانی می‌تواند
کمک کننده باشد.همچنین آموزش نیروهای پلیس و نیروهای
اورژانس از دیگر اقدامات موثر است که نیاز به توسعه و توجه دارد؛
چراکه این افراد از جمله نیروهای در دسترس در شرایط بحرانی هستند.
این متخصص اعصاب و روان در ادامه با اشاره به نقش آموزش خانواده
ها در این زمینه، عنوان کرد: خانواده ها باید توجه کنند عضوی از
خانواده که سابقه ابتلا به بیماری شناخته شده روانپزشکی از جمله
افسردگی و یا بیماری های خلقی را دارد یا در حال حاضر به آن مبتلا است،
نیاز به مراقبت بیشتری دارد، این فرد در شرایط بحرانی و تنش زا نباید تنها
بمانند.