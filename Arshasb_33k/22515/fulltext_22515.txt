22515
آن هستند و در عین حال برای خاموش‌کردن آتش، نفت روی خانه
می‌ریزند. آنان ساده‌انگارانه در صدد نوشتن طرح و قانون برای حل
مشکل کاهش رشد جمعیت هستند؛ در حالی که درک درستی از مسائل
جمعیت ندارند و گریبان محققان را می‌گیرند و گمان می‌کنند تحقیق و
اظهارنظر محققان موجب کاهش فرزندآوری!! می‌شود که اگر چنین
بود با این تحقیقات مشعشع اصولگرایانه و سفارشی باید تا حالا رشد
جمعیت به 3 درصد در سال می‌رسید!
قضیه این است که با وضعیت فعلی کرونا از یک‌سو مرگ و میر با سرعت زیاد
در حال افزایش است و از سوی دیگر ازدواج و زاد و ولد کاهش شدیدی
خواهد داشت. کاهش ازدواج سال‌هاست که آغاز شده، کرونا نیز آن
را تشدید می‌کند، علت آن فقط بالا رفتن سن ازدواج نیست، بلکه مهم‌تر
از آن بیکاری و ترس از تامین اقتصادی است. به‌طور قطع زاد و ولد با
سرعت خیلی بیشتری کاهش خواهد یافت. ترس از ابتلای مادر یا فرزند
به کووید19، مشکلات رعایت فاصله فیزیکی و ارتباط اجتماعی در
حاملگی و نگهداری فرزند و رفتن به بیمارستان، همه و همه موجب
می‌شود که خانوارها در فرزندآوری احتیاط کنند. ضمن اینکه
هزینه‌های سرسام‌آور نیز آنان را از این کار برحذر می‌دارد. کافی
است که هزینه پوشک کودک را محاسبه کنید تا همه‌چیز به دست شما آید.
کاهش فرزندآوری ناشی از کرونا از اواخر ماه پاییز آثار خود را نشان