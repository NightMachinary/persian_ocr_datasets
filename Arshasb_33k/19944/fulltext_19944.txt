19944
وی ادامه داد: طرح دو فوریتی مجلس برای اخذ مالیات از خانه‌های
خالی طرح اثربخشی است و در صورت اختصاص بخشی از درآمدهای
اجرایی این طرح برای رسیدگی به نیازمندان طرح مطلوب خواهد
بود.
بندپی تاکید کرد: تعامل با صنف طلا و جواهر با توجه به افزایش قیمت
طلا در روزهای اخیر برای پرداخت ذکات شرعی در شرایط فعلی
ضروری به نظر می‌رسد. در چنین شرایطی که نابرابری هایی را در جامعه
شاهد هستیم و برخی افراد نیازمند حمایت بیشتر هستند باید با برنامه
ریزی به سراغ آنها برویم که حمایت درستی از آنها داشته باشیم.
طرح دوفوریتی دسترسی دانش‌آموزان نیازمند به گوشی هوشمند باید
زودتر ارائه می‌شد
سید محمدجواد ابطحی در گفت‌وگو با ایسنا در خصوص طرح دو
فوریتی نمایندگان مجلس برای دسترسی دانش‌آموزان نیازمند به
تبلت و گوشی هوشمند جهت آموزش در فضای مجازی، اظهار کرد:
این طرح که نمایندگان قصد دارند آن را ارائه کنند طرح بسیار خوبی
است، خانواده کارگری که 4 دانش‌آموز دارد چگونه برای فرزندان
خود 4 گوشی هوشمند تهیه کند؟ تورم سبب افزایش لجام‌گسیخته
قیمت تلفن همراه شده است و طرح دو فوریتی نمایندگان به عدالت
نزدیک است.