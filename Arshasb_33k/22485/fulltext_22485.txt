22485
مبنای تصمیم گیری در کشور باید بر اساس جلب منفعت و دفع ضرر باشد
احمد علیرضا بیگی روز چهارشنبه در نشست بررسی مسائل و مشکلات
بخش کشاورزی استان و تولید محصول استراتژیک گندم اظهار کرد:
در جلسه‌ای که سال گذشته کشاورزان عزیز داشتیم همه این مشکلات
امروز را ترسیم کردیم، شما خواسته‌هایی را مطرح کردید که وظیفه ما
نمایندگان پیگیری خواسته‌های شماست اما چیزی که ما از شما انتظار
داریم این است که از ما بخواهیدمدار کنترل کشور را بر مبنای جلب
منفعت و دفع ضرر طراحی کنیم.
وی با بیان اینکه کنترل عرضه و تقاضا بسیار تعیین‌کننده است، عنوان
کرد:وقتی که از این موضوع غفلت شود فساد ایجاد می شود و مشکل
اصلی ما در کشور این است که باید فرآیند تصمیم‌گیری در کشور
اصلاح شود.
وی تأکید کرد:تمام مشکلاتی که امروزگفتید در اثر فرایند
تصمیم‌گیری غلط است.اساس تصمیم‌گیری باید جلب خیر و دفع ضرر
باشد، الان می‌گوییم گندم یک محصول استراتژیک است اماکدام
تصمیم دولت نشان‌دهنده این اهمیت است؟!و اساساً موضوع
کشاورزی در اولویت دولت نیست و دولت اصلاً خودش را مسئول
نمی‌داند. اما دیدیم که در بحث تشکیل وزارت بازرگانی چقدرمانور
دادند تا بتوانند به خواسته‌های خود برسند.