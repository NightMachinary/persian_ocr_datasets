11093
به گزارش ایسنا، مسعود کرمان‌ساروی درباره تازه‌ترین اقدامات
معاونت علوم پزشکی دانشگاه آزاد اسلامی سیستان و بلوچستان علیه
کرونا اظهار کرد: اقدامات در مبارزه با کرونا عمدتاً به‌صورت
پیشگیرانه، آموزش همگانی و رعایت پروتکل‌های بهداشتی بوده و
این فعالیت‌ها در دانشگاه آزاد اسلامی استان سیستان و بلوچستان مانند
سایر مراکز علمی کشور ادامه دارد.
وی درباره دستاوردهای این دانشگاه در راه مبارزه با کرونا گفت: تهیه
الکل از خرما و تولید ماسک از جمله اقداماتی بوده که تاکنون به‌ صورت
پایلوت انجام شده و در آینده نزدیک شاهد تولید انبوه و قابل توجه این
محصولات برای خدمت‌رسانی به آحاد جامعه هستیم.
معاون علوم پزشکی دانشگاه آزاد اسلامی سیستان و بلوچستان افزود:
ترم تابستان و ترم‌ تحصیلی جدید هم با تجربه خوب کسب‌شده از ترم
گذشته به‌صورت مجازی برگزار می‌شود که قطعاً آموزش مجازی هم
در دروس تئوری و هم دروس عملی و آزمایشگاهی مانع از تجمع
دانشجویان و استادان می‌شود و به‌طور مؤثری جلو انتقال ویروس
گرفته می‌شود.
کرمان ساروی افزود: توصیه به‌همه مردم این است که از حضور در
تجمعات و مراسم خودداری کنند و درباره برگزاری مراسم عزاداری
سالار شهیدان حضرت اباعبدالله‌الحسین(ع)، همانطور که رهبر