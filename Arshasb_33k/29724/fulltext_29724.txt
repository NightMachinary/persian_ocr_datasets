29724
دورهمی های شب یلدا به صورت مجازی برگزار شود
عینی پور، از رسانه های جمعی خواست روش های مقابله با ویروس
کرونا را به صورت صحیح به مردم آموزش دهند و اضافه کرد: صدا و
سیما برای آموزش پروتکل های بهداشتی به مردم به ویژه چگونگی
ماسک زدن و عدم حضور در اجتماعات از ساعاتی استفاده کند که
مخاطب مستعد آموزش است. همچنین رفتارهای خودمراقبتی باید
توسط کارشناسان خبره این حوزه ارائه شود و بیان مسائل بهداشتی را به
سایر افراد نسپاریم.
این روانشناس، شب یلدا را یکی از سنت های فرهنگی مردم ایران
دانست و یادآور شد: در شب یلدا توقع دید و بازدید خانوادگی بیشتر
می شود، اما افراد باید این مسئله را درک کنند که چند ساعت دور هم بودن
ارزش مبتلا شدن به کرونا را ندارد؛ زیرا طبق نظر متخصصان احتمال
مبتلا شدن به کرونا ممکن است تنها دو دقیقه زمان ببرد و حضور افراد در
کنار یکدیگر و فاصله نزدیک در بیش از 10 دقیقه حتی با ماسک هم احتمال
ابتلا به کرونا را افزایش می دهد. همچنین باید کودکان را ناقلان بدون
علامت کرونا بدانیم، به علاوه کودکان نسبت به رعایت پروتکل های
بهداشتی آگاهی کامل ندارند و بسیاری از رفتارهای آنها ممکن است
دور از چشم والدین اتفاق بیفتد و به راحتی ویروس را به دیگران منتقل می
کنند.