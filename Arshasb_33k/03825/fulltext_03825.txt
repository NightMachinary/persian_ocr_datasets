3825
مختلف خرج شود از همین رو هم افزایی با شبکه‌های بانکی داشتیم به
همین دلیل این کارت تمام خدمات کارت‌های بانکی را دارد. یک
مکانیزم برگشت پول در این کارت تعریف شده چون هدف ما این است
که منافع مالی جامعه بزرگ هنری تامین شود. این کارت یک تجربه
جدید در اقتصاد فرهنگ و هنر است. در بحث بیمه ما چند هدف داشتیم که
یکی این بود که هدفمند هزینه کنیم و در آینده بتوانیم سلامت جامعه
فرهنگ و هنر را ارتقا ببخشیم.
وی ادامه داد: ما یک کمک معیشتی خوب هم داشتیم. حداقل پولی که
دادیم یک و نیم میلیون تومان بود البته کسانی که نشان درجه یک هنری
داشتن مبلغ پنج میلیون تومان دریافت کردند. برای کسانی که
درخواست هنر کارت دادند حساب افتتاح کردیم. برخی این مبلغ را
هنوز برداشت نکردند. برخی هم نقص اطلاعات داشتند. نزدیک 78
هزار نفر ثبت‌نام داشتیم که از دید تکمیل بودن عضویت در صندوق فقط
به 62 هزار نفر می‌توانستیم کارت بدهیم و بقیه باید فرایند ثبت‌نام را
تکمیل کنند. برای 41 هزار نفر مرحله صدور کارت نهایی شده است.
سپس سیدزاده گفت: شرط گرفتن هنر کارت عضویت در صندوق و
شرط عضویت در صندوق، فعال حرفه‌ای بودن در یک هنر است‌. 57 هزار
نفر ثبت‌نام هنر کارت کرده‌اند و به آنهایی که ثبت‌نام نکرده‌اند پیام
داده‌ایم. برخی اعتراض می‌کنند که البته عضو صندوق نیستند.