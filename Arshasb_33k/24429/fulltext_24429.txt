24429
منافع ملی ارجح است
به گزارش ایسنا، روزنامه اعتماد نوشت: «زنگ‌ها در ایالات متحده
امریکا برای دونالد ترامپ، چهل‌وپنجمین رییس‌جمهوری این
کشور به صدا درآمده است. جو بایدن نامزد دموکرات‌ها در این
رقابت نفس‌گیر با 76 میلیون رای توانست دونالد ترامپ را به
رییس‌جمهور یک دوره‌ای تبدیل کند و راه بازگشت دموکرات‌ها به
کاخ سفید 4 سال پس از ترک آن توسط باراک اوباما را هموار کند.
انتخابات 2020 ایالات متحده در ایران به نسبت دوره‌های پیشین این
رقابت‌ها با حساسیت بیشتری هم از سوی عامه مردم و هم دولتمردان
دنبال شد. هر چند که در موضع‌گیری‌های رسمی هنوز و همچنان گفته
می‌شود که برای جمهوری اسلامی ایران جو بایدن با دونالد ترامپ
فرقی ندارد درست مانند سال 2016 میلادی که گفته می‌شد تفاوتی
میان هیلاری کلینتون دموکرات و دونالد ترامپ جمهوری‌خواه
وجود ندارد، اما تجربه زمامداری ترامپ در 4 سال گذشته نه‌فقط به
ایران بلکه به نزدیک‌ترین متحدان ایالات متحده در اروپا هم نشان داد
که ویژگی‌های فردی و سابقه سیاسی رییس‌جمهوری ایالات متحده
می‌تواند جهان را دچار سردرگمی کرده، ائتلاف‌ها را شکننده‌تر از
پیش ساخته و چندجانبه‌گرایی را قربانی یک‌جانبه‌گرایی کند. تنها
چند ساعت پس از اعلام برتری نهایی جو بایدن بر رقیب مستقر در کاخ