2885
وی توضیح داد: اگر مردم ما را نمی‌خواستند آمار مشارکت در
انتخابات دوره‌های قبل هم پایین می آمد.
وی در ادامه با اشاره به تلاش بی نتیجه برای آزادسازی واردات خودرو
افزود: بدون شک اگر در کنار فعالیت شرکت‌های داخلی و ایجاد شرایط
رقابتی برای آنها واردات خودرو هم آزاد می‌شد، قیمت خودروها از
وضعیت فعلی 30 درصد ارزان‌تر می‌شد.
این مسئول تاکید کرد: نامه نگاری‌های زیادی برای آزادسازی
واردات خوردو انجام دادم ولی وقتی سران سه قوه مخالفت می‌کنند از
عهده یک نماینده چه بر می‌آید.
وی اظهار کرد: حتی می‌شد این امکان را فراهم آورد که مردم با ارزهایی
با منشا خارجی خودرو خریداری و با تعرفه 90 درصدی وارد کنند ولی
متاسفانه موافقت نشد.
اکبریان در پاسخ به اینکه پیش بینی او در مورد وضعیت تورم و گرانی در
ماه‌های آینده چیست، گفت: وقتی مالیات پارسال 150 هزار میلیارد
بوده و امسال به 200 هزار میلیارد رسیده، وقتی ارز نیمایی سال گذشته
8000 تومان بوده و امسال 11 هزار تومان بسته شده و وقتی فروش نفت
سال گذشته 50 هزار میلیارد بوده و امسال در خوشبینانه ترین حالت 30
هزار میلیارد تومان برآورد شده، پیش بینی وضعیت چند ماه آینده
کار سختی نیست.