15535
ذات مشترک انسان ها صلح و وحدت را در پی دارد
مسعود رستمی، امروز (پنجشنبه، 20 تیرماه) در مراسم رونمایی از
کتاب «طعنه سیاسی پایان یک دموکراسی دروغین» در اصفهان اظهار
کرد: دغدغه اصلی ما شکوفایی استعدادهای جوان در عرصه هنر و
ادبیات است و برای رسیدن به صلح یکی از راه ها توجه به ادبیات است،
چون ادبیات بازتاب دهنده ارزش های انسانی است و با خواندن
ادبیات کشورهای مختلف می توان به وحدت و صلح پایدار دست
یافت.
وی افزود: حس خود برتر بینی سبب جنگ ها شده است و ادبیات به
بشریت کمک می کند که همه انسان ها دارای ذات مشترک باشند و این امر
در نهایت به محو شدن مرز خود و دیگران منجر می شود که در نتیجه صلح و
وحدت را در پی دارد.
رستمی گفت: غایت ادبیات این است که انسان دغدغه های دیگران را بر
دغدغه خود ترجیح دهد و اشاره به صلح گرایی فقط در ادبیات معاصر
نبوده است و از روز اول که ادبیات شکل گرفته است نویسندگان
دغدغه صلح داشته اند.
به گزارش ایسنا، مدیرعامل آکادمی صلح و تمدن ادامه داد: هومر که
شاهکار ایلیاد و ادیسه را خلق کرده است از جنگ چهره ای وحشتناک
ارائه می دهد که گاهی ناگزیر اتفاق می افتد.