27393
می‌کند. حالا از همین زاویه یک‌بار دیگر حوادث پیرامون کرونا را در
چند ماه اخیر مرور کنید؛ اعتراض برخی شهروندان به اختصاص
بیمارستانی در شهرشان برای مداوای بیماران کرونایی، هجوم مردم
به داروخانه‌ها برای خرید ماسک و مواد ضدعفونی کننده و سو‌استفاده
برخی از این موقعیت برای احتکار، گرانفروشی یا عرضه اقلام
بی‌کیفیت، بی‌توجهی بسیاری از شهروندان به رعایت پروتکل‌های
بهداشتی تا جایی که پلیس ناچار شد برای جلوگیری از سفر، نه تنها
جاده‌های بین‌شهری را ببندد بلکه با برخی خاطیان نیز برخورد کند...
چه عواملی به اعتماد خدشه وارد می‌کند و چگونه می‌توان آن را ترمیم
کرد؟ قمر فلاح، جامعه‌شناس اعتقاد دارد اعتماد یک مقوله یکپارچه
است. وقتی سطح اعتماد عمومی پایین می‌آید به قطع اعتماد مردم به
مردم، اعتماد مردم به دولت و اعتماد دولت به مردم منجر می‌شود: «همه
اینها وابسته به همدیگر و به نوعی ناظر بر اخلاق اجتماعی است و نسبیت هم
در آن دخالتی ندارد. اعتماد یک امر اجتماعی و تاریخی است.» وی دامنه
بحث را بسیار فراتر از مسائل اجتماعی امروز ایران می‌داند و آن را به
حوادث پی‌درپی تاریخی ربط می‌دهد و اعتقاد دارد از آنجایی که
فلات ایران همواره یا در مقابل حاکمان یا در مقابل دشمنان خارجی
آسیب دیده، روحیه «گلیم خود را از آب بیرون کشیدن» و به فکر منافع
فردی بودن بر اثر ناامنی تاریخی پررنگ شده است. اما به همان اندازه که