23834
وی ادامه داد: آستان قدس انتظار دارد که در قبال واگذاری آب به اهالی
روستا، ضمن حفظ مالکیت، تفاهماتی که بین طرفین برقرار می‌شود به
درستی انجام شود.
قامتی بیان کرد: در حال حاضر این موضوع شکل حقوقی پیدا کرده‌و
زمانی که موضوعی حقوقی می‌شود، مجموعه شهرستان در حوزه‌
اجرایی امکان رسیدگی به آن را ندارد؛ بنابراین روند بررسی بر عهده‌
دستگاه قضایی است.
فرماندار نیشابور با اشاره به تجمعاتی که در روزهای گذشته در روستا
شکل گرفت، خاطرنشان کرد: در روزهای اخیر جلساتی با حضور
نمایندگان اهالی روستا و معاون سیاسی، امنیتی و اجتماعی این
فرمانداری در محل فرمانداری نیشابور برگزار شد اما با وجود روند
مطلوب این جلسات، در بعضی نقاط شاهد تجمعاتی بودیم که انتظار
داریم مردم به تصمیمات نمایندگان‌شان احترام بگذارند و اجازه
بدهند که این موضوع مسیر قانونی خود را طی کند.
فرماندار نیشابور تاکید کرد: نماینده شهرستان با جدیت موضوع را
از طریق دستگاه‌های قضایی پیگیری می‌کند و با توجه به اینکه مردم
نیشابور مردم آگاهی هستند و از نظر حقوقی هم درک و فهم بالایی دارند،
باید سعه‌صدر بیشتری داشته‌ باشند و با رویکرد تعاملی و پیگیری
حقوقی، مسائل را دنبال کنند. امیدواریم که این پیگیری‌ها که مسیر