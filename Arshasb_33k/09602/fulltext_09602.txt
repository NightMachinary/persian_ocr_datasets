9602
براساس گزارشها، روابط مارک اسپر با رئیس جمهوری آمریکا از ماه
ژوئن که رئیس پنتاگون با استقرار نیرو علیه معترضان آمریکایی
مخالفت کرد، تیره شده است. در آن زمان، ترامپ مرتبا به اعزام نیرو برای
سرکوب معترضانی که به نابرابری نژادی و خشونت پلیس اعتراض
داشتند، تهدید می‌کرد. یک هفته پس از آن وال استریت ژورنال
گزارش داد، ترامپ در واکنش به اختلافشان درباره چگونگی
برخورد با معترضان، درباره برکناری اسپر صحبت می‌کند.
ترامپ: به بایدن کمک می‌کنم از آن زیر زمین بیرون بیاید!
به گزارش ایسنا، به نقل از خبرگزاری رویترز، دونالد ترامپ، رئیس
جمهوری‌ آمریکا گفت: اگر کمپین انتخاباتی جو بایدن، کاندیدای
انتخاباتی ریاست جمهوری دموکرات‌ها از ما بخواهد که تست‌های
سریع کروناویروس را ارائه کنیم و در اختیارشان بگذاریم، این کار
را انجام می‌دهیم. این تست‌های سریع به او اجازه می‌دهد تا سفرهای
ایالتی را از سر بگیرد. دوست دارم او از آن زیرزمین بیرون بیاید و بتواند
حرف بزند!
ترامپ این مساله را مطرح کرده که حضور بایدن در میان مردم به انتخاب
مجدد خودش کمک می‌کند و مدعی شده که کمپین بایدن
نمی‌خواهد وی از آن زیرزمینی که استودیوی ضبط کارهای
تبلیغاتی‌اش است، بیرون بیاید.