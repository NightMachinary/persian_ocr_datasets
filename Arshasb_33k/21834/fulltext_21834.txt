21834
قانون‌گذاری های کارآمد و قاطع پس از کارشناسی‌های دقیق مهیا
است.
لاجوردی در پایان گفت که رییس مجلس شورای اسلامی باید از
اقتدار و حفظ شأن و منزلت مجلس دفاع کند.
لاریجانی: در مورد همسان سازی حقوق بازنشستگان قانون داریم
به گزارش ایسنا، محمد بیرانوندی در جلسه علنی امروز (سه شنبه)
مجلس شورای اسلامی در تذکری شفاهی خطاب به هیات رئیسه مجلس
گفت: آیا شک دارید که بازنشستگان همان گردانندگان دیروزی
کشور هستند؟ آیا شک دارید که بازنشستگان همان کسانی هستند که
ما در شعارهایمان آنان را مایه عزت و افتخار می‌دانیم؟ آیا شک دارید
که امروز صدای شکستن استخوان آنها در لای چرخ‌های آدمخوار
تورم لجام گسیخته گوش فلک را کر کرده است؟
نماینده مردم خرم آباد در مجلس با استناد به ماده 30 برنامه ششم توسعه
گفت: این ماده دولت را مکلف کرده که حقوق بازنشستگان و شاغلین را
متناسب سازی کند. پس چرا اجازه نمی‌دهید طرح سه فوریتی یا دو
فوریتی متناسب با همسان سازی که به امضای 120 نماینده رسیده است
مطرح شود؟
رئیس کمیته آموزش و پرورش کمیسیون آموزش اظهار کرد: لطفا
این طرح را به بهانه اصل 75 قانون اساسی کنار نگذارید.