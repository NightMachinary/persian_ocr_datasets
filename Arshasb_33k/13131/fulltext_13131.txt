13131
کمیسیون اقتصادی دولت رفت و مورد بحث و بررسی قرار گرفت تا در
جلسه امروز تصمیم نهایی در خصوص آن گرفته شود؛ همچنان که پیش
از این معاون روابط کار وزارت کار به ایسنا خبر داده بود که بیستم مرداد
قرار است نشست نهایی کمیسیون اقتصادی با محور بررسی مصوبه
برگزار شود که پس از تصویب در یک رفت و برگشت به هیات وزیران
ارسال شده و به تصویب نهایی خواهد رسید.
آنطور که شاکرمی گفته مبلغ 300 هزار تومان مشکل مسکن و اجاره
بهای کارگران را در این شرایط برطرف نمی کند ولی حق مسکن
کارگران پیش از این 40 هزار تومان بود که در سال 1397 به 100 هزار
تومان رسید و امسال با نگاه ویژه دولت در جهت کمک به معیشت
کارگران افزایش یافته است.
به گزارش ایسنا، اگر چه در سالهای گذشته فرایند تصویب افزایش حق
مسکن کارگری در هیات وزیران با تاخیر همراه بوده اما با توجه به
اجماع و نظر مثبت اعضای کمیسیون اقتصادی با مبلغ پیشنهادی
شورای عالی کار، چنانچه مصوبه در جلسه امروز به تصویب نهایی برسد
ظرف مدت بسیار کوتاهی از سوی معاون اول رئیس جمهور ابلاغ و در
فیش حقوقی کارگران اعمال خواهد شد.
در حال حاضر مبلغ کمک هزینه مسکن کارگران 100 هزار تومان است
که جلسه امروز، تکلیف افزایش سه برابری آن را مشخص خواهد کرد.