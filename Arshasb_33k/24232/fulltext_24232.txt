24232
نمی‌کنند چه در بازار، چه در ادارات، چه در شبکه حمل‌ونقل برخورد
می‌کنیم و باید این‌ها را به مردم معرفی کنیم تا مردم عبرت بگیرند، به نظر
می‌رسد که برخورد و نظارت دانشگاه علوم پزشکی، اصناف و سازمان
صمت جدی انجام نمی‌شود باید همه پای‌کار بیایند که بتوانیم از این
مرحله عبور کنیم.
معلوم نیست روغن از چه کانالی و چگونه وارد بازار آزاد می‌شود
محمد فرزانه در گفت‌وگو با ایسنا در خصوص مشکلات صنف
شیرینی‌سازان، شیرینی فروشان، کافه و قنادی مشهد در تهیه روغن و
مواد اولیه اظهار کرد: شیوع بیماری کرونا آسیب بزرگی به صنف ما
وارده کرده است. در طول مدت شیوع بیماری کرونا تقاضای خرید
شیرینی 30 درصد کاهش پیدا کرده است. در این میان نیز وعده‌های
دولت عملیاتی نشده و گرهی از صنف ما باز نشده است. وی افزود: حتی
وام‌هایی که برای مشاغل آسیب دیده از کرونا در نظر گرفته شده است
تمامشان محقق نشده و گرانی مواد اولیه از جمله شکر توسط کارخانه‌ها
کام قنادان را تلخ کرده است. امروز شکر در بازار آزاد هر کیلو 9200
تومان فروخته می‌شود. در سال 1395 نیز این اتفاق در مورد شکر رخ
داد. از سمتی دیگر روغن نیز گران شده است و در بازار نیز موجود نیست.
شکر تنها در بازار آزاد پیدا می‌شود. مشخص نیست که روغن از چه
کانالی و چگونه وارد بازار آزاد می‌شود.