25815
طباطبائی تصریح کرد: کتاب آقای ترکاشوند در صدد بیان این
مطلب است که فرهنگ برهنگی در عصر جاهلیت را اثبات کند، هرچند
دلایلی که ایشان مطرح می‌کند نمی‌تواند فرهنگ برهنگی را اثبات
کند و اتفاقا گزارش موارد اندک در موارد برهنگی می‌تواند این
موضوع را مطرح کند که این اتفاق‌ها خلاف فرهنگ بوده است و آقای
شاه‌سنایی برای روشن کردن این مسئله در کتاب «حجاب در صدر
اسلام» تلاش کرده‌اند.
رد کردن شبهات از ویژگی‌های مهم کتاب «حجاب در صدر اسلام»
است
در قسمت دیگری از این جلسه یحیی بوذری‌نژاد، دانشیار دانشگاه
تهران که او نیز به صورت ویدئو کنفرانس در جلسه حضور پیدا کرده
بود با بیان اینکه کتاب«حجاب در صدر اسلام» با بیان حقایق، شبهات
را رد می‌کند، گفت: کتاب «حجاب در صدر اسلام» از این بابت بسیار
دارای اهمیت است که در مقابل نقدها ایستاده و با ادله و بیان حقایق تمام
شبهات را رد می‌کند.
وی تصریح کرد: برای اینکه به اهمیت تالیف این کتاب پی ببریم لازم
است که ابتدا سال‌های پیروزی انقلاب اسلامی در ایران را در نظر داشته
باشیم که پس از پیروزی انقلاب اسلامی ایران، عده‌ای از روشنفکران
که آیین و دستورات فقهی اسلام را با تفکرات کشورهای غربی سازگار