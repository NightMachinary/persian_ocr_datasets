417
طبقه متوسط جامعه در 10 سال اخیر فقیرتر شده است
آرین‌منش در مورد وضعیت صحنه سیاسی کشور تصریح کرد: ما با یک
نظام دو قطبی و دو جریان اصول‌گرا و صلاح‌طلب مواجه هستیم که
معمولا هر هشت سال یکبار دولت‌ها و مجالس بین آنها دست به دست
می‌شود، مردم وضع موجود که در اختیار یک جریان سیاسی است
نمی‌پذیرند و به امید اینکه اوضاع تغییر کند و جریان رقیب که منتقد
دولت است، بیاید و اداره امور را در دست بگیرد و اوضاع بهتر شود اما
متاسفانه این دست به دست شدن‌ها هیچ‌گاه مردم را به اهداف‌شان
نرسانده و به نوعی مردم از دست به دست شدن و اصول‌گرا و اصلاح‌طلب
شدن‌ها خسته شده‌اند.
این نماینده پیشین مجلس با تاکید بر اینکه دولت‌ها باید بتوانند به
مطالبات مردم در حد معقول پاسخ بدهند، افزود: بدین صورت که فقر
مطلق ریشه‌کن شود و طبقه فقیر و پایین به طبقه متوسط ارتقا پیدا کنند،
حال آنکه اکنون برعکس می‌شود و طبقه متوسط جامعه در این حدود
10 سال اخیر فقیرتر شده‌اند.
وی افزود: در این ایام ماه مبارک رمضان مشاهده می‌شود که گروه‌های
بسیار زیادی بسته‌های حمایتی تهیه می‌کنند که این کار بسیار خوبی
است اما از یک طرف دیگر و با نگاهی دیگر اینکه میلیون‌ها نفر در این کشور
فقیر هستند و محتاج دریافت این بسته‌ها هستند مساله مطلوبی نیست و این