7167
انتشار مطالب آموزشی مرتبط با موادمخدر استفاده شود.
برخی مشکلات جامعه مربوط به حوزه مدیریتی است نه تحریم
روح الله متفکرآزاد در گفت‌وگو با ایسنا، با بیان این‌که معیشت مردم،
مورد توجه مجلس است، اظهار کرد: درک می‌کنیم که جامعه از مجلس
توقع دارد و حتی افرادی هم که رای ندادند امیدوارند که مجلس
کاری کند. وی افزود: تلاش می‌کنیم طی هفته‌های آتی در قالب
طرحی فوریت‌دار بتوانیم برای مهار سرعت نجومی مسکن، شوک
وارد کنیم و فکر می‌کنم که مجلس با حرکت ایجابی در حوزه مسکن
بتواند بر این بازار اثر بگذارد. وی با بیان این‌که کمیسیون اقتصاد و
بودجه نیز در حوزه قیمت دلار و ارز و در قالب جلسات فشرده با حضور
مسئولان مربوطه به جمع بندی‌هایی رسیده است، افزود: مجلس یک
سری رویکردهای اقتصادی در حوزه ارز دارد و خوشبختانه بدنه
کارشناسی خوبی هم در مجلس یازدهم وجود دارد و امیدواریم که در
حوزه ارز نیز یک تحرک ایجابی از مجلس دیده شود. متفکرآزاد در این
خصوص افزود: مثلا در حوزه صادرات، چنین نیست که صادرات
انجام نشود، چراکه صادرات غیرنفتی انجام می‌شود و به عنوان نمونه
در آذربایجان‌شرقی در حوزه تولیدات صنعتی و کشاورزی صادر
کنندگان قدری داریم که در این شرایط تحریمی و کرونایی اقدام به
صادرات می‌کنند و خودشان هم می‌دانند که چگونه ارز وارد کنند.