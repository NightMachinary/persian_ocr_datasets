5927
تفاوت نیست. به علاوه، دولت چین رابطه دوستانه‌ای با ایران دارد و
ایران می‌تواند بدون هیاهوی رسانه‌ای، نگرانی‌های خود را به پکن
انتقال دهد. تحت این شرایط در حالی که راه‌های بهتری برای ابراز
نگرانی ایران وجود دارد، اعلام عمومی اعتراض به برخی رفتارهای
گزارش شده دولت چین، هیچ کمکی به اقلیتی که شاید تحت ستم باشد،
نمی‌کند. در همین حال، هیچ کدام از گزارش‌هایی که در تکیه به منابع
امریکایی گاهی به شکل مبالغه‌آمیزی از نوعی نسل‌کشی در استان سین
کیانگ خبر می‌دهند، قابل اعتماد نیست. ایالات متحده در حالی که
جنگ سرد تازه‌ای را با چین آغاز کرده، انگیزه بالایی به منظور تحریف
و بزرگنمایی اطلاعات نادرست علیه آن کشور دارد. استان سین
کیانگ با اشغال یک ششم مساحت چین، 25 درصد از منابع ذغال سنگ و
نزدیک به 40 درصد از منابع نفت و گاز این کشور را در خود جای داده و پل
ارتباطی چین به خشکی‌های اوراسیاست. بدون سین کیانگ، چین
عمدتاً به یک قدرت پرچالش در آسیای دریایی محدود خواهد ماند و
باید ایده‌های بلندپروازانه مانند جاده ابریشم جدید از مسیر آسیای
مرکزی را برای همیشه کنار بگذارد. این مسأله تأثیر مستقیم و هنگفتی بر
چشم‌انداز بازخیزی چین که در سال‌های اخیر همه چشم‌ها را به خود
خیره کرده، خواهد داشت. تلاش امریکا برای بی ثبات کردن سین
کیانگ، یک روش فریبنده برای اخلال در داستان ظهور چین است.