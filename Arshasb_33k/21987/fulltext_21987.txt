21987
کارشناسان بحث کنیم و برای مقدمات آن برنامه‌ریزی کنیم.
وی افزود: در گام دوم باید به کلان‌روندهای موجود در کشور توجه
کرد. کلان‌روند اول، کسری بودجه دولت است که بر اساس آن در
برنامه‌ریزی‌ها باید توجه کنیم که محدودیت‌های منابع داریم و
مکانیزم های جدید را طراحی کنیم و برنامه‌های توسعه صنعتی را
متناسب با زیست‌بوم ایران طراحی کنیم.
رئیس مرکز شرکت‌ها و مؤسسات دانش‌بنیان گفت: کلان‌روند دوم
نقش پررنگ‌تر یافتن مردم در امور کشور است که باید آن را تقویت
کرد و گروه‌های جهادی و گروه‌های خودجوش مردمی را
موردتوجه بیشتر قرار دهیم و نقش دولت را کمرنگ‌تر کنیم.
وی با تأکید بر اینکه کارآمدی نظام اسلامی مهم‌ترین مسئله و
کلان‌روند بعدی امروز با وجود پیشرفت‌ها در امنیت، علم و فناوری و
سلامت است، افزود: باید به تأثیر فضای مجازی و رسانه‌ها بر افکار
عمومی به عنوان کلان‌روند مهم دیگر توجه داشت و یک پیوست
رسانه‌ای برای هر کاری داشته باشیم. ایوب دهقان‌کار، مدیرعامل
خانه کتاب و ادبیات ایران گفت: بیانیه گام دوم صریح است و نیاز به
تفسیر ندارد و برداشت من از این بیانیه این است که این بیانیه چکیده تمام
اسناد نظیر سند تحول بنیادین آموزش‌وپرورش و... است اما مشکل در
عمل و اجرای این اسناد است.