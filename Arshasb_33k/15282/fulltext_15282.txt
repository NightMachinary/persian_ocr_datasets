15282
به گزارش ایسنا، به نوشته روزنامه فرامنطقه‌ای القدس العربی، برخی
روزنامه‌های عبری زبان و آمریکایی فاش کردند، یک فروند
هواپیمای حامل بیش از یک میلیون ماسک جراحی در چارچوب
فرایند نمایندگی خرید وابسته به وزارت دفاع آمریکا (پنتاگون)
برای کمک به مقابله با شیوع ویروس کرونا سه‌شنبه شب برای ارتش
رژیم صهیونیستی ارسال شد.
طبق گزارش این روزنامه‌ها، ده‌ها هزار دستکش، ماسک و لباس محافظ
به صورت هوایی برای اسرائیل ارسال شدند.
به نظر می‌رسد نمایندگی خرید پنتاگون در نیویورک شروع به خرید
تجهیزات پزشکی برای ارتش اسرائیل کرده است.
لیمور کولیشیوسکی، مسؤول این مرکز فاش کرد که این هیئت با
تعدادی از واردکنندگان جهانی برای ارسال این تجهیزات
هماهنگی می‌کند.
پیش از این نیز تحت عنوان کمک به مقابله با شیوع کرونا، ماسک‌هایی از
چین خریداری و برای ارتش رژیم صهیونیستی ارسال شده بودند.
این در حالی است که ایالت نیویورک آمریکا، ایتالیا را در آمار ابتلا به
کرونا پشت سر گذاشت و بعد از اسپانیا در رتبه دوم قرار گرفت.
نیویورک با ثبت 138 هزار 836 مورد ابتلا ایتالیا با 135 هزار و 586
مورد را پشت سر گذاشته، در حالی که اسپانیا با بیشترین موارد ابتلا با