32530
فضای مجازی جهت آموزش به مردم و کاهش مراجعه حضوری به
مراکز درمانی و استفاده از به روزترین روش های درمانی اشاره کرد.
وی گفت: از اوایل تیرماه 487 تخلف در اجرای پروتکلهای بهداشتی
توسط اماکن عمومی و واحدهای صنفی و صنعتی گزارش شده است و در
همین بازه زمانی 54 واحد متخلف پلمب شده اند. میزان استفاده از ماسک
توسط مردم در اماکن عمومی و ادارات 72 درصد و توسط شاغلین
بانکها و سازمانهای دولتی 89 درصد است. امیدواریم با رعایت بیشتر
پروتکلهای بهداشتی و استفاده جدی تر از ماسک توسط مردم، شاهد
توقف روند صعودی در موارد ابتلا و بستری در هفته های آتی باشیم.
سخنگوی وزارت بهداشت ادامه داد: مطمئنا ویروس کرونا این
مهمان ناخوانده، ماه ها با ما خواهد بود. بنابراین باید سبک زندگی
خودمان را با حضور بیماری تغییر دهیم. این ویروس در کنار تمام
پیامدهای منفی می تواند موجب تقویت همبستگی اجتماعی شود.
امیدواریم با همراهی و همدلی یکدیگر بتوانیم با رعایت اصول سه گانه
بهداشتی یعنی استفاده از ماسک، شست و شوی مرتب دستها و فاصله
گذاری اجتماعی، بتوانیم شاهد شکست زنجیره انتقال بیماری در
کشور باشیم.