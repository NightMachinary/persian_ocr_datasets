486
آسیب‌شناسی زیباسازی و طراحی شهری در شهرکرد
به گزارش ایسنا، این پیرایش شامل المان‌ها، جداره‌ها و مدرن یا سنتی
بودن شهر است، اینکه فضای شهری به‌چه نحو نمایش داده شود مطلبی
نیست که به‌سادگی بتوان از کنار آن رد شد و صرف هزینه در مسئله
زیباسازی شهری باید نتیجه باکیفیت داشته باشد.
خلیل حیدری دهکردی، مدرس آموزشکده فنی و حرفه‌ای دختران
شهرکرد در گفت‌وگو با ایسنا به نقش ایجاد کمیته سیاست‌گذاری برای
طراحی شهری اشاره و اظهار کرد: در این کمیته باید از افراد متخصص
استفاده شود، طراحان شهری مطرحی در کشور از این استان مشغول به
فعالیت هستند اما متاسفانه از پتانسیل‌های علمی این افراد استفاده
نمی‌شود و جای بسی سوال است که چرا افراد غیر متخصص حضور
پررنگی دارند.
این کارشناس ارشد معماری با بیان اینکه کارکرد المان‌ها در کنار
اثاثیه و مبلمان شهری کامل می‌شود، افزود: یکی از اصلی‌ترین
ویژگی المان‌های شهری داشتن قالب ارجاع هویتی است، بدین معنا
که نشان‌دهنده هویت تاریخی، اقلیمی، فرهنگی، مذهبی و ... آن شهر
باشد، در این حوزه می‌توان به کاربست اقوام بختیاری در یکی از
ورودی‌های شهرکرد اشاره کرد.
این کارشناس ارشد معماری، تخریب جداره‌های قدیمی را در سطح