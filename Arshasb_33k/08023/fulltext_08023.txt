8023
خود را به حالت نیمه افراشته درآورد که باعث شد تا انتقادهایی به دونالد
ترامپ، رئیس جمهوری آمریکا بابت عدم دستور در این باره در سراسر
آمریکا مطرح شود.
ترامپ در بیانیه‌ای با اشاره به این مساله که تمامی ساختمان‌های
آمریکایی در خارج از کشور هم باید پرچم‌های خود را به حالت نیمه
افراشته دربیاورند، گفت: من دستور دادم تا تمامی پرچم‌های آمریکا
برای ادای احترام به این دو افسر پلیس جان باخته در جریان شورش به
کنگره در تمامی ساختمان‌های دولتی ایالات متحده، نیروهای
زمینی، پست‌های نظامی و ایستگاه‌های دریایی و بر روی تمامی
ناوهای نیروی دریایی دولت فدرال و در سراسر آمریکا و قلمروهای
آن تا غروب روز 13 ژانویه 2021 به حالت نیمه افراشته درآیند.
هزاران تن از حامیان ترامپ روز چهارشنبه به ساختمان کنگره آمریکا
با هدف جلوگیری از جلسه تاییدیه نتایج آرای الکترال جو بایدن،
رئیس جمهوری منتخب این کشور یورش بردند.
معترضان با لوله‌های فلزی و مواد شیمیایی به پلیس حمله کرده،‌ اموال را
تخریب کردند، جلسه کنگره را به هم ریختند و ساختمان کنگره را به
اشغال خود در آوردند.
این حمله پس از آن صورت گرفت که ترامپ به حامیانش تاکید کرد تا
برای تغییر نتایج انتخابات به مبارزه خود ادامه دهند.