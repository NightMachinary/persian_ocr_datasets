11492
اظهارات با توییت محمد شریعتمداری در تناقض قرار دارد این
درحالی است که توییت وزیر صرفا مربوط به افزایش حقوق در این
مرحله همسان‌سازی که با حقوق مهرماه پرداخت خواهد شد و احکام
آن از روز یکشنبه صادر شده است، نبود و کل افزایش حقوق
بازنشستگان کشوری در سال 1399 را شامل می‌شد.
در ادامه این اطلاعیه نوشته شده است: به گفته اکبر شیرمحمدی،
مدیرکل فنی صندوق بازنشستگی کشوری، در فروردین ماه امسال
طبق قانون بودجه سال 1399 یک مرحله همسان‌سازی حقوق
بازنشستگان کشوری انجام گرفت که با احتساب 15 درصد افزایش
حقوق سنواتی، در ابتدای سال جاری حقوق بازنشستگان بطور
میانگین 32 درصد افزایش پیدا کرد که با احتساب 45 درصد افزایش
حقوق میانگین در قالب طرح متناسب‌سازی حقوق بازنشستگان در
مهرماه، حقوق بازنشستگان کشوری در سال جاری نسبت به پارسال
بطور میانگین 77 درصد افزایش داشته است. با این توضیحات و
محاسبه ساده، روشن می‌شود بین توییت وزیر تعاون، کار و رفاه
اجتماعی با اظهارات مدیرعامل صندوق بازنشستگی کشوری
تناقضی وجود ندارد و ابهامی که از سوی برخی رسانه‌ها و سایت‌های
خبری مطرح شده، صرفا ناشی از کم‌دقتی و کم‌توجهی به سابقه
موضوع بوده است.