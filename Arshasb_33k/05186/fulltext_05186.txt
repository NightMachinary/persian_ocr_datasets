5186
انتقاد استاندار کرمان نسبت به عقب بودن پروژه‌ها از برنامه زمانبندی
محمدجواد فدایی عصر امروز 20 خردادماه در ستاد فرماندهی
اقتصادمقاومتی استان کرمان گفت: سازمان صنعت، معدن و تجارت
استان کرمان برای تامین قطعات کوچک مورد نیاز کارخانه فولاد
زرند ایرانیان یا سرمایه‌گذارانی جذب کند یا واحدهای کوچک
تشکیل دهد تا با مشارکت فولاد ایرانیان این شرکت‌های کوچک
قطعات مورد نیاز آن کارخانه را تولید کنند و این امر برای ایجاد اشتغال
مفید است ضمن آنکه مشکلات فولاد زرند ایرانیان در استان حل
می‌شود.
وی عقب بودن پروژه‌ها از برنامه‌های زمانبندی شده را یکی از
مشکلات اصلی در پیشبرد اهداف دانست و بیان کرد: در جلسه مرداد 97 با
وزارت نیرو مقرر شد که فاز اول نیروگاه برق زرند تا پایان شهریورماه
98 به بهره‌برداری برسد و کل نیروگاه تا پایان خرداد 99 به‌اتمام برسد و
این یک سال و نیم عقب ماندن این پروژه قابل قبول نیست.
به گزارش ایسنا، علی صادق‌زاده فرماندار شهرستان زرند نیز در این
جلسه با اشاره به تکمیل زنجیره تولید فولاد در شهرستان زرند گفت:
فولاد زرند ایرانیان 97 درصد پیشرفت فیزیکی دارد و آماده افتتاح
است و اکنون در فولاد زرند ایرانیان حدود 6 هزار نفر مشغول به کار
هستند.