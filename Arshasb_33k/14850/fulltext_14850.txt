14850
وی افزود: پس از انجام بررسی های اولیه و شناسایی هویت و مخفیگاه
اعضای این شبکه، نتیجه تحقیقات در اختیار مقام قضائی قرار گرفت و
دستور بازداشت تمام اعضای این شبکه صادر شد.
رئیس پایگاه پنجم پلیس امنیت عمومی تهران اضافه کرد: در
رصدهای اطلاعاتی مشخص شد ساعت 2 و 30 دقیقه بامداد امروز یکی
از اعضای این باند تعدادی اسلحه شکاری را با یک دستگاه خودروی
405 در معیت 3 دستگاه خودرو سواری 405 و پژو پارس که از استان
های غربی کشور تهیه کرده وبه شهر تهران وارد شده است و قصد تخلیه در
مخفیگاهشان را دارد.
وی با اشاره به اینکه در ادامه بررسی های پلیسی، محل تخلیه محموله
اسلحه شناسایی شد، اظهارکرد: تیم های مشترکی به مخفیگاه متهمان
در حوالی جنوب غرب تهران اعزام و موفق شدند در یک عملیات مشترک
هر چهار دستگاه خودروی متهمان را توقیف و در بررسی بیشتر شش
قبضه سلاح شکاری کشف کنند.
رشیدی با بیان اینکه که در این عملیات چهار راننده خودرو و متهم
اصلی دستگیر شدند، گفت: با انتقال متهمان به پایگاه پنجم پلیسی آگاهی
مشخص شد که تعدادی اسلحه در محل دیگری در محدوده نوروزآباد
مخفی شده است و تیمی از ماموران به مخفیگاه متهمان اعزام و موفق شدند
در بازرسی از این مکان سه قبضه سلاح شکاری و 23 فشنگ کشف کنند.