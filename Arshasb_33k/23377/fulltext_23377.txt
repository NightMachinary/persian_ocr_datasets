23377
فرهاد مجیدی احتمالا تنها آدم دنیاست که موقع مطالعه و
دانش‌افزایی، 4جلد کتاب را با هم جلوی رویش می‌گذارد و بعد عکس
ثبت‌شده از این لحظه را در اینستاگرام منتشر می‌کند! خب به ما چه؟
زندگی شخصی خودش است. این اما دلیل نمی‌شود که از کنار
حرف‌های عجیب او که جنبه عمومی دارند هم بی‌تفاوت بگذریم.
مجیدی اخیرا به پیشنهاد باشگاه تراکتور برای هدایت سرخپوشان
تبریزی جواب منفی داده و آخرش هم گفته: «اگر سو مدیریت در
استقلال حاکم نبود، الان باید آماده سفر به قطر و حضور در فینال لیگ
قهرمانان آسیا می‌بودیم.» این چندمین بار است که مجیدی با همین
صراحت و قاطعیت از فینالیست شدن استقلال در آسیا در صورت تداوم
حضور خودش سخن می‌گوید. مجیدی طوری حرف می‌زند که
انگار پرسپولیس و بقیه تیم‌ها اصلا وجود ندارند و اگر او در مسابقات
حاضر بود، آنها نمی‌توانستند هیچ حرفی برای گفتن داشته باشند. همه
اینها در حالی است که استقلال با خود فرهاد در فینال جام حذفی ایران طی
یک نیمه 3 گل از تراکتور خورد و بعدش هم آقای سرمربی گفت: «چون
مدیرعامل به ایتالیا رفته بود تمرکز من به هم خورد.» خب شما که این قدر
راحت تمرکزت به هم می‌خورد، اگر در لیگ قهرمانان حاضر بودی و
بازیکن کلیدی‌ات صبح روز مسابقه محروم می‌شد، چه می‌کردی؟
اگر در فاصله نیمه‌نهایی و فینال فایل‌های صوتی و تصویری مدیرعامل