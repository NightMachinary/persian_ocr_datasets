13848
استحکام دارد، ساختمان‌های روستا را خاص کرده است. اهالی لیراه
از مصالح بومی این منطقه برای ساخت خانه و محل نگهداری دام شان
استفاده می‌کنند. سنگ معمولی، گل و تکه‌های چوب بلوط که به واسطه
پراکندگی درختان بلوط در منطقه به وفور یافت می‌شود برای ساخت
خانه یا بهتر بگویم اتاق محل زندگی، اهالی روستا سنگ و گل را خشکه
چین می‌کنند و برای استحکام آن از تکه‌های چوب بلوط در میان گل
استفاده می‌کنند. دادور می‌گوید: ما در روستا آب و برق نداریم و از
چراغ‌های نفتی برای روشنایی استفاده می‌کنیم و به‌دلیل نبود برق،
تکنولوژی شهری در روستای ما جایی ندارد ولی ما راضی و خوشحال
هستیم اینجا همه کاری برای انجام دادن دارند و شاید برای همین است
که همه سرشب از فرط خستگی می خوابند و در اینجا کلمه بی خوابی
مفهومی ندارد . از وی در مورد وضعیت تحصیلی کودکان پرسیدم که
وی توضیح می‌دهد در لیراه مدرسه نیست ولی در زمانی که بچه‌ها زمان
تحصیل شان برسد آنها را با خود به قشلاق لیراه نمی‌آوریم و آنها پیش
خاله، عمه یا پدربزرگ در روستای لیراه می‌مانند. لیراه روستای
ناشناخته‌ای است که به گفته دادور اهالی اش خیلی هم از این وضعیت
ناراضی نیستند چون این طبیعت بکر را مدیون ناشناخته بودن روستا
می‌دانند و بسیار احساس خوشبختی می‌کنند. وی می‌گوید: من
هرازگاهی برای خرید مایحتاج به روستای سرآقا سید می‌روم و