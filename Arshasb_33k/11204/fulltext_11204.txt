11204
به گزارش ایسنا، سردار حسین اشتری در حاشیه برگزاری دومین مرحله
رزمایش همدلی مومنانه نذر حسینی ناجا که با حضور حجت الاسلام
والمسلمین سید علیرضا ادیانی، رئیس سازمان عقیدتی سیاسی،
سردار حسین رحیمی؛ فرمانده انتظامی تهران بزرگ و جمعی از
فرماندهان ، معاونان و روسای سازمان عقیدتی سیاسی نیروی انتظامی
در ستاد فرماندهی انتظامی تهران بزرگ برگزار شد، اظهار داشت: خدا
را شاکریم که نیروی انتظامی توانست در این همدلی مومنانه شریک
شود. از همه همکاران عزیزم که با اهدا کمک های آنها در این دو مرحله
بیش از 70 هزار بسته معیشتی به همت کارکنان نیروی انتظامی آماده
شده تا بین نیازمندان توزیع شود،تشکر و قدردانی می کنم.
فرمانده نیروی انتظامی با بیان اینکه همانطور که امروز همزمان با
سراسر کشور با همیاری کارکنان در فرماندهی انتظامی تهران بزرگ
مشاهده کردیم بیش از 4000 بسته تهیه شده تا بین اقشار آسیب پذیر
توزیع شود.
سردار اشتری با تاکید بر اینکه نیروی انتظامی در همه صحنه ها و حوادث
در کنار مردم است، افزود: پس از این مرحله ان شا الله مراحل 3و4 و ... نیز
جهت حمایت و همدلی مومنانه از افرادی که با توجه به شیوع ویروس
کرونا دچار مشکلات معیشتی شده اند ادامه خواهد یافت.
بر اساس گزارش سایت پلیس، عالی ترین مقام انتظامی کشور با اشاره به