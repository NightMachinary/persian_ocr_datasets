19463
افزایش مشارکت و فعالیت در روستاها می‌شود که خود توسعه پایدار
را به همراه خواهد داشت؛ به‌ طوری که صدور سند برای واحدهای
روستایی همواره موجب محرومیت‌زدایی، افزایش ارزش املاک
در مناطق روستایی، بهره‌گیری از سرمایه‌های راکد موجود در
روستاها برای فعالیت‌های حقوقی و اقتصادی و در نهایت ارتقای
توسعه پایدار را به دنبال خواهد داشت.
صنعتی‌منفرد تصریح کرد: واگذاری اسناد مالکیت روستایی، گامی
در جهت بهره‌مند شدن جوامع روستایی از مزایای مالکیت تثبیت‌
شده در جهت توسعه موزون است تا منابع به صورت منطقی و عادلانه
میان مردم روستا به گونه‌ای تقسیم شودکه همه روستاییان امکان یابند
مانند جوامع شهری از حقوق مناسبی در زمینه‌های مختلف اجتماعی،
اقتصادی و حقوقی بهره‌مند شوند.
مدیرکل بنیاد مسکن انقلاب اسلامی استان زنجان با بیان اینکه
واگذاری اسناد مالکیت روستایی، زمینه را برای دریافت تسهیلات
بهسازی مسکن فراهم می‌کند و در واقع یک پشتوانه برای روستائیان به
شمار می‌رود، خاطرنشان کرد: ساماندهی نظام مالکیت اراضی واقع
در بافت مسکونی روستاها، امکان بهره‌گیری روستاییان از
تسهیلات بانکی و افزایش ارزش حقوقی و اقتصادی املاک واقع در
روستا نیز از دیگر اهداف این طرح به‌شمار می‌آید.