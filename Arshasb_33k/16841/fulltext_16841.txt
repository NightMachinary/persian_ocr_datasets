16841
روند خوب فاز 4 کارخانه سیمان دورود پساتعطیلی
ربیعی در مراسم کلنگ‌زنی گفته بود: «زمان بهره‌برداری این فاز را
طوری مشخص کنید که بنده وزیر باشم تا دوباره برای بهره‌برداری به
اینجا سفر کنم و پیش‌بینی ما تکمیل این فاز در مدت سه سال است» ولی وی
بعد از چند سال استیضاح شد و پروژه حتی آغاز به‌کار نکرد و اسفند 97 این
بار با حضور محمد شریعتمداری وزیر تعاون، کار و رفاه اجتماعی
کلنگ‌زنی شد.
در زمان تعطیلی پروژه بارها وعده آغاز به‌کار آن از زبان مسئولان ملی و
استانی شنیده شد اما در عمل اتفاق خاصی رخ نداد و فاز 4 سیمان دورود
فقط روی کاغذ «پروژه» بود اما اسفند 97 بهار امیدواری در دل مردم این
شهرستان زنده شد تا به مطالبه دیرینه خودشان برای احداث فاز جدید
کارخانه کهنسال برسند.
در فاز 4 قرار است سیمان خاکستری با ظرفیت یک‌میلیون و 732 هزار و
500 تن در سال تولید ‌شود و مربوط به وزارت تعاون، کار و رفاه
اجتماعی(شرکت شستا) و وزارت صنعت، معدن و تجارت است.
شریعتمداری، وزیر تعاون، کار و رفاه اجتماعی در مراسم
کلنگ‌زنی دوباره این فاز گفته بود: شهر دورود با اسم سیمان همزاد
است؛ مردم در این منطقه با وجود سختی‌ها و مشکلات زیست محیطی
سیمان اما همچنان به این صنعت و کارخانه احساس خوبی دارند. در