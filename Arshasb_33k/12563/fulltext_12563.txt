12563
وی با بیان اینکه آیت‌الله یزدی اهل بازی‌های سیاسی نبود، افزود:
ایشان کار خود را بر حسب وظیفه، بدون اینکه بخواهد کار سیاسی
بکند، انجام می‌داد؛ این کار ایشان در مقابل برخی‌هایی است که کاری
نمی‌کنند و یا اگر هم بخواهند کاری انجام دهند، می‌خواهند کار خود
را به رخ بکشد و خودشان را مطرح کنند؛ اما ایشان اصلاً اهل این حرف‌ها
نبود.
رئیس مجلس خبرگان رهبری با بیان اینکه آیت‌الله یزدی اهل تواضع و
فروتنی بود، گفت: این خصایص از ارزش‌های اخلاقی و اسلامی است
که ایشان داشت و اسلام به این خصلت‌ها تأکید فراوان دارد و فرزندان
اسلام نیز با این صفات و خصوصیات شناخته می‌شوند.
جنتی گفت: از نظر علمی، آیت‌الله یزدی یک مدرس پر استعداد و
شاگردپرور در حوزه علمیه قم بود و دروس خارج فقه و خارج اصول
تدریس می‌کرد؛ ایشان از مدرسین عالی حوزه علمیه قم بود.
دبیر شورای نگهبان با اشاره به صبر آیت‌الله یزدی گفت: صبر ایشان واقعاً
درسی برای ما و همه افراد است؛ ایشان در اواخر عمر شریفشان که بیماری
سختی را تحمل می‌کرد بسیار صبوری از خود نشان داد و ایشان واقعاً
بی‌اعتنا به دنیا بود که اینها برای همه درس است.
وی خاطرنشان کرد: افرادی هستند وقتی پست و مقامی دارند به فکر
خودشان و دنیای خودشان هستند؛ اما آیت‌الله یزدی اصلاً در این