7101
برجام و قرارداد همکاری ایران و چین
به گزارش ایسنا، روح‌الله جمعه‌ای درباره این قرارداد همکاری
نوشت:
«بحث درباره قرارداد همکاری ایران و چین از جمله موضوعات داغ و
جدی محافل مختلف داخل و خارج از کشور است و با وجود اینکه هنوز
جزئیات این قرارداد راهبردی نهایی و منتشر و مباحث آن از طریق
قانونی در مجلس شورای اسلامی طرح نشده است و فعلا در مرحله سند
همکاری و تفاهم‌نامه است، اما رویکردهای متفاوت مخالفان و
موافقان اهمیت این پروژه بزرگ اقتصادی ایران را به تصویر می‌کشد.
فارغ از مخالفت وسیع و علنی برخی مخالفان که طیفی از معاندان تا
مقامات پرمدعای سابق را تشکیل می‌دهند، اما عمده انتقادات اعم از
مخالف و موافق، نشان می‌دهد که این قرارداد می‌تواند تاثیرات
بسیاری در حوزه اقتصادی و حتی اجتماعی و سیاست خارجی ایران به
جای گذارد که بیانگر درستی مسیر جمهوری اسلامی ایران در اتخاذ
راهبرد اقتصادی رقابت‌ساز برای سرمایه‌گذاران خارجی به منظور
پیشرفت و جبران عقب‌ماندگی‌های اقتصاد کشور است.
چنانچه به سوابق رابطه ایران و چین نگاهی داشته باشیم و این قرارداد را
نقطه عطف این مناسبات قرار دهیم، به وضوح نقش برجسته برجام در این
قرارداد، برجسته است. تا پیش از تصویب برجام در مجلس شورای