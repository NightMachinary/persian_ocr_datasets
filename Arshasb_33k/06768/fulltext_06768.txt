6768
علیرضا سلیمی عضو کمیسیون آموزش از اقدامات انجام شده در بخش
آموزش نظری تشکر کرد و گفت: در مورد بحث عملی و آزمایشگاهی
مشخص نیست چه اقداماتی قرار است انجام شود؟ بسیاری از
دانشجویان موبایل هوشمند ندارند، چگونه می خواهیم پوشش
صددرصدی داشته باشیم؟ همچنین برای کنکور و آموزش عملی
قرار است چه اقداماتی انجام شود؟
وی ادامه داد: چرا پایان نامه‌ها تعطیل شده است؟ اگر بنا است خسارت ها به
حداقل برسد نباید تعطیل می شد. بی عدالتی آموزشی و شکاف را نباید
بیشتر کرد و اگر در اقدامات سرعت به خرج ندهیم، دانشجویانی که
توان مالی کمتری دارند با مشکلات بیشتری مواجه خواهند شد.
فریده اولادقباد عضو دیگر این کمیسیونبا بیان اینکه دانشگاه ها،
اساتید و وزارت علوم مغز متفکر و قلب تپنده جامعه هستند و باید پیش
بینی های لازم را داشته باشند، گفت: ما هر ساله در کشور با زلزله و سیل
مواجهیم، چرا باید در تهران مدارس یک هفته برای آلودگی هوا تعطیل
شوند؟ چرا نباید در کشور ما زیرساخت ها از قبل طراحی شوند؟ چرا
اعتبار ویژه ای برای آمادگی و طراحی زیرساخت ها اختصاص داده
نمی شود؟ می طلبد دانشگاه، وزارت علوم و اساتید نخبه برای حل مسائل
کشور پیشنهاداتی را ارائه کنند تا در بحران ها با مشکل مواجه نشویم.
وی از عدم استفاده دانشگاه از ظرفیت شبکه آموزش انتقاد کرد و گفت: