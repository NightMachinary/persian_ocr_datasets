6898
بخش مراقبت‌های ویژه برای بیماران کرونایی در بیرجند راه‌اندازی
می‌شود
علیرضا محمودی راد، در خصوص آخرین وضعیت بیمارستان در
مقابله با کرونا، امروز دوشنبه 23 تیر به رسانه‌های گروهی گفت: از
اسفندماه با شیوع بیماری کرونا و انتخاب بیمارستان حضرت
ولیعصر(عج) به عنوان بیمارستان مرجع کرونا در استان، عملیات
تشخیصی و درمانی در این بیمارستان آغاز شد.
به گزارش ایسنا، وی ادامه داد: خوشبختانه در همان روزهای ابتدایی
شیوع ویروس کرونا، دانشگاه علوم پزشکی بیرجند جز 20
دانشگاهی بود که آزمایشگاه ویروس‌شناسی را در بیمارستان
ولیعصر(عج) راه‌اندازی کرد.
رئیس بیمارستان ولیعصر(عج) بیرجند افزود: با توجه به
مراعات‌هایی که مردم در فروردین ماه داشتند و اعمال
محدودیت‌های لازم، وضعیت بیماری کرونا در استان در شرایط
قابل کنترل بود و بیمارستان در آرامش به سر می‌برد.
محمودی راد ادامه داد: همچنین آمار بیماران بستری به سقف 30 نفر و
آی سی یو در برهه یک ماهه یک بیمار داشت، اما متاسفانه با توجه به شرایط
خاص و عدم رعایت‌هایی که اتفاق افتاد، در یک ماه اخیر با افزایش آمار
مبتلایان وضعیت بیرجند به قرمز رسیده و در حال حاضر آمار بستری‌ها