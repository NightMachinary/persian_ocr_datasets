3356
سودازده!
انگار نمی‌توانیم بدون اغراق در مورد چیزی یا کسی حرف بزنیم؛
اغراق در دوست داشتن، اغراق در نفرت ورزیدن.
لیست تازه تیم‌ ملی ایران برای بازی دوستانه با بوسنی زمینه‌ساز
اتهامات تازه به دراگان اسکوچیچ شده است. کسانی با اطمینان
می‌گویند که دعوت از مهدی شیری یک سند بی‌نقص است که نشان
می‌دهد او پول گرفته وگرنه وریا غفوری بی‌حرف و حدیث از او
بازیکن بهتری است.
اردیبهشت 97 وقتی کارلوس ‌کی‌روش روی نام وریا و سیدجلال
حسینی خط قرمز کشید، بسیاری گفتند و نوشتند که عملکرد و تجربه
آنها غیر قابل انکار است. سیدجلال در حالی خط خورد که ستاره خط
دفاعی تیم‌ ملی بود، 116 بازی ملی داشت، با گل سه امتیازی‌اش در
تاشکند مسیر صعود را هموار کرد و از نگاه مجله معتبر فرانس‌فوتبال به
عنوان یکی از 3 مدافع برتر جهان در جریان بازی‌های مرحله مقدماتی
جام‌ جهانی فوتبال 2018 انتخاب شد اما خط خورد. مجید حسینی و
روزبه چشمی مسافر جام‌ جهانی شدند و سیدجلال حتی برای نشستن
روی نیمکت هم انتخاب نشد.
وریا وقتی از آن لیست خط خورد با انتشار ویدئویی سوزناک در
اینستاگرامش فریاد زد: «آخرین سنگر سکوته...». همان موقع هم