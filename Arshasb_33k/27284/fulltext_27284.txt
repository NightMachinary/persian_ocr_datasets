27284
مرزی عنوان‌ و تصریح کرد: تجار و بازرگانان نیز از این تصمیم ابراز
خرسندی کردند؛ زیرا از موازی‌کاری، دوباره‌کاری و تکرار
برخی از فعالیت‌ها که تا قبل از این، دستگاهی متولی کنترل آن نبود،
جلوگیری خواهد کرد.
وزیر راه و شهرسازی تاکید کرد قرار نیست که وزارت راه و شهرسازی
در امور تخصصی گمرک و یا سایر دستگاه‌ها دخالت کند. وی هرگونه
تغییر در شیوه اداره پایانه‌های مرزی را منوط به ارزیابی شرایط
موجود دانست و خاطرنشان کرد: افرادی را منطبق با این وظیفه
ماموریتی در پایانه‌های مرزی منصوب خواهیم کرد تا بتوانیم
هماهنگی‌های لازم را ایجاد و تسهیل کنیم.
اسلامی یادآور شد: هدف ستاد اقتصادی و شخص رئیس‌جمهور از
این تصمیم را تسهیل، تسریع و ساده‌سازی امور و فرآیندهای موجود
در مرزهاست.
واگذاری 17000 اشتراک رایگان گاز به مددجویان در ایلام
«عباس شمس اللهی» اظهار کرد: شرکت گاز استان ایلام بر اساس
تکالیف قانونی و در راستای عمل به مسئولیت های اجتماعی، در 4 ماهه
اول سال جاری 600 اشتراک رایگان به خانوارهای تحت پوشش
نهادهای حمایتی (بهزیستی،کمیته امداد، بنیاد شهید و امور
ایثارگران) واگذار کرده است.