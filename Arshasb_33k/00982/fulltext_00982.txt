982
آمریکا، بغداد و اربیل را به حل مشکلاتشان ترغیب کرد
به گزارش ایسنا، به نقل از شفق نیوز، معاون وزیر خارجه آمریکا در امور
خاور نزدیک در جریان دیدار با نیچروان بارزانی، رئیس اقلیم
کردستان، اربیل و بغداد را به حل مشکلات ترغیب کرد.
ریاست اقلیم کردستان عراق در بیانیه خود اعلام کرد، این مسئول
آمریکایی بر تداوم حمایت ایالات متحده از دولت فدرال عراق و اقلیم
کردستان در مقابله با تروریسم و نابودی کامل گروه تروریستی داعش
تاکید کرد.
در جریان این نشستی که عصر چهارشنبه در اربیل با حضور متیو تولر،
سفیر آمریکا در عراق، دیوید کوبلی، معاون وزیر خارجه و رابرت
والر، سرکنسول آمریکا در اربیل برگزار شد، تحولات سیاسی و
امنیتی عراق، پیامدهای ویروس کرونا، وضعیت اقتصادی و مالی در
عراق و اقلیم کردستان، بازگشت تروریسم و حملات داعش،
مشکلات اربیل و بغداد، روابط دولت فدرال و اقلیم کردستان با آمریکا
و کشورهای همسایه، اوضاع آوارگان و پناهجویان و تظاهراتی که
شماری از شهرها و مناطق اقلیم کردستان شاهد آن است، مورد بررسی
قرار گرفت.
در این بیانیه همچنین آمده است، دو طرف در جریان این نشست بر لزوم
تداوم تلاش‌ها برای تغییر و تنوع سازی منابع درآمدها در عراق و اقلیم