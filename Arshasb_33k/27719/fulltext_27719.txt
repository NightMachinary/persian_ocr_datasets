27719
کیفیت هوا در 22 ایستگاه در شرایط ناسالم برای تمام گروه‌های سنی
قرار دارد و بنا به پیش‌بینی سازمان هواشناسی، آلودگی تهران تا انتهای
روز پنجشنبه، 25 دی ماه همچنان در کمین ریه‌های شهروندان تهران
باقی خواهد ماند. طبق اطلاعات مندرج در وبسایت شرکت کنترل
کیفیت هوا، تهران طی 24 ساعت از شاخص 153 به 171 رسیده است و در
همین روز، دارآباد تهران با ثبت شاخص 204 واحدی آلودگی،
رنگ بنفش «بسیار ناسالم» را نیز به خود دیده است. به گزارش این
شرکت، از همان هفته‌ای که مصرف مازوت، انباشت مازوت،
صادرات مازوت و نظر دادستانی کل کشور مبنی بر مازوت نقل محافل
بود، تا حالا که یک پرسش ساده «دلیل آلودگی هوا و استمرار این
وضعیت، علی‌رغم شیوع ویروس کرونا در کشور و کاهش قابل‌
توجه تردد خودروهای دیزلی و شخصی چیست» عموما به پاسخ‌های
مغلطه‌آمیز، متناقض و متعارض با وضعیت واقع می‌رسد، وضعیت
شاخص آلودگی در تهران به جز سه‌شنبه، 16 دی ماه، با شیب نسبتا ثابتی
در محدوده 151 تا 153 باقی مانده است.
علاوه بر این، هنوز سال 99 به پایان نرسیده است اما قیاس وضعیت
آلودگی در این سال و سال گذشته نشان می‌دهد که کرونا،
محدودیت‌های تردد، بسته‌شدن مدارس و دانشگاه‌ها، دورکاری و
سایر محدودیت‌های اعمال‌شده متاثر از شیوع کرونا در کاهش