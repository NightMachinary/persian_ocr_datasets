18930
شناسایی 60 واحد ساخت و ساز غیرمجاز در اراضی ملی شهرکرد
احمدرضا امینیان در گفت‌وگو با ایسنا، از شناسایی 60 مورد ساخت و
ساز غیرمجاز در اراضی ملی و منابع طبیعی این شهرستان خبر داد و گفت:
با بررسی‌های انجام شده طی 9 ماه گذشته و برگزاری جلسات متعدد ستاد
مبارزه با زمین‌خواری، 60 مورد بنای غیر مجاز در زمینی به مساحت
پنج هکتار در اراضی جنوب شهرکرد شناسایی شد.
معاون عمرانی فرمانداری شهرستان شهرکرد با بیان اینکه جلوگیری از
زمین‌خواری افراد سودجو و حفظ و حراست از منابع طبیعی، محیط
زیست و اراضی ملی از وظایف و اولویت‌های ستاد مبارزه با
زمین‌خواری است، افزود: هدف از ایجاد مجتمع‌های دامداری
کاهش نرخ بیکاری، توسعه اشتغال، رونق تولید و خروج دام از شهرها
و روستاها است، اما هم اکنون به دلیل نبود نظارت به‌موقع دستگاه‌های
متولی در سالیان گذشته، با تغییر کاربری برخی از دامداری‌ها به مشاغل
و کاربری دیگر اختصاص داده شده و تهیه شناسنامه کامل از هر واحد در
دستور کار قرار گرفته است.
وی با اشاره به اینکه در آینده تصمیم‌گیری در خصوص این
مجتمع‌های دامداری که تغییر کاربری داده‌اند، انجام می‌گیرد،
عنوان کرد: در برخی از مجتمع‌ها دست‌اندازی به اراضی ملی، تصرف
آبراهه‌ها و پر کردن مسیر رودخانه‌ها مشکلات زیست محیطی را