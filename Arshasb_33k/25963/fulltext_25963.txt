25963
نیز آرشیوی از نامه‌ها، اتودها، طراحی‌ها و دست‌نوشته‌های پدرم در
بنیاد موجود است. امیدواریم به‌مرور بتوانیم این اسناد را به نمایش
بگذاریم.
او درباره نقاشی‌های شنی گفت: پدرم در سال 1959 برای نخستین‌بار
نقاشی شنی کشید و دو سال برای نهایی کردن ایده‌هاش برای نقاشی شنی
زحمت کشید و همه نگاه‌ها را متوجه خود کرد. نقاشی شنی به تنهایی
قابلیت این را داشت که پدرم تمام تمرکزش را معطوف به آن کند، اما او
آدم تجربه‌گرایی بود و هیچ وقت دوست نداشت همچون برخی
هنرمندان شناخته‌شده تنها یک ایده را دنبال کند. او در دهه‌های پایانی
عمرش در مقطعی دوباره به خلق نقاشی شنی روی آورد.
وزیری‌مقدم همچنین درباره مجسمه‌های مفصلی گفت: در حال حاضر
تعداد مجسمه‌های مفصلی یا حرکتی پدرم بسیار محدود است. سه
مجسمه مفصلی در موزه هنرهای معاصر و چند مجسمه نزد
مجموعه‌داران است و چند مجسمه نیز در بنیاد نگهداری می‌شود. برخی
از این مجسمه‌ها در گذر زمان توسط موریانه آسیب دیده بودند که
پدرم آن‌ها منهدم کرد.
او همچنین درباره مجسمه‌های استیل پدرش توضیح داد: او زمانی که
در پاریس بورسیه شده بود با نوعی استیل براق آشنا شد و از این فلزها برای
ساخت مجسمه‌هایش استفاده کرد. زمانی که جشن هنر شیراز در حال