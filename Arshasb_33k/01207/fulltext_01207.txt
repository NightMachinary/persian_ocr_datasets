1207
مسیر برای حضور آنها در عرصه رقابت‌های مقدماتی حزب
جمهوریخواه هموار خواهد شد. با این حال یکی از نگرانی‌های اصلی
آنها احتمالا از دست دادن رای هواداران دونالد ترامپ خواهد بود.
این در حالی است که حتی در صورت رای مجلس سنا به مجرم بودن
دونالد ترامپ و محرومیت او از حضور در سمت‌های دولتی خطر
حضور یک ترامپ دیگر در رقابت‌های مقدماتی حزب جمهوریخواه
وجود خواهد داشت. دونالد ترامپ جونیور و ایوانکا ترامپ، دو نفر از
فرزندان رئیس جمهوری کنونی آمریکا از جمله نامزدهای احتمالی
عرصه رقابت‌های مقدماتی انتخابات ریاست جمهوری سال 2024
در صورت عدم حضور شخص دونالد ترامپ خواهند بود.
از سوی دیگر دموکرات‌ها با وادار کردن اعضای جمهوریخواه
کنگره، چه اعضای مجلس نمایندگان و چه سناتورها، در عمل در تلاش
هستند تا آنها را وادار کنند درباره مسؤولیت دونالد ترامپ در
حوادث اخیر واشنگتن موضع گیری کنند. مخالفت یا موافقت هر
کدام از اعضای جمهوریخواه کنگره با طرح استیضاح می‌تواند در
جریان انتخابات میان دوره‌ای سال 2022 یا انتخابات سنا در
سال‌های بعد به ضرر آنها تمام شود. آن دسته از اعضای جمهوریخواه
کنگره که با استیضاح همراهی خواهند کرد ممکن است رای
هواداران ترامپ را از دست دهند و یا حتی در انتخابات درون حزبی