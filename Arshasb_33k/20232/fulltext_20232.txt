20232
عبدالرضا اقبال به عنوان رئیس هیئت کشتی استان اردبیل انتخاب شد
22 مرداد در مجمع انتخاباتی هیئت کشتی اردبیل که با حضور دبیر
فدراسیون کشتی در سالن رضازاده اردبیل برگزار شد، عبدالرضا
اقبال به عنوان گزینه اول هیئت کشتی استان اردبیل برنامه‌های خود را با
محوریت توجه جدی به استعدادیابی اعلام و اظهار کرد: تلاش
خواهیم کرد تا با همکاری آموزش و پرورش در بحث استعدادیابی در
رشته کشتی به نحوی عمل کنیم تا نوجوانان مستعد با حضور در
سالن‌های کشتی در این رشته ورزشی توان خود را به نمایش بگذارند.
وی با بیان اینکه در چهار سال پیش رو از ظرفیت پیشکسوتان، قهرمانان
و مربیان و داوران در پیشبرد اهداف کشتی و ارتقای جایگاه استان
اردبیل در این زمینه بهره‌برداری می‌کنیم، خاطرنشان کرد: نسبت به
فعالسازی کمیته برگزاری لیگ و کمیته خیرین و همچنین تاسیس
باشگاه‌های خصوصی تلاشی جدی خواهیم کرد. رئیس هیئت کشتی
استان اردبیل جذب اسپانسر بخش خصوصی را در توسعه و تقویت
ورزشی کشتی بسیار موثر دانست و گفت: از آنجائی که اردبیل
سال‌های گذشته قطب کشتی کشور بوده باید استان اردبیل را به
جایگاه اصلی در این رشته ورزشی برسانیم که این اکر جز همراهی و
همکاری همه فعالان این رشته ورزشی میسر نخواهد بود. اقبال با
قدردانی از اعتماد مجمع به برنامه‌های خود در چهار سال پیش رو