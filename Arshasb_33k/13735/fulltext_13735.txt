13735
لزوم استفاده از شیوه‌های کاربردی جدید در اجرای پروژه‌های
مختلف عمرانی به‌ویژه گازرسانی را خواستار شد و تاکید کرد که
امروز دانش و تکنولوژی آنقدر پیشرفت داشته که بتوان طرح‌ها را با
کمترین میزان مزاحمت برای مردم و آسیب رسیدن به زیرساخت‌ها،
اجرا کرد.
علیرضا پاکفطرت، با بیان اینکه جبران آسیب وارد به زیرساخت‌هایی
نظیر راه در حین اجرای پروژه‌های عمرانی هزینه‌بر بوده و ترمیم
خسارت زمان‌بر است، یادآور شد که امروزه حتی در سردترین نقاط
جهان مانند چچن و روسیه با برودت هوای چندین درجه زیرصفر،
گازرسانی هوایی و روسطحی اجرا می‌شودو به همین دلیل خرابی‌ها و
آسیب‌های وارده به زیرساخت‌ها در حداقل ممکن و اجرای
طرح‌های نگهداری و تعمیرات هم بسیار ساده‌تراست.
این نماینده مجلس واگذاری اجرای طرح‌های عمرانی نظیر
گازرسانی به روستاها به بخش خصوصی را یک راهکار مناسب دانست و
گفت: می‌توان پروژه را به پیمانکار خصوصی بومی و غیردولتی که
برای اجرای چنین طرح‌هایی اشتیاق دارد واگذار کرد و طی
قراردادی مشخص و قانونی بازپرداخت مطالبات مجری را هم از محل
فروش خدمات انجام داد؛ زیرا نمی‌توان دل به بودجه و اعتبارات
عمرانی دولتی برای اجرای طرح‌ها بست.