8523
ایا امروز نمی‌توانیم‌ نتیجه بگیریم که بخش اعظمی از اعمال سانسور و
اصرار برای جدا کردن سینمای ایران از زندگی ایرانی و ممانعت از
انعکاس صادقانه واقعیت‌های مبتلابه و جاری جامعه در فیلم‌های
سینمایی، ریشه در سومدیریت و همچنین مفسده‌های سیاسی و مالی
داشته و آثار و تبعات این ویژگی‌های ویرانگر به صورت فقر و بیکاری و
فواصل فاحش طبقاتی و انواع ناهنجاری‌های اجتماعی و فرهنگی
بروز کردهو عاملان و مقصران این اوضاع خود را ناگزیر از اعمال
سانسور و جلوگیری از پیوند رسانه با زندگی جاری و ممانعت هنر از
بازنمایی‌ها یافته‌اند؟
آیا جدیت در مبارزه با ناهنجاری‌های سیاسی و مالی و تلاش برای اقامه
عدالت قضایی موجب نمی‌شود که مسئولان خدمتگزاراز دامن زدن
به سانسور فاصله بگیرند و از انعکاس واقعیت‌ها استقبال کنند و با باز
کردن فضا برای نظارت‌های رسانه‌ای و میدان دادن به تفکر انتقادی و
استقبال از تخیل خلاق به تقویت منظومه هنری رسانه‌ای مملکت
بیایند؟
آیا موفقیت بسیاری فیلم‌های ارزشمند اجتماعی به ما نشان نداده است
که تولید فیلم هایی که درصدد پاسخگویی به تمنیات سطحی تماشاچی
هستند بیشتر در اثر افزایش سانسور و سقوط سینما به تجارت صرف و
سنگ‌اندازی در مسیر فیلمسازی متعهد اتفاق می‌افتد و با به انزوا راندن