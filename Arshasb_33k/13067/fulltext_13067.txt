13067
حضور نمایندگان نامزدها در شعب اخذ رأی به همراه کارت شناسایی
بلامانع است 
به گزارش ایسنا به نقل ازپایگاه اطلاع رسانی وزارت کشور؛ متن کامل
اطلاعیه شماره 47 ستاد انتخابات کشور بدین شرح است: براساس
ماده 55 قانون انتخابات مجلس شورای اسلامی ، حضور نمایندگان
محترم نامزدها در شعب اخذ رأی به همراه کارت شناسایی صادره از
سوی هیأت نظارت مربوطه مجاز است و این افراد می توانند با رعایت
پروتکل های بهداشتی تا پایان زمان اخذ رأی و شمارش آرا و تنظیم
صورت جلسه در محل شعبه حضور داشته باشند. همچنین اعضای شعب
اخذ رأی و نمایندگان فرماندار ترتیبی اتخاذ نمایند تا این نمایندگان
درمحل مناسبی استقرار یابند. نمایندگان محترم نامزدهای
انتخاباتی نیز می توانند در صورت مشاهده هر گونه تخلف، بدون
دخالت در امور اجرایی، مراتب را به هیأتهای اجرایی یا نظارت
شهرستان یا بخش کتباً گزارش نمایند. ستاد انتخابات کشور
حضور همزمان 2 میلیون و 200 هزار کاربر در شبکه شاد
به گزارش ایسنا، محسن حاجی میرزایی در هشتمین جلسه شورای
تحول و نوسازی نظام آموزشی کشور که در محل شورای عالی انقلاب
فرهنگی برگزار شد، اظهار کرد: شبکه شاد باهدف شبیه‌سازی فضای
آموزشی حضوری شکل‌گرفته است و از طریق برگزاری تشکل‌های