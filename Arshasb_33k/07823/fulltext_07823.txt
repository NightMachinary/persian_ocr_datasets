7823
دشوار خواهد بود و البته دلیل خوبی است تا درباره تحقق آن تردید پیدا
کنیم. اما این حقیقت که نفت برنت روز دوشنبه حدود 34 دلار در هر بشکه
معامله شد نشان می دهد که بازار تا حد زیادی همچنان به یک آینده بهتر
امید بسته است.
اما حتی اگر تولیدکنندگان نفت به توافق برسند و تولیدشان را حداکثر
10 میلیون بشکه در روز کاهش دهند، تنها برای جلوگیری از فروپاشی
بازار نفت زمان خریده اند چرا که برآوردها نشان می دهد تقاضا برای
نفت اکنون 20 میلیون بشکه در روز کاهش پیدا کرده و حتی برخی
اشباع عرضه جهانی را 35 میلیون بشکه در روز تخمین می زنند.
کاهش عرضه تنها زمان اشباع مخازن جهانی نفت را به تاخیر خواهد داد
و تا زمانی که میلیونها نفر در جهان در قرنطینه بسر می برند، مازاد عرضه نفت
به قوت خود باقی خواهد ماند.
به گفته مدیر آژانس بین المللی انرژی، حتی اگر تولید نفت 10 میلیون
بشکه در روز کاهش داده شود، همچنان آژانس بین المللی انرژی
انتظار دارد ذخایر نفت 15 میلیون بشکه در روز رشد کند.
همچنین اگر کاهش تولیدی انجام گیرد، بر مبنای سطح تولید فعلی
خواهد بود که سه میلیون بشکه در روز بیشتر از یک ماه پیش است که
مذاکرات اوپک پلاس شکست خورد و عربستان سعودی تولیدش را به
رکورد بالایی افزایش داد.