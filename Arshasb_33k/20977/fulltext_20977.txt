20977
مدیرعامل فولاد هم مدعی شد حاضر است در زمینه جابه‌جایی مبلغ به
قرمزها کمک کند به این ترتیب ادبیات مدیران پرسپولیس هم عوض
شد؛ به‌ طوری‌ که دیروز معاون اقتصادی باشگاه گفت: «اگر منبع ریالی
پول تامین شود، برای انتقال آن راه‌های زیادی وجود دارد!»
آخرین امیدواری‌ها
آن طور که از شواهد امر برمی‌آید، مدیران پرسپولیس امروز قادر به
تسویه‌حساب با برانکو نخواهند بود. دلخوشی آنها اما به این است که بر
خلاف باور عموم، مجازات جدید فیفا فورا از راه نمی‌رسد. دیروز رضا
یلوه، معاون اقتصادی باشگاه در این مورد گفته: «درباره هرگونه
تهدیدی قطعا فیفا به ما اخطار خواهد داد. به‌ طور مثال می‌گوید یک هفته
فرصت دارید که پول را پرداخت کنید وگرنه خطر کسر امتیاز یا مشکل
دیگری برای باشگاه پیش می‌آید.» به این ترتیب واضح است که
مدیران پرسپولیس یک ریسک بزرگ انجام داده‌اند و اگر بر خلاف
انتظار آنها مجازات فیفا در همین مرحله اعمال شود، افکار عمومی
هرگز این گروه را نخواهد بخشید. همه اینها در حالی است که ایرج
عرب، محمدحسن انصاری‌فرد و مهدی رسول‌پناه، سه مدیر ارشد
پرسپولیس 17 ماه فرصت داشتند طلب برانکو را بدهند، اما این کار را
نکردند.»