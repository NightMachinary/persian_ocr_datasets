14735
دستورالعمل مشاغل سیار و بی کانون تصویب شد
به گزارش ایسنا، سید علی مفاخریان درباره جزئیات این خبر گفت:
دستورالعمل مشاغل سیار و بی‌کانون تقریبا عملی شده به جز یکی از
بندها که منتظر هستیم شورای شهر راه‌حل‌های شیوه واگذاری ون
کافه ها را اعلام کند. مابقی دستورالعمل در چهارجلسه‌ای که درباره
این موضوع داشتیم به نتیجه نهایی رسید و اکنون در حال ویرایش
نهایی است که امیدواریم بند آخر هم به توافق برسد تا این دستورالعمل
ابلاغ شود.
او افزود: با این حال کمیته برنامه ریزی مصادیق شورای اسلامی شهر
تهران، دستورالعمل مشاغل سیار و بی کانون را تصویب کرده که مفاد
آن به زودی ابلاغ و پس از آن، فراخوانی برای متقاضیان فعالیت ون
کافه‌ها از سوی شرکت ساماندهی صنایع و مشاغل صادر خواهد شد.
افرادی که متقاضی ارائه خدمات به صورت سیار از طریق خودروهای
ون و... باشند می‌توانند به شرکت ساماندهی صنایع و مشاغل شهر
مراجعه و برای تکمیل بانک اطلاعاتی اعلام آمادگی کنند.
مدیرعامل شرکت ساماندهی صنایع و مشاغل شهر با بیان اینکه این
نوع و شرایط فعالیت ون کافه ها و محل استقرار آن بر اساس آیین نامه
تصویب شده تعیین می شود، گفت: پس از اعلام آمادگی افراد حقیقی
برای استقرار ون کافه ها، شرکت ساماندهی به تدریج این افراد را با