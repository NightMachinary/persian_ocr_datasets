12574
قدرتمند است.
گزارش دیده‌بان داخلی وزارت خارجه جزئیاتی درباره نظرات ادعا
شده جانسون، که مقامات در حین بررسی دوره‌ای سفارت‌خانه به آن
رسیدند، ارائه نداده است. این گزارش حاکی از آن بود که کارکنان
مدعی شده‌اند سفیر، گاهی اوقات اظهارنظرات نامتناسبی در مورد
موضوعاتی مرتبط با حساسیت‌های فرصت برابر اشتغال، نظیر مذهب،
جنسیت یا رنگ پوست مطرح می‌کرد.
دو مقام کنونی آمریکا نیز در ماه ژوئیه به آسوشیتد پرس گفته بودند که
شاهد یا آگاه از رفتارهایی از سمت جانسون بودند که همکارانشان
آن‌ها را قلدرمأبانه یا بدرفتاری تلقی می‌کردند.
یک کارمند سابق سفارت‌خانه آمریکا در بریتانیا نیز گفت رفتار
پرسش‌برانگیز جانسون و اظهاراتش درباره زنان و اقلیت‌ها، اندک
نبوده و کارکنان بسیاری، اگر نگوییم روزانه، دست‌کم به صورت
هفتگی، شاهد آن بوده‌اند. این کارمند سابق و مقامات کنونی در آن
زمان، از گزارش دادستان کل، آگاهی نداشتند و در موضع مستقل
اظهارات خود را بیان کردند.
وودی جانسون یک میلیاردر بدون تجربه در حوزه دیپلماسی است که
در اوت 2017 به عنوان سفیر آمریکا در انگلیس انتخاب شد. او یکی از
صاحبان تیم فوتبال آمریکایی نیویورک جتز است.