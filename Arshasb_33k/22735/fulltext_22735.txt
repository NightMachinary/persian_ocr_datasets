22735
نیروهای دشمن که متوجه حضور نیروهای اسلام در عقبه خود شدند با
دستپاچگی اقدام به تیراندازی‌های بی‌هدف کردند. تقریبا تمامی
مواضع مورد نظر توسط رزمندگان فتح شد، به غیر از یکی از هدف‌ها که
با مقاومت شدید دشمن تصرف آن تا صبح به طول انجامید. در این
عملیات حماسی، تیپ 601 پیاده دشمن متحمل تلفات و خسارات
فراوانی شد و تعداد زیادی از آنان به اسارت رزمندگان اسلام در
آمدند. حماسه مقاومت سردار سرافراز اسلام شهید حاج محسن
امیدی فرمانده گردان 154 که در طول این عملیات و حفظ منطقه به
شهادت رسید، مثال زدنی است.
در این عملیات تعدادی از نیروهای گردان به شهادت رسیدند به
گونه‌ای که در زمانی شهید امیدی به تنهایی در برابر سیل تانک‌های
دشمن که برای انجام پاتک و باز پس گرفتنن مواضع از دست رفته وارد
عمل شده بودند،ایستادگی کرد و بر رور پد غربی به شهادت رسید و
جنازه مطهرش پس از حدود 20 سال به آغوش وطن بازگشت.
حماسه عملیات انصار که در محرم سال 1365 به وقوع پیوست هیچگاه
از اذهان رزمندگان استان همدان فراموش نخواهد شد. پس از انجام
این عملیات دشمن که متحمل تلفات و خسارات سنگینی شده بود از
انجام عملیات مهندسی در منطقه بازداشته شده و عملیات‌های ایذایی
ارتش بعثی در جزایر مجنون تا مدت‌ها فروکش کرد.