15704
راننده اتوبوسی در فرانسه پس از حمله افرادی که ماسک نزده بودند
جان باخت
به گزارش ایسنا، فیلیپ مونگیلو 59 ساله پس از این حمله در شهر بایون در
جنوب غربی فرانسه دچار مرگ مغزی شد.
دو مرد بیست و چند ساله پس از این حمله بازداشت و به تلاش برای قتل متهم
شدند.
دو مرد دیگر نیز به عدم کمک به شخص در معرض خطر و یک مرد دیگر به تلاش
برای مخفی کردن یک مظنون متهم شده‌اند.
طبق گزارش‌ها، مونگیلو از سه مرد مسافر خواسته بود تا ماسک بزنند و
تلاش کرده بود بلیط یک مسافر دیگر را ببیند.
در حال حاضر به دلیل شیوع کرونا استفاده از ماسک در وسایط حمل و نقل
عمومی فرانسه اجباری شده است.
شهردار بایون، اقدام وحشیانه این افراد را محکوم کرده است.
روز چهارشنبه، هزاران نفر در این شهر در اعتراض به این اقدام تجمع
کردند.
به گزارش بی‌بی‌سی، سرویس حمل و نقل اتوبوس منطقه‌ای هم به دلیل
امتناع رانندگان از کار پس از وقوع این حادثه به شدت دچار اختلال
شد.
راننده 206 با 11 هزار و 500 دلار جعلی و یک اسحله بازداشت شد