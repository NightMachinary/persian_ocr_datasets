30426
کاپیتان سابق تیم فوتبال تاج اهواز درگذشت
عظیم واقعی از بازیکنان قدیمی تاج اهواز و تیم منتخب خوزستان بود
که شب گذشته، 19 تیرماه به دلیل ایست قلبی درگذشت‌.
به گزارش ایسنا، مرحوم واقعی که بیش از 70 سال سن داشت، طی
سال‌های اخیر برای زندگی به تهران عزیمت کرده بود.
او عضو کانون پیشکسوتان خوزستانی‌های مقیم تهران نیز بود و در
ماه‌های اخیر همراه این کانون چند بار به اهواز سفر کرده بود.
مرحوم واقعی همبازی کرامت ضرغام‌پور، شاه‌مراد شکرخدایی،
کریم بوستانی و مرحوم حسن کمایی و حسن علم در تاج اهواز بود.
خبرگزاری ایسنا درگذشت این پیشکسوت خوزستانی را به خانواده
مرحوم واقعی و جامعه فوتبال خوزستان تسلیت می‌گوید.
کاپیتان سابق تیم ملی بوکس درگذشت
به گزارش ایسنا، قاسم امیر یاوری، کاپیتان اسبق تیم ملی بوکس ایران و
قهرمان سابق آسیا در سن 89 سالگی دار فانی را وداع گفت.
این پیشکسوت بوکس ایران سابقه حضور در بازی‌های المپیک 1960
رم و مدال نقره وزن 71 کیلوگرم بازی‌های آسیایی 1958 توکیو را در
کارنامه خود دارد.
خبرگزاری ایسنا این مصیبت را به خانواده یاوری، جامعه ورزش و
بوکس کشور تسلیت می‌گوید.