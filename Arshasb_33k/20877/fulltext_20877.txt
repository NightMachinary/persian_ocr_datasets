20877
فتاح: بنیاد مستضعفان شفاف عمل می‌کند
به گزارش ایسنا، پرویز فتاح رئیس بنیاد مستضعفان انقلاب اسلامی
صبح یکشنبه در مراسم تجلیل از خلبانان فنی، پروازی و ستادی
هوانیروز با گرامیداشت رژه تاریخی هوانیروز ارتش و 5 مرداد ماه
سالروز عملیات مرصاد گفت: در نظام اسلامی، بعد از انقلاب اسلامی
ارتش در خدمت مردم و ولایت قرار گرفت که این هم هنر حضرت امام
خمینی (ره) است. چه افتخاری بالاتر از اینکه فرمانده کل او ولایت فقیه
است. امروز هم فضای ارتش و هوانیروز کاملا ولایی و معنوی است.
وی افزود: ارتش و هوانیروز بین مردم محبوبیت قابل قبول و بالایی
دارند. وقتی ارتش در سخت‌ترین شرایط به یاری مردم می‌رود، هیچ
گاه از یاد مردم نخواهد رفت. نمونه آن هم در سیل، زلزله و همچنین
جابجایی مردم در دفاع مقدس است که هیچگاه از یاد مردم نخواهد
رفت. البته باید توجه کنیم که این محبتی الهی است.
رئیس بنیاد مستضعفان با بیان اینکه «امروز ارتش جمهوری اسلامی
محبوب دل مردم است و دلیل این محبوبیت نیز خدا محوری ارتش
است»، اظهار کرد: اگر ما برای خدا کار کنیم خداوند هم محبت ما را در
دل‌های مردم می‌اندازد. هوانیروز و ارتش امروز این مسیر را در پیش
گرفته؛ این مورد همین صراط مستقیم است که کوتاه‌ترین و بهترین راه
رسیدن به خداست. ما در مسیر، بدون راهنما راه را گم می‌کنیم و آنهایی