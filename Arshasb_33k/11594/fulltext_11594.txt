11594
می‌دهد.» مرد دیگری که چشمش پی الکل‌سنج دستم است، می‌گوید:
«می‌توانی الکل‌سنج هم بزنی اما الکل‌سنج نشان نمی‌دهد متانول است
یا اتانول. ما یک دستگاهی داریم که با آن می‌فهمیم. دستگاه گرانی است،
یک میلیون و خرده‌ای قیمت دارد.» آنها توضیح می‌دهند که متانول
سمی است و اگر به دست بخورد، باعث ناراحتی پوستی می‌شود و
برخوردش با چشم هم کور می‌کند. مرد یله روی صندلی می‌گوید:
«آنهایی که به خاطر خوردن الکل مردند، با همین متانول بود.» آنها از
مایع ضدعفونی کننده «نانو نقره» هم می‌گویند که تولید ایران است و
خواص ضدعفونی کننده دارد. اما حرف هر سه‌شان این است که: «اول
آب و صابون بعد اتانول» مرد پشت دخل که متوجه وسواس و
سؤال‌های پی در پی‌ام می‌شود، می‌گوید: «ما به ادارات دولتی زیادی
الکل می‌دهیم. چون مطمئنند چه چیزی از ما می‌خرند. اما متأسفانه بعضی
از همکاران ما شیطنت می‌کنند و متانول دست مشتری می‌دهند و
داخلش ایزو الکل می‌ریزند. همان اوایل شیوع کرونا اینجا 4 تا 5 مغازه
را پلمب کردند.» مغازه بعدی مرد جوان و بی‌حوصله‌ای است که تا
می‌پرسم آیا می‌توانم به مایعی که می‌فروشید الکل‌سنج بزنم یا نه،
سگرمه‌هایش درهم می‌رود و می‌گوید: «شیشه‌ها پلمب است، الکل 96
درصد 90تومان. چه الکل‌سنجی می‌خواهی بزنی؟ معلوم است دیگر
جنس چطوری است. اصلاً از کجا می‌خواهی بفهمی؟» همین طور