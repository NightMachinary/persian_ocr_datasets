31380
کمبود صنایع تبدیلی در اردبیل سبب ضرر و زیان هنگفت به کشاورزان
شده است
به گزارش ایسنا، صدیف بدری در جلسه علنی امروز مجلس در تذکری به
وزیر کشاورزی گفت: یکی از مهم ترین روش های توسعه اشتغال و
افزایش درآمد در کشور به خصوص در مناطق روستایی ایجاد و توسعه
صنایع تبدیلی و تکمیلی در بخش کشاورزی است، استان اردبیل از
قطب های کشاورزی کشور است به طوری که سالانه بیش از 4.5
میلیون تن انواع محصولات کشاورزی را تولید می کنند و 4 درصد
کل محصولات کشور در اردبیل تولید و توزیع می شود.
وی افزود: اما متاسفانه کمبود صنایع تبدیلی در استان اردبیل همه ساله
سبب ضرر و زیان هنگفت به کشاورزان می شود، صنایع فرآوری
کشاورزی می تواند در راستای جلوگیری از ضایعات محصولات
کشاورزی، ایجاد ارزش افزوده در بحث کشاورزی و افزایش سطح
درآمد روستایی، بالا بردن بهره وری بخش کشاورزی و افزایش سهم
اشتغال صنعتی در مناطق روستایی به عنوان جزیی از فرآیند توسعه
روستایی ایفای نقش کند.
نماینده اردبیل ادامه داد: یک سوم جمعیت شاغل در استان اردبیل در
بخش کشاورزی شاغل است اما وزارت کشاورزی دست این عزیزان
زحمت کش و نجیب را که در صف مقدم تولید کشور هستند را نمی گیرد.