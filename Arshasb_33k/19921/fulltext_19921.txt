19921
می‌شود. پدافند غیرعامل در حوزه امنیت شبکه و حوزه‌های مختلف
است و به نوعی مصون‌سازی جمعی است چرا که در این مراکز افراد
زیادی مشغول هستند و در عین حال بسیاری از آن بهره‌مند می‌شوند.
استاندار خوزستان ادامه داد: به عنوان مثال اگر برای نیروگاه برق
مشکلی به وجود بیاید، ممکن است چندین هزار نفر از خدمات برق
محروم شوند. به این دلیل باید مصون‌سازی عمومی ایجاد شود،
سیستم‌ها نسبت به گذشته ارتقا پیدا کنند و خودایمنی و خودمراقبتی
در سیستم‌های نرم‌افزاری و امنیت شبکه ایجاد شود تا ایمن شوند و در
برابر خطرات احتمالی مقاومت کنند.
شریعتی با بیان اینکه شورای پدافند غیرعامل استان با تاکید مسئولان
عالی‌رتبه کشور تشکیل شده و کار خود را پیش می‌برد، تصریح کرد:
در این سال‌ها شرایط روز به روز بهبود یافته است اما این روند باید با
سرعت بیشتر انجام شود و ایمن‌سازی سیستم و پایداری آن در برابر
خطرات احتمالی سایبری بیشتر شود.
به گزارش ایسنا، وی با بیان اینکه خوزستان یکی از استان‌های مهم و
استراتژیک‌ترین استان است، تاکید کرد: بنابراین به مساله پدافند
غیرعامل باید توجه بیشتری شود. خوشبختانه طرح جمعی پدافند
غیرعامل رو به اتمام است و امیدواریم چراغی برای کارکرد بهتر و ارتقا
وضعیت استان باشد.