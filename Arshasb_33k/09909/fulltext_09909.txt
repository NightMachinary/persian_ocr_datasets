9909
به گزارش ایسنا، طبق اعلام اتاق اصناف ایران حدود 2 میلیون و 300
هزار نفر در بخش‌های غیرمشمول و حدود 2 میلیون و 800 هزار نفر در
بخش‌های مشمول دریافت تسهیلات شاغل هستند و خسارت ماهانه
تعطیلات ناشی از کرونا برای واحدهای صنفی بیش از 26 هزار میلیارد
تومان بوده است.
در این میان تاکنون 14 گروه شغلی مشمول دریافت تسهیلات حمایتی
به مشاغل آسیب‌دیده از کرونا شناخته شدند ومتقاضیان این وام از روز
شنبه باید به شعبی که در سامانه بیمه بیکاری اعلام کرده مراجعه و
تسهیلات خود را دریافت کنند. البته این تسهیلات به واحدها و
کارگاه‌هایی اختصاص می‌یابد که نیروهای کار در آن‌ها شاغل و بیمه
باشند در واقع مبنای پرداخت، شاغل بودن نیروی کار و تعدیل نشدن
فرد و داشتن بیمه پردازی تا قبل از شیوع کرونا است و میزان پرداخت
تسهیلات نیز به این شکل است که برای واحدهای کسب و کاری که فعال
بوده و تعطیل نشده‌اند، مبلغ 12 میلیون تومان وام به ازای هر شاغل
دارای پرونده بیمه تامین اجتماعی (70 درصد هزینه دستمزد و 30
درصد امور عملیاتی) و برایواحدهایی که به اجبار تعطیل شده‌اند،
مبلغ 16 میلیون تومان وام به ازای هر شاغل دارای پرونده تامین
اجتماعی (50 درصدهزینه دستمزد و 50 درصد سایر امور عملیاتی)
پرداخت می‌شود.