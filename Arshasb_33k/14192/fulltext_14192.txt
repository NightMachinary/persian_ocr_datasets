14192
کارواشی‌ها هم باعث شده مردم برای تمیز کردن ماشین خودکفا
شوند.» ابرقویی مدیر کارواش دل پردردی دارد از رفتن کارگرها،
کم شدن مشتری، گران شدن مواد شست و شو و بالا رفتن هزینه‌ها: «باور
کنید با سختی زیادی اینجا را سرپا نگه داشته‌ام. اگر این طور پیش برود ما
هم باید در اینجا را تخته کنیم. اوایل شیوع کرونا هفت نفر از
کارگرهایم رفتند و ما هم به خاطر حفظ سلامت خودمان و مشتری‌ها
تعطیل کردیم. بعد از دو ماه هم که باز کردیم لااقل 40درصد ریزش
مشتری داشتیم و الان هم وضع همین است. مشتری‌ای که هفته‌ای یک بار
می‌آمد الان دو ماه یک بار هم نمی‌آید. کرونا برای صنف کارواشی‌ها
مثل دو لبه قیچی عمل می‌کند. از یک طرف نگرانی کارگران از ویروس
کرونا و از طرف دیگر نگرانی صاحبان خودرو از اینکه ممکن است
کارگران ما ناقل باشند. تعطیلی کارواش هزینه چند برابری برای ما
داشت. ما به کارگرها حقوق و درصد می‌دهیم و موقع تعطیلات هم
حقوق‌شان را واریز می‌کنیم.» او درباره گرانی مواد شوینده
می‌گوید: «البته بیشتر از کرونا گرانی مواد شوینده و
ضدعفونی‌کننده و هزینه‌های جانبی ما را با مشکل مواجه کرده است.
هربار که مواد شوینده و لوازم می‌خریم، می‌بینیم 20درصد گران‌تر
شده است و ما نمی‌توانیم این هزینه اضافه را از مشتری بگیریم چون
همین تعداد مشتری را هم از دست می‌دهیم؛ با مشتری هم که نمی توانیم