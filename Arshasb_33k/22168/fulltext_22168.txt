22168
حال مقامات آمریکایی هرگز به جهانیان نمی‌گویند که چگونه پس‌ از
آن حادثه، نقشه‌های خاک‌خورده شورای 11 نفره نومحافظه‌کاران به
رهبری «ایروینگ کریستول» و «پل ولفویتس» را بر دیوار کاخ سفید
کوبیده و آن را به نقشه راه سیاست خارجی آمریکا تبدیل کردند!
امروز، پس از 19 سال، «کارخانه تروریست‌سازی آمریکا» لحظه‌ای
از فعالیت بازنمی‌ایستد! تأسیس گروه تروریستی داعش در منطقه غرب
آسیا و به خاک و خون کشاندن میلیون‌ها انسان بی‌گناه در افغانستان،
عراق، یمن، سوریه و لبنان از خروجی‌های این کارخانه خوفناک
است! بدیهی است که در زمان حال و آینده (به‌مانند گذشته) قرار نیست
کمترین پاسخی به سؤالات و ابهامات موجود در خصوص برج‌های
دوقلو داده شود، زیرا شفاف‌سازی این پرونده، حتی قسمتی از آن،
مصادف با یک انفجار خبری گسترده در جهان خواهد بود! انفجاری که
تخریب ناشی از آن، از آن چه پس از انفجار برج‌های دوقلو در نیویورک
مشاهده کردیم به‌مراتب بیشتر خواهد بود.