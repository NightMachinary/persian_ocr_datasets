16684
وی ضمن ابراز ناراحتی از وقوع این حادثه خاطرنشان کرد: با توجه به
اینکه این روزها آب رودخانه کردان برای کشاورزی استفاده
می‌شود تالاب دیگر ورودی ندارد و فقط باید به بارندگی‌ در یک ماه
آینده برای جبران بخشی از این خسارت امیدوار بمانیم.
مدیرکل حفاظت محیط زیست البرز در خصوص وضعیت کانال
زهکش با وجود چنین خسارتی هم اعلام کرد: دادستان نظرآباد به
عنوان مدعی‌العموم در یک تصمیم قاطع دستور انسداد این کانال را
صادر کردند که لازم است از ایشان تشکر و قدردانی ویژه‌ای داشته
باشیم.
روز قدس نباید فراموش شود
حجت‌الاسلام سید محمد علی آل هاشم، روز سه شنبه در جلسه سیاست
گذاری ‌و برنامه ریزی روز جهانی قدس و ارتحال حضرت امام
خمینی(ره) و قیام پانزده خرداد ماه، اظهار کرد: روز قدس یکی از
یادگارهای ارزشمند حضرت امام راحل است که در سال اول انقلاب در
ماه رمضان ایراد فرمودند که «امسال آخرین جمعه ماه مبارک رمضان را
روز قدس اعلام می‌کنیم »و این فرمان امام همه گیر و فرا گیر شد.
وی افزود: روز قدس در بین مسلمانان جهان جا افتاده و الان روز جهانی
قدس در سراسر کشورهای اسلامی برگزار می‌شود و این هم یکی از
فضایل الهی و برکات وجود امام راحل بود.