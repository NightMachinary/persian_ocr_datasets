5991
مانند طالبی توجیه اقتصادی ندارد.
وی توضیح داد: بازار فروش و قیمت محصول تعیین کننده ارزش
اقتصادی تولیدات کشاورزی است. برند طالبی ساوه در ایران
مشهور و معروف است و به لحاظ ویژگی‌ها و مزیت‌هایی که طالبی ساوه
دارد، بازار خوبی برای عرضه این محصول شاخص ساوه ایجاد شده و
حتی تولیدات طالبی سایر نقاط کشور توان رقابت با طالبی ساوه از
لحاظ طعم، ماندگاری بالا و شیرینی ندارند.
مدیر جهادکشاورزی ساوه تصریح کرد: کشاورزان ساوجی در
طول سال های متمادی با برخورداری از دانش و علم کافی در حوزه
تولید طالبی، محصول با کیفیتی را تولید کرده و روانه بازار مصرف
می‌کنند، اما از آنجاکه که استان‌هایی نظیر خراسان رضوی به عنوان
کانون تولید خربزه با رقم مشهور خربزه مشهدی هستند، لذا شهرستان
ساوه توان رقابت با قطب تولید خربزه کشور را ندارد.
وی تصریح کرد: از آنجاکه قیمت تولیدات کشاورزی تعیین کننده
میزان کشت و تولید محصول است، لذا به دلیل تقارن عرضه محصول
خربزه ساوه با خربزه نقاط دیگر کشور، محصول تولیدی ساوه با قیمتی
پائین خریداری می شود، بر این اساس کشت این محصول توجیه
اقتصادی ندارد و در سال های اخیر سطح زیر کشت خربزه تا دو برابر
کاهش یافته و کشاورزان برای کشت طالبی انگیزه بیشتری دارند.