26714
به گزارش ایسنا، علیرضا دبیریان مسئول زنجیره ارزش پوشاک استان
کرمانشاه و عضو هیات علمی دانشگاه رازی درباره وضعیت صنعت
نساجی در استان با بیان اینکه مسئولین قبلی کرمانشاه اعتقادی به صنعت
نساجی نداشتند، گفت: همین امر باعث شد چند کارخانه خوبی که در
زمینه صنعت نساجی داشتیم و به دلیل قدیمی شدن تجهیزات تا حدودی
مستهلک شده بود، به جای نوسازی جمع‌آوری شود و شاهد تعطیلی
آنها باشیم.
وی ادامه داد: در حال حاضر اراده خوبی برای توسعه صنعت پوشاک در
استان شکل گرفته و مسئولین بعد از سال‌ها به این موضوع ایمان آورده
اند که توسعه صنعت پوشاک تنها راهکار حل معضل بیکاری استان
کرمانشاه است.
مسئول زنجیره ارزش پوشاک استان کرمانشاه از برنامه کلی که برای
توسعه صنعت پوشاک کرمانشاه نوشته شده یاد کرد و با اشاره به اینکه
برخی بخش‌های این برنامه اجرایی شده و بخش دیگری از آن نیز در دست
اقدام است، افزود: برای تدوین این برنامه از تجارب استان‌های موفق
در صنعت پوشاک مانند اصفهان و قم استفاده و با اتحادیه‌های مربوطه در
استان نیز جلسات متعددی برگزار شده است.
دبیریان از چند چالش مهمی که پیش روی صنعت پوشاک استان وجود
دارد هم یاد کرد و ادامه داد: پراکندگی واحدهای تولیدی یکی از