15051
که خیلی خسته و کلافه می‌شوم، دلم می‌خواهد بیرون بروم اما می‌ترسم و
با خودم می‌گویم کاش خانه‌ام یک تراس کوچک با یک میز و صندلی
داشت. دست‌ کم این جوری می‌توانستم چایی بخورم و به آسمان
نگاهی بیندازم. بویژه خانه‌هایی مثل خانه من که در مرکز شهرند و
منظره‌ای پیش رویت نداری، بیشتر این را حس می‌کنی.»
البته خیلی‌ چیزهای دیگر حالا به چشم او می‌آید: «دو تا چیز دیگر هم اذیتم
می‌کند. من ماشین ندارم چون هیچ وقت رانندگی کردن را دوست
نداشتم اما الان مدام با خودم می‌گویم کاش ماشین داشتم و شب‌ها با
ماشین خودم می‌توانستم دوری در شهر بزنم و شهر را از دور هم شده نگاه
کنم و در این چاردیواری حبس نباشم یا لااقل یک بار تعطیلات تا فشم و
لواسان بروم.»
او معتقد است نداشتن چنین امکاناتی تحمل دوران قرنطینه را برایش
سخت‌تر کرده؛ هر چند روابط دوستانه‌ای دارد که دلش را همچنان به
آنها خوش کرده: «من 9 ماه است هیچ تفریحی نداشته‌ام؛ نه گشت و
‌گذاری نه جایی، فقط خانه‌ام را دیده‌ام؛ این واقعاً وحشتناک است. این
روزها به داشتن یک دوچرخه فکر می‌کنم. نمی‌دانم می‌توانم در این شهر
شلوغ چند ساعتی با این وسیله وقت بگذرانم یا نه. اصلاً آیا ساعت خلوتی
وجود دارد؟ هرچه هست این روزها به نداشته‌هایم بیشتر فکر می‌کنم.»
نازنین، همسر و دو فرزندش برعکس سعیده در یک خانه بزرگ و جادار