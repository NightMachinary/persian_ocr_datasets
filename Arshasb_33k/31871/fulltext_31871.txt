31871
مستغلات شهرداری تهران برای سال مالی 1393» گفت: سراسر این
گزارش حسابرسی مملو از ابهام یا عدم دسترسی حسابرس برای
حسابرسی بوده و یا در اسناد فی مابین به صراحت نوشته شده که تخلف
وجود داشته است و مهم تر از همه نوشته اند که آیین نامه مالی و معاملاتی
که برخی از اقدامات بر اساس آن انجام شده، فاقد اعتبار بوده و باید به
تصویب اعضای شورای شهر می رسید.
وی افزود: با توجه به گذشت 9 ماه از تصویب شورای شهر تهران در دوره
پنجم مبنی بر ارائه لایحه اساسنامه سازمان املاک و مستغلات و آیین نامه
مالی و معاملاتی گذشته، چرا هنوز این لایحه ارائه نشده است، در دوره
بعد در مورد ما قضاوت می کنند که چرا ما این موارد را اصلاح نکردیم و
اساسنامه و آیین نامه هنوز همان نسخه قدیمی است. از شهردار تهران و
سازمان املاک تقاضا دارم تسریعا این لایحه را به شورا ارسال کنند. وی با
اشاره به گزارش ارائه شده تاکید کرد: بسیاری از حساب های دریافتنی
علی رغم وجود ارقام بالا، متاسفانه به دلیل عدم پیگیری وصول نشده
است و انتظار این بود که کمیسیون تخصصی برنامه و بودجه در این
خصوص کارکارشناسی انجام می داد و گزارش آن را برای تنویر
افکار عمومی ارائه می کرد و اسامی این اشخاص اعم از حقیقی و حقوقی و
ابهاماتی که وجود دارد، مشخص می شد. سالاری ادامه داد: مساله دیگر
اینکه بسیاری از تملکات پلاک های ثبتی که مربوط به نهادهای حقوقی