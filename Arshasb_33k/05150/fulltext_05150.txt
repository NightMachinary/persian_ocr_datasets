5150
مدیران شرکت پیگیر جذب این رقم بودند اکنون بسیاری از مشکلات
ما حل می شد.
رئیسی خواسته دیگر رانندگان را پرداخت پاداش رهبری دانست که
از زمان سفر مقام معظم رهبری به اصفهان هر سال به مبلغی به کارگران
اتوبوسرانی پرداخت می شود و ادامه داد: دو سال است که این پاداش
قطع شده، همچنین صندوقی داریم که هر راننده در آن ماهی 30 هزار
تومان سپرده گذاری می کند، اما چون موجودی این شرکت به
صندوق حسابداری اتوبوسرانی واریز شده، اتوبوسرانی اکنون
مبلغ 600 میلیون تومان به رانندکان بدهکار است، در حالی که متولی
صندوق، شورای کارگری است و اگر این سپرده ها را در اختیار داشته
باشد می تواند به اعضا وام بدهد.
ضدعفونی ضعیف اتوبوس ها
این مقام صنفی از دیگر مشکلات کارگران را برقرار نشدن بیمه و
مستمری بازنشستگان بیان کرد و گفت: رانندگان به دلیل سختی کار، با
سابقه 20 سال فعالیت بازنشسته می شوند و برای برقرار شدن بیمه و
مستمری بازنشستگان باید شرکت اتوبوسرانی مبلغی به حساب تامین
اجتماعی واریز کند که در اصطلاح 4 درصد نامیده می شود. این مبلغ
ماه هاست پرداخت نشده و متاسفانه رانندگانی داریم که 6 ماه است
بازنشسته شده اند، اما هنوز از سنوات و مستمری و بیمه شان خبری نیست.