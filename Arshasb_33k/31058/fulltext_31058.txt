31058
میرجاوه در قالب چند تیم پوششی و عملیاتی منطقه مورد نظر را در کنترل
خود قرار دادند و با هدایت عملیاتی و پشتیبانی اطلاعاتی مرزبانی
استان توانستند محموله موادمخدر را کشف کنند.
فرمانده مرزبانی ناجا تصریح کرد: با توجه به اتخاذ تاکتیک‌های
عملیاتی مناسب از طرف مرزداران، سوداگران مرگ که عرصه را بر
خود تنگ می‌دیدند با برجا گذاشتن محموله موادمخدر از محل
متواری شدند و مرزداران موفق شدند 694 کیلوگرم موادمخدر از
نوع تریاک را کشف کنند.
گودرزی به عملیات موفقیت‌آمیز دیگری توسط مرزداران استان نیز
اشاره کرد و گفت: در عملیاتی جداگانه پس از چند شبانه‌روز کار
اطلاعاتی و برنامه‌ریزی عملیاتی، مرزداران هنگ مرزی جکیگور
توانستند درمنطقه مرزی مورتان ضمن توقیف یک دستگاه خودروی
تویوتا، 412 کیلو و 200 گرم تریاک را کشف کنند.
به گزارش پایگاه خبری پلیس وی در پایان با بیان اینکه شناسایی و
دستگیری متهمان پرونده در دستور کار مرزداران قرار دارد،
اظهارکرد: مبارزه با پدیده شوم موادمخدر با جدیت از سوی مرزبانی
دنبال می‌شود و با توجه به نقش بی‌بدیل مرزنشینان در دستاوردهای
مرزبانی، ضروری است همکاری‌های آنان در این زمینه بیش از
گذشته با ماموران تداوم یابد.