24396
وی وظیفه مسلمانان در برابر چنین هتک حرمت‌هایی را تلاش در
راستای بازشناسی درس‌های پیغمبر اکرم(ص) ، وحدت حول محور
پیامبر اکرم(ص) و معرفی چهره بی پیرایه اسلام به جهانیان عنوان کرد.
مدیرکل تبلیغات اسلامی استان کرمانشاه در ادامه با بیان اینکه امروز
نرخ گرایش به اسلام در کشورهای اروپایی بیشتر از دیگر ادیان است،
گفت: تمام هراس دشمنان از این دست که بدون هیچ لشگرکشی و
خونریزی، اسلام در دنیا گسترش پیدا کند.
احمدی اضافه کرد: امروز 1.5 میلیارد نفر مسلمان در دنیا زندگی
می‌کنند و پیش بینی شده تا سال 2060 مسلمانان رشد چشمگیر 70
درصدی در دنیا داشته باشند و همین دشمنان را عصبانی می کند.
وی سپس اسلام ناب را در مقابل اسلام آمریکایی قرار داد و گفت: اسلام
آمریکایی نه مورد تایید اهل سنت و نه مورد رضایت اهل تشیع است،
بلکه ساخته دست دشمنان اسلام است تا با تکیه بر آن مانع از انتشار اسلام
ناب محمدی(ص) شوند.
وی ادامه داد: داعش و النصره نمودهای اسلام آمریکایی هستند که با
پرچم پیامبر اکرم(ص) قتل عام می کنند و اینها فتنه‌های استکبار
جهانی برای جلوگیری از گسترش اسلام ناب است.