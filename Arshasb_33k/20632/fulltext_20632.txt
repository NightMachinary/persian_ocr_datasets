20632
گاها در برنامه‌هایی که پخش می‌شد، دیده می‌شد که موضوع بیماری
کووید19 جدی گرفته نشده است. البته به مرور این هماهنگی بین
وزارت بهداشت و صداوسیما بیشتر شد.
کشاورز محمدی در خصوص نقش صداوسیما در حساس سازی
جامعه نسبت به این بیماری نیز گفت: در مباحث مربوط به تغییر رفتار مردم
در حوزه سلامت دو واژه حساسیت درک شده و شدت درک شده داریم. در
ابتدای شیوع بیماری کووید19 حساسیت درک شده مردم نه تنها در
ایران بلکه در کل جهان پایین بود، اما به مرور با اطلاع رسانی رسانه ها،
کلیپ هایی که از بیماران مبتلا بیرون می‌آمد که شدت بیماری را نشان
می داد و... حساسیت مردم افزایش پیدا کرد.
وی با بیان اینکه نوع اطلاعاتی که فرد می گیرد در افزایش حساسیت
درک شده موثر است، عنوان کرد: اگر چه به مرور حساسیت درک شده
مردم نسبت به کووید19 افزایش یافت، اما معتقدم ایران از
کشورهایی بود که می توانست سرعت افزایش حساسیت درک شده در
آن بیشتر باشد.
وی ادامه داد: باید به این نکته توجه داشت که برای اینکه رفتار مناسبی
انجام دهیم نه تنها نیاز است که حساسیت درک شده مان بالا برود، بلکه باید
شدت درک شده مان هم بالا برود که در مورد بیماری کووید19 این
موضوع بسیار مهم است. در این زمینه معتقدم رسانه‌های فعال در فضای