16953
که گفته بود، این آشتی گام مهمی برای ثبات منطقه‌ای و زمینه مهمی برای
تقویت روابط دوحه و تل‌آویو است.
رژیم صهیونیستی امروز درباره وضعیت ماهر الاخرس تصمیم
می‌گیرد
به گزارش ایسنا، به نقل از شبکه خبری المیادین، احلام الحداد، وکیل
ماهر الاخرس اعلام کرد، مقامات رژیم صهیونیستی
امروز(دوشنبه) درباره پرونده این اسیر فلسطینی تصمیم‌گیری
خواهند کرد.
الحداد تأکید کرد، الاخرس به اعتصاب غذای خود برای هفتاد و
هشتمین روز متوالی ادامه می‌دهد و شرایط جسمانی وی خطرناک است.
از سوی دیگر احمد المدلل، از رهبران جنبش جهاد اسلامی فلسطین
گفت: تلاش‌هایی از سوی مصر و جامعه جهانی برای رسیدن به توافقی
درباره آزادی الاخرس وجود دارد. ما با طرف‌های عربی با هدف فشار
بر رژیم اشغالگر اسرائیل برای برآوردن خواسته‌های الاخرس در
تماس هستیم.
عباس زکی، عضو کمیته مرکزی جنبش فتح مقامات رژیم
صهیونیستی را مسئول وضعیت الاخرس دانست و از نهادهای حقوقی
در جهان خواست برای نجات وی وارد عمل شوند و رژیم صهیونیستی
را مجبور کنند تا قبل از اینکه فرصت از دست برود، وی را آزاد کند.