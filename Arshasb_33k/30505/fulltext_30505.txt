30505
فرزین با اشاره به اینکه سالانه بیش از 350 هزار زایمان طبیعی در
بیمارستان‌های دانشگاهی انجام می‌شود، اظهار کرد: بر همین اساس
سازمان بیمه سلامت سالانه بیش از 500 میلیارد تومان هزینه‌های
زایمان طبیعی را پرداخت می‌کند. این در حالی است که در مقایسه با
زایمان طبیعی، سالانه 250 هزا مورد سزارین انجام می‌شود که به همان
میزان برای این خدمات نیز هزینه شده است. به عبارتی نسبت سزارین به
کل موارد ختم بارداری حدود 40 درصد است که کاهش این نسبت
می‌تواند با کمک همکاران ماما در بیمارستان‌ها انجام شود.
وی افزود: برای این منظور، امکان بستری بیمه شده برای زایمان به
دستور ماما، تدوین کد و تعرفه جداگانه جهت زایمان توسط ماما و
اختصاص حق الزحمه زایمان به وی در صورت ارائه خدمت توسط او از
الزاماتی است که در راستای خرید راهبردی خدمات مامایی ضروری
به نظر می رسد.
وی با بیان اینکه ماماها به عنوان یکی از اعضای تیم سلامت در بحث پزشک
خانواده و نظام ارجاع در سلامت بیمه شدگان تحت پوشش صندوق
روستاییان و عشایر و بویژه مادران باردار نقش مهمی به عهده دارند،
ابراز امیدواری کرد که با گسترش برنامه پزشک خانواده به کل
صندوق‌های بیمه‌ای، بتوان از این پتانسیل در مناطق شهری نیز بیشتر
استفاده کرد.