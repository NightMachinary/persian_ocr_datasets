31601
کودکان قربانیان خاموش همه گیری کرونا
به گزارش ایسنا،وامقی در وبینار کرونا و کودکان که در موسسه عالی
پژوهش برگزار شد، با بیان اینکه کودکان به طور مستقیم و غیر مستقیم از
شرایط کرونا آسیب می‌بینند و قربانیان خاموش شرایط همه‌گیری
کرونا هستند اظهار کرد: در ایام همه گیری کرونا، تنها برا یک سوم از
نوجوانان جهان امکان دسترسی به ابزار دیجیتال آموزشی فراهم شد،
همچنین در این میان در برخی کشورها نابرابری جنسیتی نیز مطرح
است به گونه‌ای که اگر امکان استفاده از ابزار آموزشی فراهم شود
دختران در مقایسه با پسران در اولویت‌های بعدی قرار دارند.
رییس مرکز تحقیقات مدیریت رفاه اجتماعی ادامه داد: ابتلای
کودکان به کرونا در تمام مناطق جهان یکسان نیست و این ابتلا به
چگونگی بستر زندگی آن‌ها بستگی دارد، درواقع این ابتلا کاملا
تحت تاثیر شرایط اجتماعی و اقتصادی متفاوت، بروز می کند.
به گفته‌وامقی، شیوع کرونا در جهان با توقف بسیاری از مشاغل و
کاهش درآمد خانواده‌ها و کاهش دسترسی آن‌ها به خدمات
بهداشتی و درمانی منجر شد، از طرفی خانواده‌هایی که از پیش در
شرایط بد اقتصادی و اجتماعی بهسر می‌بردند در این دوران شرایط
سخت‌تری را تجربه کردند و کودکان نیز به عنوان عضوی از این
خانواده ها دچار درگیری بیشتر و مشکلات بیشتری شدند.