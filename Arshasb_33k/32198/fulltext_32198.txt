32198
یوسف مولایی: در پساکرونا به گفت‌وگوی فراگیر ملی نیاز داریم
یوسف مولایی استاد دانشگاه و حقوقدان در گفت‌وگو با ایسنا در پاسخ
به این که در پساکرونا چه اقدامات و تمهیداتی باید با توجه به تجربیاتی
که در این دوره بحرانی به دست آمد داشته باشیم؟ اظهار کرد: معتقدم
پساکرونا همین الان، امروز و فرداست. خیلی مهم است برای شرایط
بحرانی و پس از آن تدابیر دقیق و همه جانبه داشته باشیم. باید برای عبور از
بحران و بعد از آن ترمیم و بازسازی مشاغل و اقتصاد کشور و نیز بخش های
مختلف از کلیه ظرفیت های سیاسی، اجتماعی، اقتصادی، تاریخی،
تمدنی و فرهنگی در کشور استفاده کرد.
وی ادامه داد: نباید در این بحران دولت را تنها بگذاریم و بگوییم مشکل
اوست و باید همه مسائل را رفع کند بلکه باید از تمام ظرفیت‌ها استفاده
کرد و به عنوان یک ملت عمل کنیم.
این استاد دانشگاه درباره مخالفت و ممانعت آمریکا با لغو تحریم ها و
رفع محدودیت ها برای دریافت اقلام پزشکی با بیان اینکه اینکه
آمریکا با این توجیه که اقلام پزشکی را بر ای ایران تحریم نکرده است
رفتار خود را توجیه می کند افزود: در این شرایط ایران باید با اتکا به
توان داخلی خود بحران را مدیریت کند. باید با قرار دادن سیاست های
کشور در مسیر منافع ملی و کنار گذاشتن ملاحظات سیاسی مشکلات
به وجود آمده را مدیریت کنیم.