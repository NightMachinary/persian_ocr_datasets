10099
مقامات سعودی نگران بودند که این افزایش تولید فراتر از تقاضا در
اوج موج دوم پاندمی و قرنطینه های سخت گیرانه باشد.
قیمت معاملات وست تگزاس اینترمدیت روز جمعه به بالای 52 دلار
در هر بشکه صعود کرد و قیمت معاملات 12 ماهه که تولیدکنندگان بر
اساس آن هزینه برای چاههای جدید را برنامه ریزی می کنند به 51 دلار
و37 سنت در مقایسه با قیمت 44 دلار و 63 سنت در ابتدای دسامبر رسید.
قیمت بالاتر نفت با توجه به کاهش اخیر هزینه ها و تعهد برای ثابت نگه
داشتن تولید، تاثیر مستقیمی در نتایج مالی تولیدکنندگان
آمریکایی خواهد داشت. شرکتهای آمریکایی متعهد شده اند
تولیدشان را ثابت نگه دارند و هر گونه افزایش قیمت، سود سرمایه
گذاران را تقویت کرده یا به تولیدکنندگان کمک می کند بدهی شان را
پرداخت کنند.
طبق گزارش شرکت ریستاد انرژی، شرکتهای نفت و گاز در دو میدان
شیل آمریکا در محدوده قیمت 30 تا 40 دلار هر بشکه نفت سودآور
هستند. قیمتهای بالاتر امسال می تواند نقدینگی شرکتهای شیل از
فعالیتهایشان را به میزان 32 درصد افزایش دهد.
یک عامل دیگر که به نفع تولیدکنندگان خواهد بود، هزینه های اندک
میدان نفتی است. ظرفیت اضافی در شرکتهایی که خدمات نفتی ارایه
می کنند، باعث کاهش هزینه ها شده و آنها قادر به افزایش آن نیستند.