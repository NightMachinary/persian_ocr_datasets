10110
تصمیم ناسا برای حفاظت ماه و مریخ از آلودگی انسانی
به گزارش ایسنا و به نقل از انگجت، ناسا می‌خواهد مطمئن شود که انسان
وقتی شروع به کاوش در فضا می کند و از آنجا به زمین باز می‌گردد،
آلودگی میکروبی را با خود حمل نکند و موجب آلوده شدن دنیاهای
دیگر و همچنین به همراه آوردن ریزاندامگان ناشناخته به زمین نشود.
جیم برایدنستاین رئیس ناسا در یک توییت اعلام کرد که این آژانس
سیاست های خود را برای الزام به این تعهد در پیشبرد مأموریت های
آینده آرتمیس به روز کرده است. وی نوشت: ما از اکتشافات علمی و
محیط زیست زمین محافظت خواهیم کرد، ضمن آنکه اکتشافات
پویای انسانی و نوآوری تجاری در ماه و مریخ را ممکن می سازیم.
در حالی که ناسا در حال ارسال مریخ نورد و سایر فضاپیماهای بدون
سرنشین به ماه و مریخ است، نگران آلودگی های بیولوژیکی مرتبط با
حضور انسان در این قمر و سیاره منظومه شمسی است. اگر ما هنگامی که
اکتشافات انسانی را آغاز می کنیم، ناآگاهانه آلودگی های خود را به
دنیاهای دیگر ببریم، زندگی فرازمینی را به خطر می اندازیم.
در عین حال، ناسا می خواهد مأموریت های آینده توسط فضانوردانی
که به زمین باز می گردند، با معرفی آلودگی های موجود در فضا، موجب
ایجاد تغییرات منفی در محیط زیست کره زمین نشود.
ناسا دو دستورالعمل موقت را برای به روزرسانی خط مشی های خود