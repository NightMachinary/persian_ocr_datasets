2690
از انتخابات فدراسیون دانشگاهی و المپیاد ملی ورزش دانشجویان چه
خبر؟
به گزارش ایسنا، اولین جلسه هیات رئیسه فدراسیون ملی ورزش‌های
دانشگاهی با موضوع بررسی تقویم سال 1399، انتخابات این
فدراسیون و طرح برگزاری المپیاد ملی با حضور اعضا در محل
فدراسیون دانشگاهی برگزار شد و در ابتدای جلسه محمد حسین
علیزاده، سرپرست این فدراسیون گزارشی از عملکرد سال گذشته
فدراسیون ارائه و اظهار کرد: سال گذشته یکی از سال‌های خوب
فدراسیون به دلیل کسب نتایج ارزشمند در مسابقات بین المللی بود که
برای اولین بار با کمترین نفرات بهترین نتیجه را در یونیورسیاد کسب
کردیم و همچنین حضور موفق در رویدادهای بین المللی و برای اولین
بار شاهد حضور در لیگ جهانی بسکتبال دانشجویان و کسب مدال در
این رویداد بودیم.
وی ادامه داد: دلیل این موفقیت‌ها عمل به توصیه سیاست‌های وزارت
علوم و اسناد بالادستی برای حضور کیفی در رویدادها، حمایت‌های
همه جانبه وزارت علوم، وزارت ورزش و جوانان، کمیته ملی
المپیک، حمایت‌های همه جانبه فدراسیون‌های ورزشی، به
کارگیری کادر فنی متخصص و سرپرستان با تجربه و حضور موثر و
فعال پنج بخش تربیت بدنی آموزش عالی در تحقق برنامه و اهداف برنامه