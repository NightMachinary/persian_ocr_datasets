29315
ازای هر واحد 220 میلیون تومان تسهیلات پرداخت می‌شود.
وی تاکید کرد: نسبت تخصیص زمین به متقاضیان واجد شرایط در
استان مرکزی بیش از 130 درصد است.
به گزارش ایسنا، مدیرکل استاندارد استان مرکزی نیز در ادامه این
نشست گفت: سه هزار آسانسور نصب شده از 10 سال گذشته در استان
شناسایی شده که مکاتبات لازم برای اخذ استانداردهای لازم با
مدیران ساختمان‌ها انجام شده است.
مهناز جعفریان افزود: 550 آسانسور نصب شده در ادارات دولتی و
اماکن عمومی نیز شناسایی شده که 58 مورد آن جمع‌آوری و غیرفعال
شده و 58 آسانسور دارای عیوب بحرانی است و همکاری لازم در
خصوص 27 مورد از آنها نیز با بازرسان انجام نشده است.
مدیرکل استاندارد استان مرکزی ادامه داد: 100 درصد واحدهای
جدید تاسیس شده در این استان، ارزیابی می‌شوند و دارای
گواهینامه استاندارد هستند.
جعفریان تاکید کرد: در زمینه تهیه بانک اطلاعاتی موتورخانه های
ارگان‌های دولتی، 51 دستگاه اطلاعات خود را اعلام کرده اند که در
این راستا 98 موتورخانه و 74 دیگ و مشعل اضافی به ثبت رسیده،
همچنین در استان 57 واحد تولیدکننده بتن آماده شناسایی شده که
51 واحد آنها فعال، سه واحد غیرفعال و سه واحد تعطیل است.