12427
جشنواره کتابخوانی رضوی موجب بالا رفتن فرهنگ مطالعه می‌شود
حجت‌الاسلام‌والمسلمین محمدعلی نکونام، 19 خردادماه در
دیدار با اعضای ستاد جشنواره کتابخوانی رضوی در چهارمحال و
بختیاری، اظهار کرد: افزایش تعداد شرکت‌کنندگان در جشنواره
کتابخوانی رضوی نشانه اقدام موثر و آمادگی مردم برای استفاده از
فرصت‌ها است.
امام جمعه شهرکرد با اشاره به اینکه ایام کرونا فرصتی را برای استفاده از
فضاهای مجازی مهیا کردهاست، افزود: بسیاری از مردم از این فضا
برای پیشبرد اهدافشان استفاده می‌کنند.
وی فعالیت‌های کتابخانه‌های استان در زمینه‌های عفاف و حجاب،
ایثار و شهادت و نماز را اقدامات موثری خواند و اضافه کرد:
جشنواره کتابخوانی رضوی جای تحسین و تقدیر دارد، چرا که در
درجه نخست پیوند مردم با امام رئوف (ع) را افزایش داده و ثانیا سبب
بالابردن فرهنگ مطالعه و اقبال به کتابخوانی شده است.
حجت‌الاسلام نکونام به ظرفیت عمیق و گسترده فرهنگ اشاره کرد و
ادامه داد: هیچ زمانی نباید تنها به فعالیتی که در حال انجام هستیم، بسنده
کنیم چرا که کار فرهنگی و اصل فرهنگ حد توقف ندارد و هر میزان که به
آن بپردازیم تنها توانسته‌ایم به گوشه‌ای از این اقیانوس بیکران
دسترسی پیدا کنیم.