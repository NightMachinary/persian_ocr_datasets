9886
تسلیم کرونا نشویم / احتمال آنلاین شدن جشنواره تئاتر فجر
این کارگردان تئاتر جزو اولین هنرمندانی بود که بعد از بازگشایی
سالن‌های تئاتر، نمایش خود را روی صحنه برد. نمایش «برگشتن»
کار این هنرمند در تماشاخانه «سرو» روی صحنه می‌رفت و تنها پنج
شش اجرای آن باقی مانده بود که آمار مبتلایان به کرونا بالا گرفت و
گروه اجرایی و سالن تئاتر تصمیم گرفتند موقتا اجرای این اثر را
متوقف کنند.
مسافر آستانه که چندی پیش حکم دبیری جشنواره تئاتر فجر را هم
گرفته است، در گفت‌وگویی با ایسنا هم درباره نمایش خودش سخن
گفت، هم از احتمال برگزاری آنلاین جشنواره تئاتر فجر صحبت کرد و
از رایزنی‌هایی برای دریافت کمک از شهرداری برای تماشاخانه
«ایرانشهر» نیز خبر داد.
او در ابتدا درباره توقف اجرای نمایش «برگشتن» توضیح داد: از آنجا
که در چند روز اخیر شرایط مدام حادتر شده است، هم ما و هم سالن «سرو»
بهتر دیدیم بدون هیچ منع قانونی، فعلا اجرای نمایش را متوقف کنیم
تا ببینیم در چند روز آینده وضعیت چگونه خواهد شد.
این کارگردان اضافه کرد: به هر حال در این شرایط هم باید به فکر سلامتی
گروه اجرایی باشیم و هم تماشاگران و هر چند تمام پروتکل‌های
بهداشتی را رعایت می‌کردیم و با اینکه تماشاگر هم داشتیم، از سه روز