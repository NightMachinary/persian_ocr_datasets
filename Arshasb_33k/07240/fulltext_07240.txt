7240
بررسی برنامه‌های مدرس خیابانی در کمیسیون بودجه
محمدمهدی مفتح در گفت‌وگو با ایسنا با اشاره به حضور مدرس
خیابانی وزیر پیشنهادی صمت در جلسه کمیسیون برنامه و بودجه
گفت: در این جلسه نمایندگان بعد از شنیدن برنامه‌های وزیر
پیشنهادی،سوالات خود را مطرح کردند.
وی با اشاره به بررسی طرح استفساریه تبصره 1 بند (ذ) ماده 87 قانون
برنامه پنج ساله ششم توسعه در جلسه کمیسیون برنامه و بودجه، افزود:
این طرح که در خصوص تبدیل وضعیت استخدامی فرزندان
خانواده‌های ایثارگر است، پیش از این در مجلس دهم تصویب شده
بود اما شورای نگهبان به دلیل اینکه این طرح توسعه قانون محسوب
می‌شد، آن را رد کرد. در این جلسه بحث مفصلی درباره چگونگی رفع
ایراد شورای نگهبان انجام و قرار شد این موضوع در کمیته‌ای متشکل
از برخی اعضای کمیسیون برنامه و بودجه بیشتر مورد بررسی قرار
گرفته و پیشنهادی را ارائه کنند تا در کنار رفع ایراد شورای نگهبان،
هدف اصلی طرح که تبدیل وضعیت استخدامی فرزندان ایثارگر
است، تامین شود.
مفتح از بررسی جزئیات طرح تامین کالاهای اساسی با حضور
مسئولان پدافند غیرعامل و مرکز پژوهش‌های مجلس خبر داد و گفت:
مسئولان پدافند غیرعامل اعلام کردند برای افزایش مقاومت مردم در