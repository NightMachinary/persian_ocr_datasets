21606
و می تواند برای گردشگران بازار تاریخی اراک محل مناسبی برای
پذیرایی باشد.
وی افزود: ملک حمام شخصی است و تمامی هزینه های مرمت توسط
مالک تامین می شود که طبق برآورد انجام شده با تامین تجهیزات حدود
یک میلیارد تومان هزینه در پی خواهد داشت.
ایزدی با تاکید بر اینکه خوشبختانه بنا هنوز سرپاست، گفت: با سرمایه
گذاری مالک، تحت نظارت میراث فرهنگی استان عملیات مرمتی
آغاز می شود و پروانه بهره برداری در قالب سفره خانه سنتی پس از اتمام
عملیات صادر خواهد شد.
به گزارش ایسنا، یکی از سیاست های مهم وزارت میراث فرهنگی
واگذاری ابنیه تاریخی به بخش خصوصی است، چراکه دولت با
محدودیت های اعتباری مواجه است و مسلما ورود بخش خصوصی و
مشارکت مردم در مرمت و حفظ بناهای تاریخی می تواند از تخریب
بیشتر تاریخ این سرزمین بسیار کمک کننده باشد.
بازار اراک و ابنیه تاریخی ساخته شده درون آن مانند حمام چهارسوق،
تاریخ و هویت اراک است. خوشبختانه عملیات مرمت و احیای بازار
چندی است که آغاز شده است و مرمت و احیای بخش های دیگر آن از
جمله حمام مذکور توسط بخش خصوصی نیز می تواند به سرعت گرفتن
مرمت کامل بازار کمک کند.