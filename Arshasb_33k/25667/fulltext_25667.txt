25667
تیرماه همه روزه به جز ایام تعطیل از ساعت 10 تا 19 به موسسه فرهنگی
هنری صبا به نشانی خیابان ولیعصر، خیابان طالقانی، خیابان شهید
برادران مظفر، شماره 125 مراجعه کنند.
نماینده آمریکا در سازمان ملل: در حال حاضر بر تمدید تحریم تسلیحاتی
ایران متمرکزیم
به گزارش ایسنا به نقل از شبکه العربیه، کلی کرافت نماینده آمریکا در
سازمان ملل در گفت‌وگویی اختصاصی با این شبکه درباره تمدید
تحریم تسلیحاتی ایران گفت که دولت آمریکا در حال مذاکره با
کشورهای اروپایی درباره تمدید این تحریم علیه ایران است و روسیه
و چین هم که با پیش‌نویس قطعنامه آمریکا درباره این تحریم مخالفت
کرده‌اند به خوبی می‌دانند که اگر این تحریم تمدید نشود چه اتفاقی
می‌افتد و می‌دانند که خطر نه تنها متوجه مردم ایران بلکه متوجه منطقه ،
سراسر جهان و ارتش آمریکا می‌باشد که در تمام آن منطقه مستقر است.
نماینده آمریکا در سازمان ملل با اشاره به این که فعلا بر به کارگیری
سازوکار اعمال دوباره تحریم‌ها که از ابزارهای موجود در توافق
هسته‌ای می‌باشد تمرکز ندارد، گفت که دولت آمریکا قصد دارد از
تمامی ابزارهای دیگری استفاده کند و در حال حاضر او بر تمدید تحریم
تسلیحاتی متمرکز است و دولت ترامپ تمامی ابزارهایش را به کار
گرفته و از پای نخواهد نشست تا این تحریم تسلیحاتی را تمدید کند.