11085
خالدی درباره وضعیت جوی در دیگر نقاط کشور افزود: تبریز،
ارومیه، مراغه، سراب، خوی و خلخال وزش باد و اردبیل بارش باران و
برف را شاهد هستیم. خوانسار، فریدون شهر، چادگان و گلپایگان
آسمان صاف و گاهی نیمه ابری با بارش پراکنده دارند و در تهران شاهد
بارش برف و باران هستیم. در زنجان وضعیت ابری و نیمه ابری و دارای
بارش پراکنده است و شیراز هم آسمانی ابری و نیمه ابری و دارای بارش
پراکنده می باشد. کرمانشاه مه گرفتگی همراه با کاهش دید گزارش
شده است و در اهواز وضعیت ابری و نیمه ابری همراه با جو آرام گزارش
شده است.
تهرانی ها منتظر ثبت نام جدید مسکن ملی باشند
خلیل محبت خواه در گفت و گو با ایسنا اظهار کرد: در دوره های قبلی ثبت
نام طرح اقدام ملی مسکن، بعضی افراد در استان تهران شهرهایی را
انتخاب کرده بودند که در محدوده سکونتی آنها نبود. به همین دلیل
سیستم در مراحل پایانی، پیغام خطا داد. این موارد باید تعیین تکلیف
شود. همچنین ظرفیتهایی در شهرهای جدید قرار است اضافه شود.
وی افزود: بعضی از کسانی که در مراحل قبلی نام نویسی کرده و برایشان
پیامک ارسال نشده بود هنوز فرصتشان برای واریز وجه به اتمام نرسیده
که این افراد هم باید تعیین تکلیف شوند. بنابراین پس از جمع بندی این
موارد، ثبت نام دور جدید را آغاز کنیم.