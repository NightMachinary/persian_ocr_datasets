26461
هشدار محققان نسبت به تبدیل شدن خلیج گرگان به کانون گرد و غبار
به گزارش ایسنا، دکتر پروین غفاریان در وبینار راهکارهای
پایداری خلیج گرگان در شرایط کاهش تراز آب، تغییر اقلیم و
فعالیت‌های انسانی که امروز برگزار شد، با بیان اینکه خلیج گرگان در
سواحل جنوبی دریای خزر قرار دارد، افزود: این خلیج اقلیم متفاوتی
نسبت به جنوب غربی دریای خزر و همچنین از جهت دمایی نیز این
حوضه آسیب پذیری بیشتری نسبت به تغییر اقلیم دارد.
وی ادامه داد: نتایج مطالعات نشان داد که بیشترین بارش‌ها در این خلیج
در فصل پاییز و زمستان و کمترین میزان بارش‌ها در فصل تابستان است،
ضمن آنکه در ماه مرداد دما در این منطقه به اوج خود می‌رسد و در دی ماه و
بهمن ماه کمینه‌های دمایی مشاهده خواهد شد.
غفاریان با تاکید بر اینکه این الگوی دمایی و بارشی در گلوگاه این خلیج
دیده می‌شود، اظهار کرد: سطح آب خلیج گرگان به شدت تحت تاثیر
تبخیر قرار دارد به گونه‌ای که میانگین تبخیر در تیرماه به 1100 میلی‌متر
در سال در بندر گز است، ضمن آنکه در بندر ترکمن بیشترین میزان
تبخیر در ماه‌های تیر و مرداد ماه ایجاد خواهد شد.
رییس پژوهشکده علوم جوی پژوهشگاه ملی اقیانوس‌شناسی و علوم
جوی با اشاره به بحرانی شدن وضعیت خلیج گرگان به دلیل عدم تسهیل در
تبادل آب میان این خلیج و دریای خزر، تاکید کرد: خلیج گرگان در