21518
کارواندر و خط انتقال آب از کارواندر به خاش را مورد بررسی قرار
دادند.
قالیباف: سیاست‌های جزیره‌ای در وزارتخانه‌های نیرو و جهاد
کشاورزی زیان‌هایی وارد کرده است
به گزارش ایسنا، محمدباقر قالیباف در جلسه علنی امروز (چهارشنبه) و
در جریان بررسی مسائل مربوط به حوزه انرژی با حضور وزیر نیرو
گفت: لازم است وزیر نیرو درباره نظارت ناکافی در بخش گرمسیری
استان کرمانشاه توضیحاتی ارائه دهد. این دغدغه نمایندگان است
که باید به آن توجه شده و پاسخ داده شود.
به گفته وی یکی دیگر از سوالات نمایندگان دلیل اختصاص انشعابات
به ساختمان‌های مجلل و ویلاهای غیرمجاز در حاشیه‌ رودخانه‌ها
است. نمایندگان می‌پرسند که چرا این انشعابات داده می‌شود؟.
همچنین تعدادی از نمایندگان سوالاتی در حوزه آبریزها و
تخصیصات مربوط به آن دارند مبنی بر اینکه نگاه به آن حوزه ملی یا محلی
است مثلا در حوزه سیستان و بلوچستان گلایه‌هایی وجود دارد.
رئیس مجلس شورای اسلامی خاطرنشان کرد: نمایندگان سوالاتی
در خصوص گرفتن بهای پلکانی و سیاست‌های مربوط به آن داشتند که
در گذشته اجرا می‌شد و ظاهرا متوقف شده است. این تأثیر منفی در امور
وزارت نیرو گذاشته که باید دلیل توقف آن توضیح داده شود.