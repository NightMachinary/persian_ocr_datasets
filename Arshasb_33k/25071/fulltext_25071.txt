25071
محدودی که می‌شناسد استفاده کرده است و این عدم شایسته سالاری
موجب گردیده تا در تصمیم گیری‌های ملی و بین المللی نیز از سرحد
توان کارشناسانی که از دانش و تجربیات بین المللی برخوردارند
استفاده نشود و در نهایت آنکه از این نابسامانی متضرر خواهد شد
مردمی هستند که کارشناسان نابلد برایشان تصمیم گیری کرده‌اند و با
هر حرکت نابخردانه ایشان جمع کثیری از مردم در حوزه‌های مختلف
اقتصادی، اجتماعی و منافع ملی متضرر گردیده‌اند و این سرنوشت
محتوم هر ملتی است که فرزانگان به عزلت نشسته و جاهلان بر صدر باشند.
نقاشان در پایان گفت: همانگونه که حکومت باید از کمیت و کیفیت
دقیق ذخایر و ثروت‌های ملی‌اش مثل نفت و گاز با خبر باشد، باید از
کمیت و کیفیت استعدادهای نیروی انسانی حوزه کارشناسان نیز
آگاه باشد تا خود از این ظرفیت بهینه استفاده کند و آنان را به کار گیرد
قبل از اینکه بیگانگان آنان را به خدمت گیرند.
نبود حس پرسشگری، آفتی که به جان حوزه پژوهش افتاده است
رجب‌علی لباف خانیکی در گفت‌وگو با ایسنا عنوان کرد: یکی از
مهمترین ویژگی‌های بارزی که انسان را از حیوان متمایز می‌کند،
حس پرسشگری است و راه دستیابی به پاسخ این حس پرسشگری،
جست‌وجو و پژوهش است.
وی اظهار کرد: پرسش ممکن است کوچک و ساده باشد و یا گسترده بوده