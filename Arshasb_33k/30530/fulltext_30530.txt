30530
دردسرها و گرفتاری های استان مرزی را دارد و مزایای مرزی بودن را
ندارد.
زینی وند با اشاره به اینکه در قاچاق سوخت به شدت درگیر هستیم و
سرمایه کشور دارد به جیب مافیا می رود، تصریح کرد: درگیر قاچاق
انسان هستیم و خودروهای حامل افغانستانی تبدیل به یک داستان
عجیب شده که حجمی از تصادفات، هزینه بیمارستان ها، نیروی کار ما
و هزینه های جاری را به خود اختصاص داده است.
استاندار کرمان با اشاره به حجم قاچاق دام از استان های جنوبی تصریح
کرد: این مسائل، فساد و مواردی که در طول مسیر قاچاق پیش می آید،
در شان نظامی با اقتدار جمهوری اسلامی نیست که نتوانیم قاچاق را
کنترل کنیم و باید در استان کرمان نقش اصولی در کنترل این موارد ایفا
کنیم.
وی با اشاره به تاثیر قاچاق بر بازار و اشتغال اظهار کرد: ساماندهی و
شناسنامه دار کردن انبارها بحث بسیار مهمی است و در برخوردها و
کشفیات انبارها باید شان افراد در نظر گرفته شود زیرا شاید برخی مواد
برای خط تولید انبار شده و مواد اولیه باشد.
زینی وند تاکید کرد: از سوی دیگر در کشف کالای قاچاق باید بی
رحمانه با قاچاقچی برخورد کرد به ویژه در کالاهای اساسی در این
شرایط تحریم و باید نام این افراد را اعلام کرد.