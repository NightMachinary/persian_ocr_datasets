27414
ورود دستگاه قضایی به موضوع واگذاری اراضی ساحلی بندرگز 
محمد طالبی چاری با تشکیل جلسه و دعوت از مسئولان شرکت
سرمایه‌گذار در اراضی ساحلی این شهرستان مفاد قرارداد واگذاری
اراضی ساحلی به این شرکت را بررسی کرد.
وی در این جلسه بر در نظر گرفتن منافع عمومی در این قرارداد تأکید کرد
و گفت: برای پیشگیری از فساد و تبانی، متن قرارداد باید شفاف و در
دسترس مردم قرار بگیرد.
دادستان بندرگز ادامه داد: کارشناسان ارزیابی زمین باید به
دادستانی بندرگز معرفی و نتیجه نظر آنان نیز به دادسرا برای جلوگیری از
تضییع بیت‌ المال اعلام شود.
به گزارش ایسنا به نقل از دادگستری گلستان، تعیین تکلیف وضعیت
ساحل و آب خلیج گرگان، استفاده از کارشناسان حقوقی و سایر
تخصص‌ها در تنظیم قرارداد، لزوم پیش‌بینی ضمانت اجراهای لازم
در صورت تخلف از مفاد قرارداد و انجام ندادن تعهدات و پیش‌بینی حق
فسخ برای دولت و پیش‌بینی نحوه استفاده شهروندان بندرگزی از
امکانات این طرح گردشگری از دیگر مواردی بود که دادستان
بندرگز در تنظیم قرارداد بر آن تأکید کرد.
قرار است در قالب طرح گردشگری، 52 هکتار از اراضی ساحلی
بندرگز به بخش خصوصی واگذار شود.