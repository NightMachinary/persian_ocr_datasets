28558
می‌گفت موقع دریافت کارت پرواز، اعتراض کرده و به او گفته‌اند
همین یک پرواز این‌گونه است!
درها بسته شد و سر مهماندار اعلام کرد که بابت استفاده از ماسک، از
مسافران ممنون است و تاکید کرد که فضای داخلی هواپیما به تناوب
ضدعفونی شده و جای نگرانی نیست. هم‌چنین شرمنده بود که به دلیل
تاکید وزارت بهداشت و ستاد ملی کرونا، از ارائه سرویس به مسافران
معذور است!
مسافری با لبخند گفت: ستاد ملی کرونا درباره یک صندلی
فاصله‌گذاری چیزی نگفته است؟
نکته جالب این‌که پس از برخاستن هواپیما، تعدادی از مسافران ماسک
خود را برداشتند و یا روی چانه کشیدند. ظاهرا زود به شرایط عادت
می‌کنیم!
به تهران رسیدیم و طبق معمول پیش از توقف کامل هواپیما، مسافران
برای نجات خود از این محیط آلوده! در راهرو هواپیما به صف شدند و
چهره در چهره هم، منتظر باز شدن درها ماندند! 10 دقیقه‌ای طول کشید تا
هواپیما توقف کرد و درها باز شد و مسافران باز هم سوار اتوبوس
شدند. میزان ازدحام در اتوبوس درون‌فرودگاهی در فرودگاه
مهرآباد کمتر بود و پس از سوار شدن حدود 20 نفر، اتوبوس حرکت
کرد.