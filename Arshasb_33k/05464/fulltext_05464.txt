5464
انصاری: آرامش از خانواده بازیکنان گرفته شده است
ساسان انصاری با اشاره به ابتلای شش نفر از اعضای تیم تراکتور به کرونا
ویروس، مطرح کرد: ما با شرایط خیلی خاص و ویژه‌ای مواجهیم و
اصرار به پیگیری مسابقات لیگبرتر، سلامتی فوتبالیست‌ها و عوامل
برگزاری مسابقات را به خطر انداخته است.
انصاری با اشاره به بالا رفتن آمار روزانه‌مبتلایان به کرونا ویروس،
اظهار کرد: وقتی آمار خیلی پایین‌تر بود، لیگ را تعطیل کردند، ولی
حالا با شرایط کنونی کرونا، می‌خواهند برگزار کنند.
وی با طرح این سوال که چرا فدراسیون فوتبال جلساتی با مدیران
باشگاه‌ها یا نمایندگان آن‌ها برگزار نمی‌کند؟ گفت: اکثر تیم‌ها
موضع یکسانی دارند، معتقدم با تعطیلی لیگ نوزدهم، لیگ بیستم نیز به
‌موقع شروع می‌شود.
مهاجم تیم فوتبال تراکتور با بیان اینکه امیدوارم کرونا در آینده
نزدیک از بین برود، توضیح داد: این ویروس به این زودی‌ها از بین
نمی‌رود، ضروری است ابتدا شرایط اجرای پروتکل‌ها بهداشتی
فراهم شود که وقفه چند ماهه تا آغاز لیگ بیستم، بهترین فرصت برای
تیم‌هاست که خودشان را آماده کنند. اکنون هیچ‌کدام از باشگاه‌ها،
نمی‌توانند پروتکل‌ها را به طور کامل رعایت کنند، این موضوع
شرایط را سخت و خطرناک می‌کند.