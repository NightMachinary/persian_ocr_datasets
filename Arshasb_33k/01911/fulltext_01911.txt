1911
احتمال تغییرات دیگری درحوزه مدیران استانداری کرمان وجود
دارد/نوید انتصاب فرماندار زن در استان
دکتر عباس تقی‌زاده در گفت‌وگو با ایسنا در باره تغییرات و انتصابات
جدید استاندار کرمان گفت: استاندار کرمان در شورای مدیران
ستادی استانداری اعلام کرد که فرماندار و مدیری که انگیزه کار
ندارد، خودش کنار برود، اگر نیاز باشد در روز انتخابات تغییرات را
اعمال می‌کنیم لذا احتمال تغییرات دیگری در حوزه مدیران
استانداری کرمان وجود دارد.
وی با اشاره به انتصاب معاونت توسعه مدیریت و منابع استانداری
افزود: استاندار از خانم واعظی خواست که علاوه بر حوزه توسعه
مدیریت و منابع استانداری همراه با مدیرکل زنان و مدیرکل امور
اجتماعی، ارتباط موثر با بانوان توانمند استان برقرار و حضور آنها را
در شوراها تقویت کنند. گفتنی است که دکتر حمیده واعظی، دکترای
مدیریت و سابقه کار در استانداری کرمان و حوزه ستادی وزارت
کشور در تهران را در کارنامه خود دارد.
مدیرکل روابط عمومی استانداری کرمان بیان کرد: استاندار
کرمان ارتقا و تقویت جایگاه مدیریتی بانوان در استان را مورد تاکید
قرار داده است و استانداری این آمادگی را داریم که از حضور بانوان
توانمند به عنوان فرماندار استفاده کنیم.