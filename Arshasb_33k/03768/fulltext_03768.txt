3768
اعلام آمادگی آمریکا برای به رسمیت شناختن مالکیت رژیم
صهیونیستی بر اراضی کرانه باختری
به گزارش ایسنا، به نقل از خبرگزاری اسپوتنیک، دیوید فریدمن، سفیر
ایالات متحده در رژیم غاصب صهیونیستی اعلام کرد که دولت
ترامپ آمادگی دارد تا حاکمیت و مالکیت رژیم صهیونیستی بر 30
درصد از اراضی کرانه باختری را به رسمیت بشناسد.
نتانیاهو، نخست وزیر اسرائیل با مساعدت رقیب قبلی خود، بنی گانتز
قصد دارد دولت وحدت تشکیل دهد و بخش‌هایی از فلسطین اشغالی در
کرانه‌ی باختری را عملاً به رژیم غاصب صهیونیستی واگذار کند.
دیوید فریدمن همچنین برای این اقدام یک بازه زمانی پیشنهاد کرد و
گفت: «همه می‌دانند که این اتفاق در ماه ژوئیه رخ خواهد داد، مطمئنم
که مردم اسرائیل خود را برای 1 ژوئیه آماده خواهند کرد.»
وی هم‌چنین اعلام کرد: «نقشه‌برداری باید انجام شود. دولت رژیم
صهیونیستی باید به حاکمیت بر نیمی از منطقه موافقت کرده آن را اعلام
کند. ما (ایالات متحده) نمی‌توانیم اعلام حاکمیت کنیم. دولت
رژیم صهیونیستی باید این کار را انجام دهد. سپس ما آماده خواهیم
بود که از آن حمایت کرده و در امتداد آن حرکت کنیم. بنابراین دولت
رژیم صهیونیستی باید ابتدا اقدام کند.»
طرح برقراری صلح توسط دونالد ترامپ، رئیس جمهوری آمریکا