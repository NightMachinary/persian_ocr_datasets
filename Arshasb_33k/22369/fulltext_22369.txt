22369
ماسکت کو؟
به گزارش ایسنا، روزنامه همشهری نوشت: «در دومین روز از اجرای
دستور ستاد ملی مقابله با کرونا برای جریمه متخلفان ماسک، هیچ‌کس از
جزئیات جریمه و نحوه برخورد با متخلفان خبر ندارد. مردم تنها در
اخبار شنیده‌اند از روز یکشنبه، هر کس ماسک نزند، 50 هزار تومان
جریمه می‌شود اما این که «قرار است چه‌ کسی جلوی آنها را بگیرد و کدام
دوربین چهره‌نگاری‌شان کند؟» سؤالی است که هم عابران پیاده
می‌پرسند، هم مغازه‌داران و هم کاسبان؛ در واقع باید گفت همه مردم
شهر.
روز گذشته علیرضا رئیسی، معاون بهداشت وزیر بهداشت اما جزئیات
پرداخت جریمه ماسک‌نزدن را اعلام کرد. او که در یک نشست خبری
مجازی صحبت می‌کرد، گفت: «جریمه راننده تاکسی ماسک‌نزده،
100هزار تومان است و به ازای هر مسافری که ماسک نزند، راننده
تاکسی 20هزار تومان جریمه می‌شود، خود مسافر هم 50هزار تومان
باید جریمه دهد.» به گفته او، رانندگان اتوبوس و مسافران آنها هم به
همین شکل جریمه می‌شوند اما مبالغ آن به یک‌میلیون تومان و حتی
بیشتر هم می‌رسد. اصناف هم اگر خودشان ماسک نزنند یا مشتریان
بدون ماسک را بپذپرند، بار اول اخطار کتبی و درج در پرونده، بار دوم
300هزار تومان و بار سوم، یک‌میلیون تومان جریمه می‌شوند اما بار