12960
موجود و نیز سردرگمی و آشفتگی داخلی دشمن است. اگر جنگ با
اسرائیل رخ دهد، قطعا اسرائیل طرف بازنده خواهد بود،
توانمندی‌ها و حضور مقاومت بسیار بزرگتر از ژوئیه 2006 است و
رژیم اسرائیلی این را به خوبی می‌داند.
او با اشاره به اینکه تمامی صحبت‌ها از کنار رفتن دولت در واقع
حباب‌های رسانه‌ای و سیاسی هستند که آرزوهای سفیر آمریکا و
حامیانش را نشان می‌دهند، تاکید کرد: این دولت پابرجاست و باید به
آن فرصت کافی داده، با آن همکاری و از آن حمایت شود، آنچه سفیر
آمریکا امروز انجام می‌دهد، نشان‌دهنده یک عقب‌نشینی تاکتیکی
است.
معاون دبیرکل حزب‌الله لبنان در ادامه گفت: مردم دنبال حمایت از
کشور و نه مقابله با آن هستند زیرا جایگزین آن خلأ است، فکر می‌کنم
مردم لبنان دنبال آن نیستند حرکت بی‌هدفی انجام دهند که کشور را به
سوی تعطیلی بکشاند.
نعیم قاسم تاکید کرد: حزب‌الله بخشی از این دولت است، اگر دولت
خوب عمل کند، حزب‌الله همانند دیگران از این خوبی برخوردار
می‌شود و اگر بد عمل کند، حزب‌الله نیز به میزان مشارکتش در دولت،
متحمل شکست می‌شود، بار دیگر تاکید می‌کنم موضعگیری حزب‌الله
مقابله با فساد بدون هیچ محدودیت و در هر مکانی است.