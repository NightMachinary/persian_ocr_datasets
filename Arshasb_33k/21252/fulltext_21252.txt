21252
مدیرکل دفتر پیشگیری و درمان اعتیاد سازمان بهزیستی کشور گفت:
در مهدهای کودک آموزش به اولیا و مربیان برای نحوه برخورد مناسب
اولیا با فرزندان به منظورپیشگیری از مصرف مواد انجام می شود که
امیدواریم اثر مثبتی در روند تربیتی فرزندان داشته باشد.
براتی سده با اشاره به دیگر اقدامات سازمان بهزیستی در زمینه
پیشگیری از اعتیاد اظهارکرد: در 500 محله حاشیه شهر طرحی به نام
پازک اجرا می شود که هدف آن مقابله با اعتیاد زنان و کودکان است.
وی با اشاره به اینکه طرح کیان هم در اداره های دولتی برای پیشگیری از
اعتیاد انجام می شود، اظهارکرد: سامانه خط ملی اعتیاد خدمت دیگری
است که مخاطبان می توانند با آن تماس بگیرند و خدمات مشاوره ای را
در زمینه اعتیاد دریافت کنند.
مدیرکل دفتر پیشگیری و درمان اعتیاد سازمان بهزیستی کشور
افزود: در حوزه درمان در سازمان بهزیستی در حال حاضر 1200 مرکز
سرپایی، 1280 مرکز اقامتی وجود دارد و در مراکز ماده 16، 28 هزار
نفر خدمات دریافت می کنند.
براتی سده با اشاره به فعالیت های بازتوانی اظهارکرد: 25 مرکز
توانمندسازی برای معتادان بهبود یافته راه اندازی شده است که
مکانی برای زندگی ندارد و علاوه بر اسکان خدمات آموزشی هم
دریافت می کنند.