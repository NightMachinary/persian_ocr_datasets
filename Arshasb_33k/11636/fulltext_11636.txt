11636
تولید روزانه 250 هزار ماسک در گیلان
فرهاد دلق پوش امروز در کارگروه رفع موانع تولید که در سالن غدیر
استانداری گیلان برگزار شد اظهار کرد: کارگروه رفع موانع تولید
به بررسی مشکلات واحدهای تولیدی پرداخته و تا حد امکان در
راستای حل مشکلات واحدها اقدام می‌شود.
وی با بیان اینکه 1599 مورد پرداخت تسهیلات طی سال گذشته در
استان انجام شده است، گفت: گیلان رتبه سوم از لحاظ تعداد تسهیلات
پرداختی رونق تولید در سال 98 را کسب کرده است.
رئیس سازمان صمت گیلان با اشاره به نامگذاری سال از سوی رهبر معظم
انقلاب به نام جهش تولید گفت: برای تحقق شعار سال نیازمند برنامه
ریزی، اقدامات مناسب و جدی در بخش تولید هستیم.
دلق پوش یادآور شد: جایگاه استان از لحاظ مبلغ پرداختی تسهیلات
به واحدهای تولیدی، رتبه سیزدهم است.
وی خاطرنشان کرد: به محض شیوع ویروس کرونا و احساس نیاز
استان و کشور به این محصولات مدیران و پرتلاش و نوعدوست
واحدهای صنعتی پای کار آمدند و با تغییر در خطوط تولید 14 واحد
صنعتی در شهرک ها و نواحی صنعتی و همچنین هشت شرکت در شهرک
صنعتی منطقه آزاد انزلی به تولید ماسک و ملزومات بهداشتی و
ضدعفونی کننده پرداختند.