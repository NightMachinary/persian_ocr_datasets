4109
وی ادامه داد: پس از تصویب واگذاری سهام شرکتهای دولتی به
سازمان تأمین اجتماعی در هیئت وزیران نیز جلساتی را با مدیرعامل
سازمان تأمین اجتماعی و وزیر تعاون، کار و رفاه اجتماعی داشتیم و در
نهایت با موافقت وزیر بیشترین مساعدت و همکاری ممکن صورت
گرفت و بودجه سالیانه اختصاص یافته برای متناسب‌سازی حقوق
بازنشستگان از حدود 14 هزار میلیارد تومان به بیش از 16 هزار میلیارد
تومان افزایش یافت.
اسدی همچنین زمان شروع متناسب‌سازی حقوق بازنشستگان را نیز
از دیگر مسائل دارای اهمیت برشمرد و گفت: در ابتدا مقرر شده بود که
شروع اجرای این قانون از شهریور ماه سال جاری باشد که با
درخواست اعضای کانون عالی بازنشستگان و موافقت وزیر و
مدیرعامل سازمان این موضوع یک ماه زودتر و از مردادماه به اجرا
گذاشته می‌شود.
رئیس هیئت مدیره کانون بازنشستگان استان قزوین اجرایی شدن
متناسب‌سازی حقوق بازنشستگان را گامی برای بهبود وضعیت
معیشت آنان دانست و گفت: با توجه به کاهش شدیدقدرت خرید
بازنشستگان در طول یک سال گذشته، افزایش دریافتی ناشی از
متناسب‌سازی تا حدودی قدرت خرید و وضعیت معیشت
بازنشستگان را احیا خواهد کرد.