20684
عون بار دیگر قولش به لبنانی‌ها درباره روشن شدن تمام حقایق انفجار
بیروت را تکرار کرد
به گزارش ایسنا، به نقل از النشره، میشل عون، رئیس‌جمهوری لبنان در
شبکه‌های اجتماعی نوشت: یک هفته بعد از فاجعه به خانواده‌های
مصیبت دیده قولم به تمام لبنانی‌های دردکشیده را تکرار می‌کنم که
تنها بعد از روشن شدن تمام حقایق مربوط به انفجار بندر بیروت آسوده
خاطر خواهم شد و ارجاع پرونده به شورای دادگستری تنها اولین گام
است.
میشل عون همچنین تماس تلفنی را از سوی نخست وزیر نروژ دریافت
کرد.
او از همبستگی این مقام با لبنان و ارسال کمک‌های فوق‌العاده و مشارکت
در کنفرانس کشورهای اهداکننده تشکر کرد و از نروژ خواست در
بازسازی مشارکت داشته باشد.
نخست وزیر نروژ نیز در این تماس تلفنی بر اهمیت امدادرسانی فوری و
فوق‌العاده به لبنان در این مرحله تاکید کرد و گفت: تحقق ثبات سیاسی
برای آغاز بازسازی‌ها ضروری است و امیدوارم لبنان در تحقق ثبات
اقتصادی، اجرای اصلاحات ضروری و مبارزه با فساد پیشرفت داشته
باشد.
عکاسان خبری حلقه مفقوده رسانه