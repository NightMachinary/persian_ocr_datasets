31959
و غیر قابل تصور در حوزه های مختلف سیاسی، بین المللی، بهداشت و
سلامت و نزاع های گوناگون منطقه ای همواره گام و نقطه آغازینی برای
ورود به دوره هایی از همکاری و همراهی در جهت درک و فهم بیشتر میان
دو دولت در تلاشی ثمربخش در جهت صلح، ثبات و امنیت جهانی و
برخی مشکلات منطقه ای بوده است.
بی شک یکی از موضوعات بسیار مهم، رایزنی دو رئیس جمهور
پیرامون وضعیت آخرین تحولات جهان که هر دو کشور طی دهه های
گذشته نیز در همراهی و همکاری های نقش موثری در جلوگیری از
افزایش تنش ها و ثبات بخشی داشته اند، بوده است. یکجانبه گرایی
آمریکا و تلاش مجدد پرزیدنت ترامپ بعد از خروج غیر قانونی از
برجام و هوس بازگشت مجدد او برای تخریب و نابودی کامل
موفق‌ترین تفاهم قرن بیست و یکم در عرصه جهانی نیز موضوع مهمی
است که باید طرف های اروپایی برجامی ایران بدان توجه نمایند و این
موضوع بی شک از مباحث گفتگوی دو طرف بوده است.
تردیدی نیست که اروپای علاقمند به جهان چندصدایی باید برای
تحقق این هدف متعالی بشری، وظایف و تعهدات بیشتری را علیرغم
تمامی فریادهای بی جا و تهی و تبلیغاتی و تخریبی ایالات متحده
آمریکا بعمل آورد. اینستکس می‌توانست و باید به مرکزیتی برای
چندصدایی و مقابله با تکتازی های ناشروع آمریکا در اعمال تحریم