16947
در گام دوم انقلاب اسلامی باید به جایی برسیم که مجموعه نهادها و
ارگان ها با هم هماهنگ باشند و هر کسی نقش خود را به خوبی ایفاکند.
نماینده ولی فقیه در استان فارس با قدردانی از آنچه اقدامات جهادی
نیروی انتظامی در جامعه عنوان می‌کرد، افزود: امیدمان به حرکت ناجا
بسیار زیاد است و امیدواریم با تلاش های روز افزون به نقطه های مورد
هدف برسیم.
رضایتمندی مردم هدف ناجاست
سردار قاسم رضایی جانشین فرمانده ناجا نیز در این دیدار با اشاره به
آرمان‌های عمیق انقلاب اسلامی و حرکت تمام مسئولان و دستگاه‌ها
حول محور این آرمان‌ها، نیروی انتظامی را مردمی و خادم مردم
توصیف و اضافه کرد: امروز روح حاکم بر ناجا تبعیت محض از
رهبری، ولایت و منش انقلابی است.
این مقام ارشد انتظامی با بیان اینکه مسیر گام اول انقلاب به خوبی طی شده
است، گفت:در گام دوم انقلاب نیز نیروی انتظامی با تشکیل هیئت های
اندیشه ورز اقدامات خود را در این راستا ادامه داده است.
جانشین فرمانده ناجا کسب رضایتمندی مردم را از اهداف جدی
نیروی انتظامی دانست و گفت: در برخی موارد، مطالباتی که دیگران
برای ناجا درست کرده اند، مطالباتی حبابی است و تلاش های ما را تحت
الشعاع قرار می دهد.