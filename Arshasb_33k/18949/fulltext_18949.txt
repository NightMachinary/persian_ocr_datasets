18949
نمی‌توانید حالات ذهنی آینده‌تان را پیش‌بینی کنید. همچنین در
انتخاب میان لحظه حال و آینده خیلی ضعیف هستید. آینده برایتان
مکانی تیره است که هزار مشکل ممکن است در آن پیش آید. اگر به شما
پیشنهاد دهم یا الان 50 دلار بگیرید یا سال دیگر 100 دلار، کدام یک را
انتخاب می‌کنید؟ قطعاً همین الان 50 دلار را می‌گیرید. هر چه باشد از
کجا معلوم تا سال آینده چه پیش آید، نه؟ بسیار خب، حال اگر 50 دلار را
برای پنج سال بعد و 100 دلار را برای شش سال بعد به شما پیشنهاد دهم چه؟
به‌جز افزودن یک تأخیر پنج‌ساله، چیزی تغییر نکرده اما حالا انگار
طبیعی به نظر می‌رسد که منتظر 100 دلار بمانیم. هر چه باشد، شما برای
همان 50 دلار هم باید مدت زیادی منتظر بمانید. منطق محض این‌طور
استدلال می‌کند که «بیشتر در هر شرایطی بیشتر است» و هر بار مقدار
بالاتر را انتخاب می‌کند، اما شما منطق محض نیستید. در مواجهه با دو
پاداش ممکن، به احتمال بیشتر سراغ آنی می‌روید که می‌توانید همین
الان از آن لذت ببرید، نه آنی که برای بعدهاست، حتی اگر پاداش مربوط
به آینده بسیار بزرگ‌تر باشد. در لحظه حال، شاید برایتان بهتر به نظر
بیاید که پوشه‌های کامپیوترتان را مرتب کنید تا اینکه سراغ کاری
بروید که یک ماه برای انجامش فرصت دارید و اگر آن را انجام ندهید شغل
یا مدرکتان را از دست می‌دهید. به همین دلیل تا شب آخر منتظر می‌مانید.
اگر به این فکر کنید که در انتهای ماه کدام یک ارزشمندتر است (حفظ