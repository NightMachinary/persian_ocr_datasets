18698
شروع اعمال جراحی الکتیو در کردستان با رعایت پروتکل‌های
بهداشتی
صدیق جدیدالاسلامی امروز(22تیر) در جمع
خبرنگاران،اظهار کرد: اعمال جراحی و درمان‌های غیر اورژانس
(الکتیو) در شرایط کرونا کاهش یافته بود با رعایت پروتکل‌های
بهداشتی از این پس در بیمارستان‌های استان و مراکز درمانی زیر
پوشش دانشگاه علوم پزشکی کردستان بجز بیمارستان کامیاران و
بیجار قابل انجام است.
وی با بیان اینکه نظارت بر عملکرد و نحوه رعایت استانداردهای
حفاظتی و کنترل عفونت در مطب‌های پزشکی و مراکز درمانی به
صورت مستمر، سختگیرانه و روزانه انجام خواهد شد، افزود: مردم
بدون نگرانی از بابت انتقال و واگیری ویروس کرونا به شرط رعایت
بهداشت فردی و استفاده از ماسک می‌توانند در این مراکز حضور یابند.
معاون درمان دانشگاه علوم پزشکی کردستان ضمن بیان این مطلب که
در پی شروع کرونا برای پیشگیری و کنترل این بیماری ارائه خدمات
درمانی طبق دستورالعمل وزارت بهداشت با محدودیت‌هایی همراه
شد، بیان کرد: از اسفند ماه سال گذشته تاکنون تمامی عمل‌های غیر
اورژانس به ویژه در حوزه زیبایی در مراکز درمانی و بیمارستان‌های
تحت پوشش دانشگاه علوم پزشکی کردستان متوقف شده بود.