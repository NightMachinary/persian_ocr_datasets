27932
به گزارش ایسنا، ویلیام بار، دادستان کل آمریکا در گفتگو با شبکه
فاکس نیوز بدون ارائه مدرکی ادعا کرد که به باور او تحقیقات درباره
روابط روسیه و دونالد ترامپ، رییس جمهوری آمریکا بدون هیچ
اساسی آغاز شد و بخشی از اقدام برای تخریب این رییس جمهوری بوده
است.
به گزارش روزنامه گاردین، بار اظهار کرد، وزارت دادگستری
آمریکا مدرکی دارد که نشان می‌دهد چیزی بسیار مشکل‌سازتر از
اشتباه در این تحقیقات صورت گرفته است.
وی اظهار کرد: به نظر من رییس جمهوری کاملا حق دارد که مایوس
شده باشد زیرا فکر می‌کنم چیزی که برای او اتفاق افتاد، یکی از
بزرگترین اقدامات غیر درخور در تاریخ آمریکا بود.
او همچنین تحقیقات اف‌بی‌آی در این باره را بی‌اساس خواند و گفت،
این اقدام برای تخریب ریاست جمهوری صورت گرفت یا دست‌کم
چنین تاثیری داشت.
ویلیام بار با اشاره به خطاهایی که در جریان این تحقیقات صورت
گرفت، گفت: نظر شخصی من این است که مدارک نشان می‌دهند که تنها با
اشتباه یا بی‌دقتی روبرو نیستیم. چیزی بسیار مشکل‌سازتر صورت
گرفته و ما توضیحی برای آن خواهیم یافت.
ویلیام برنز انتخاب بایدن برای ریاست سیا