8102
سعید احترامی در گفت‌وگو با ایسنا، اظهار کرد: با توجه به شرایط آب و
هوایی گرم منطقه و اهمیت استفاده از خنکی شب برای گردش و تفریح در
شهر و همچنین ضرورت ارتقای سطح امنیت جامعه، توجه به نور محیطی
اهمیت زیادی دارد و در این زمینه بهبود شبکه روشنایی با اولویت حفظ
پروتکل‌های زیست محیطی و توجه به زیباسازی مبلمان شهری مورد
توجه شرکت توزیع نیروی برق اهواز است.
وی افزود: با برنامه‌ریزی انجام شده در راستای جلب رضایت
شهروندان و ضرورت بهبود کیفیت روشنایی در سطح معابر، تلاش
شده روشنایی بخش‌های وسیعی از منطقه جنوب شرق اهواز بهبود پیدا
کند.
مدیر امور برق منطقه سه شرکت توزیع نیروی برق اهواز تصریح کرد:
در این زمینه عملیات بهبود روشنایی معابر منطقه جنوب شرق اهواز با
نصب بیش از 12 هزار متر کابل روشنایی در کوی مهدیس،
رنگ‌آمیزی پایه تلسکوپی، تعویض و اصلاح 500 لامپ در جاده
ساحلی شرقی و بلوار آیت‌الله بهبهانی حدفاصل میدان جمهوری تا
نمایشگاه اتومبیل اجرایی شده است.
احترامی ادامه داد: نصب 35 دستگاه کله چراغ لاک‌پشتی در معابر منازل
جهاد، نصب 35 دستگاه کله چراغ درگلزار شهدای صابئین، نصب 42
دستگاه کله چراغ در بلوار امام علی(ع) مهدیس و نصب 227 دستگاه