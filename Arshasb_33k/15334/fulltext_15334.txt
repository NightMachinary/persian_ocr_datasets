15334
اختیارات خود طبق قانون اساسی در عدم تعیین موعد رایزنی‌ها قبل از
وجود کمترین توافق بر سر نخست‌وزیر آینده استفاده کند اما او برای
تشکیل دولت عجله دارد زیرا کشور یارای خلأ سیاسی را ندارد.
در همین راستا، سایت «لیبانون دیبایت» نوشت: پیش از اینکه دولت
حسان دیاب، نخست‌وزیر کنونی لبنان نفس‌های آخرش را بکشد،
بحث و گفت‌وگوها درباره جانشین وی در داخل و خارج بالا گرفت و با
فشار واضح فرانسه، نام نواف سلام بر سعد حریری محتمل‌تر است.
این در حالی است که چند منبع آگاه در گفت‌وگو با سایت النشره لبنان
درباره گفت‌وگوهای پارلمانی درباره تشکیل دولت اظهار کردند:
رایزنی‌ها درباره موضوع دولت در چارچوب رایزنی‌های جانبی
بین همه احزاب آغاز شده و ما نمی‌توانیم قبل از تعیین تاریخ رایزنی‌ها
مدت زمان آن را تعیین کنیم اما رئیس جمهوری ترجیح می‌دهد هرچه
سریعتر دولت را تشکیل دهد هر چند با این وجود هنوز صحبت درباره
نخست‌وزیر آینده زود است.
این منابع درباره اخبار منتشر شده درباره موافقت میشل عون با مکلف
شدن نواف سلام به تشکیل دولت تأکید کردند: فضای کلی به سمت
تشکیل دولت وحدت ملی پیش می‌رود اما صحبت درباره ماهیت، نقش
و مأموریت دولت تنها پس از مشخص شدن نظر فراکسیون‌های
پارلمانی مشخص می‌شود.