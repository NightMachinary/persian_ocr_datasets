12244
روز از شیوع کرونا در خوزستان می‌گذرد و در این ایام پرفراز و نشیب،
چندین نوبت با شما از طریق صدا و سیما سخن گفتم. از همان ابتدا
برنامه‌های مختلف محدودکننده شیوع ویروس، کنترل بیماری و
تمرکز بر قطع زنجیره انتقال آن در سراسر خوزستان با اولویت حفظ
سلامت مردم به اجرا درآمده است.
استاندار خوزستان تصریح کرد: آنچه تاکنون در کشور و خوزستان
انجام شده، در مرحله مواجهه یا تقابل با این ویروس بوده است و در این
راه، از تمام ظرفیت‌های موجود استان و کشور استفاده شده است که
بخشی از آن با همراهی مردم به ثمر رسیده است و قطعا این راه متناسب با
شرایط آینده نیز ادامه خواهد داشت.
وی افزود: امروز، در کنار اولویت خود که حفظ سلامت مردم است،
باید به معیشت و اقتصاد مردم خوزستان نیز توجه ویژه‌ای داشته باشیم.
همچنین با رعایت اصول بهداشتی و پیشگیری از شیوع کرونا، نباید
آسیبی به سلامت مردم وارد شود.
شریعتی تصریح کرد: از اینجا به بعد نیز مرحله دیگری آغاز خواهد شد و
آن مرحله پذیرش ویروس در جامعه و ضرورت تغییر رفتار ما است. در
این مرحله با قبول وجود ویروس در جامعه در کنار مراقبت‌های
بهداشتی تا زمان یافتن واکسن یا دارویی موثر، همچنان با این ویروس
خواهیم جنگید؛ در این مرحله مراقبت‌ها باید به صورت فردی و جمعی