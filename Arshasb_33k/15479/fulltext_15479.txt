15479
در همان روز شیا مدعی شد که دولت لبنان بابت این حکم قضایی از او
عذرخواهی کرده است اما منال عبد الصمد، وزیر رسانه لبنان ارائه
هرگونه عذرخواهی به کابینه را تکذیب کرد.
سفیر آمریکا پس از آنکه احضار شد، در کنفرانس مطبوعاتی در
وزارت خارجه لبنان اظهار کرد: موافقت کردم پرونده این حکم
قضایی تاسف‌انگیز برای ممنوعیت انتقال اظهاراتم در رسانه‌ها را
ببندم.
دیاب نیز در پاسخ به سوالی درباره مذاکرات با صندوق بین‌المللی پول
گفت: گفت‌وگو با صندوق درباره اصلاحات اساسی مدنظر و نیز
برنامه‌هایی را که باید درباره آنها به توافق برسیم، آغاز کردیم.
کابینه دیاب 30 آوریل گذشته یک طرح پنج ساله نجات اقتصادی را
تصویب کرده و مذاکرات با صندوق بین‌المللی پول جهت تامین مالی
این طرح را آغاز کرد تا بحران به وجود آمده در لبنان به دلیل تاخیر در
بازپرداخت بدهی‌هایش را برطرف سازد.
دیدار هاشم اشجع‌زاده با رئیس‌جمهور سریلانکا
به گزارش ایسنا، سفارت جمهوری اسلامی ایران در کلمبو روز
چهارشنبه در توئیتی از دیدار و گفت‌وگوی هاشم اشجع‌زاده، سفیر
جمهوری اسلامی ایران در این کشور با گوتابایا راجاپاکسه،
رئیس‌جمهور سریلانکا خبر داد.