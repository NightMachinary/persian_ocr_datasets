3086
گفته او تغییر اساسی شرایط را برای این قلمروی نیمه‌خودمختار ایجاد
می‌کند.
وی در جریان یک کنفرانس مطبوعاتی خاطرنشان کرد: استرالیا در
حال تطبیق قوانین خود، قوانین دارای اقتدار عالیه و برنامه مهاجرتی
خود است؛ چیزهایی که در مورد آن‌ها مسئولیت و صلاحیت قضایی
داریم؛ تا بتوانیم تغییراتی را که انتظار داریم در هنگ‌کنگ اتفاق
بیفتد، منعکس کنیم.
وزیر امور خارجه استرالیا نیز گفت اقدامات چین در هنگ‌کنگ روز
پنجشنبه و پیش از تصمیمات مذکور، با به اصطلاح پنج چشم یا شرکای
امنیتی این کشور، شامل نیوزلند، آمریکا، بریتانیا و کانادا به بحث
گذاشته شده است.
اظهارات موریسون یک روز پس از آن ایراد شد که چین، دفتر جدیدی
را در هنگ‌کنگ برای کارکنان امنیتی‌اش به منظور نظارت بر اجرای
قانونی که اقدامات خرابکارانه، جدایی‌طلبی، تروریسم و تبانی
خارجی را هدف قرار داده، باز کرد.
چین بابت اعمال این قانون، با انتقاد گسترده جهانی روبه‌رو شده و
انتظار می‌رود اقدام استرالیا مبنی بر تأمین پناهگاهی امن برای برخی
شهروندان هنگ‌کنگی، وضعیت تنش‌های فزاینده بین چین و
استرالیا را بدتر کند.