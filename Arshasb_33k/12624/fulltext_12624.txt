12624
جهاد کشاورزی پاسخگوی کشت غیرمجاز شاهدانه و گراس در قزوین
باشد
منوچهر حبیبی اظهار کرد: مقابله با مواد مخدر تنها راه ریشه‌کن کردن
اعتیاد در جامعه است و باید در این رسالت خطیر همه دستگاه‌های
اجرایی ورود پیدا کنند. همچنین در حوزه مبارزه با آسیب‌های
اجتماعی و مواد مخدر باید آحاد جامعه نقش‌آفرین و دغدغه‌مند
باشند.
حبیبی با بیان اینکه پدیده مواد مخدر و اعتیاد از جمله مشکلات جامعه
است، افزود: پیشگیری از اعتیاد، بسیار مهم است و هر چقدر در این
حوزه، وقت و انرژی صرف شود، حوزه‌های دیگر مبارزه با مواد
مخدر نیز تحت تاثیر قرار خواهند گرفت.
وی خاطر نشان کرد: هم اکنون بخش اعظمی از زندانیان، معتادان و
سارقان هستند و اگر بتوانیم این دو جرم را در استان کاهش دهیم
زندان‌های قزوین به شدت خلوت می‌شوند.
بنا بر اعلام روابط عمومی استانداری قزوین، این مسئول با تأکید بر
جمع‌آوری کشت شاهدانه و گراس در سطح استان، بیان کرد: ادارات
جهاد کشاورزی، منابع طبیعی و محیط زیست اگر توجه بیشتری به این
موضوع داشتند امروز وضعیت استان از نظر کشت این مواد به شکلی
دیگر بود.