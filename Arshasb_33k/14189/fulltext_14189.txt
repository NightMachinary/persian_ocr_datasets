14189
در اینجا مشتری از کارگر می‌ترسد،کارگر از مشتری
به گزارش ایسنا، روزنامه ایران در ادامه نوشت: سینا شیلنگ کف را
روی ماشین می‌گیرد. صاحب ماشین از دور دست تکان می‌دهد و
می‌گوید با داخل ماشین کاری نداشته باشید. فقط روشویی کنید. او هم
مثل خیلی‌ها نگران است از اینکه مبادا کارگران کارواش با دستمالی
که ممکن است آلوده به ویروس باشد، ماشین را تمیز کنند. اما از آن
طرف کارگرها هم نگرانند که نکند صاحب ماشین ناقل کرونا باشد.
دیگر خبری از صف طولانی مقابل در کارواش نیست. تا قبل از کرونا
اینجا ماشین‌ها ردیفی منتظر می‌شدند تا جا خالی شود و بتوانند به اندازه
یک ماشین جلوتر بروند. سعید می‌گوید: «روزهای تعطیل گاهی
اوقات 150 تا ماشین را می‌شستیم اما الان بیشتر از 60 تا ماشین نمی‌آیند.
انگار همه ترجیح می‌دهند با ماشین کثیف این طرف و آن طرف بروند
ولی خیال‌شان بابت کرونا راحت باشد.» آیدین اهل ارومیه است و چند
سالی هست که در کارواش کار می‌کند. ماسک را تا زیر چشمانش بالا
برده و با دقت مشغول تمیز کردن داخل ماشین است. می‌گوید روزهای
اول شیوع کرونا هفت نفر از کارگران، رها کردند و به شهرشان برگشتند
و حالا کارواش با نیمی از کارگران کار می‌کند: «روزهای اول شرایط
خیلی سخت بود. هم ما نگران بودیم هم مشتری. نمی‌دانیم ماشینی را که
تمیز می‌کنیم بیمار کرونایی در آن بوده یا نه!» او درباره کار با ماسک