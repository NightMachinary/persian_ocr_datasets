12635
فرایند اجرای این برنامه مهم به نحو مطلوبی انجام شد. معاون اول رییس
جمهور با تاکید بر اینکه بانک سپه باید خدمات مطلوبی به نیروهای
مسلح ارائه دهد، تصریح کرد: نیروهای مسلح نباید احساس کنند که با
ادغام بانک ها و موسسات وابسته آنها در بانک سپه، نقصان و کاستی در
ارائه خدمات به آنها ایجاد شده است و لازم است ارائه خدمات به گونه ای
باشد که پرسنل نیروهای مسلح از این کار پراهمیت رضایت داشته
باشند. در این جلسه که رییس کل بانک مرکزی، مدیرعامل بانک سپه و
نماینده ستاد کل نیروهای مسلح نیز حضور داشتند، گزارشی از
وضعیت بانک قوامین، بانک انصار و موسسه اعتباری کوثر ارائه شد و
نماینده بانک مرکزی در خصوص آثار مالی ناشی از این ادغام و نحوه
تسویه با سهامداران به ارائه توضیحاتی پرداخت. در این نشست پس از
بحث و تبادل نظر در خصوص جزئیات مرتبط با فرآیند ادغام بانک ها و
موسسات اعتباری وابسته به نیروهای مسلح در بانک سپه، مقرر شد
مجامع عمومی فوق العاده ادغام بانک های قوامین، انصار و موسسه
اعتباری کوثر ظرف ماه آینده برگزار شود و بدین ترتیب پرونده
بزرگترین پروژه اصلاح ساختار نظام بانکی در کشور بسته خواهد
شد.
جهانگیری: اصلی‌ترین منبع توسعه کشور در سال‌های آینده، منابع نفت و
گاز است