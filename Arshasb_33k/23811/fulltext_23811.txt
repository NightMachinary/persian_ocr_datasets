23811
این هنر خلاف ادب و آداب چاقوسازان بود، این هنر سینه‌ به سینه در
زنجان نقل شده بود و اگر از مرز ایران می‌گذشت، چاقو و شمشیر زنجان
رقیبی جدی به خود می‌دید که از قضا این رقیب نحوه برخورد با
صنایع‌دستی سرزمینش را به از رقیب می‌داند.
از دیده رفتیم
پیش از وضع قانون، لااقل گاهی صنایع‌دستی تهران سفارش
کارهای موزه‌ای و زینتی را می‌داد، ماجرای این سفارش‌ها البته به دهه
60 بازمی‌گردد. اما همان‌زمان نیز اصرار سازمان به این بود که چاقوها به
دلال فروخته شوند و سازمان از این واسطه چاقو بخرد. این خرده محل
درآمد نیز بعد از مدتی به باد فراموشی گرفته شد و در سه دهه بعدی به آرامی
صنعت چاقوسازی زنجان راه قعر را پیش گرفت و همراه با سقوط تعداد
استادکاران، فروشندگان چاقوی چینی در بازار صنایع‌دستی
زنجان بالا و بالاتر رفتند. داخل دکان محمدرضا فرجیان و داخل
ویترین، قاب کوچکی با خط نستعلیق می‌گوید «از دل برود هر آن‌که از
دیده رود»، فرجیان اما با عذرخواهی می‌گوید که داستان
استادکاران و هنرمندان در این خطه برعکس این شعر است، هنرمندان
وقتی شناخته می‌شوند که از دیده بروند، وقتی کار آنها ارزش پیدا
می‌کند که دیگر دیر است. فرجیان زیرچشم نگاهی به تصویر پدر
می‌کند و می‌گوید: «پدرم انسان لطیف و خوش‌صحبتی بود، اگر