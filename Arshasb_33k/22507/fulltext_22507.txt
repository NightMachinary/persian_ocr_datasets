22507
توسعه اتاق های چندحسی در مدارس
به گزارش ایسنا، سیدجواد حسینی در نشستی مجازی که با حضور
سازمان های مردم نهاد فعال در حوزه نابینایان در آستانه روز جهانی
نابینایان برگزار شد، با بیان اینکه این مناسبت ها باید به ما یادآوری کند
که جهت گیری مان به چه سمتی باشد گفت: ما معتقدیم که آرمان بشر ایجاد
یک جامعه دوستدار انسان است و همچنین معتقدیم که آرمان بشر، جامعه
دوستدار معلول است.
وی افزود: قانونی که اکنون در دسترس ماست، قانون جامع حمایت
از معلولان است که بر برابری فرصت های آموزشی و شغلی و دسترسی
پذیری فضا، معابر، تجهیزات و امکانات کارگاهی و ... است.
وی با بیان اینکه تمام تلاش ما این است که در روز عصای سفید به این سمت و
سو حرکت کنیم گفت: آموزش و پرورش یکی از ارکان مهم عادلانه
شدن و برابرسازی جامعه است. بدون شک اگر سوال کنند جامعه توسعه
یافته، کمال جو و دوستدار انسان چه ارکان مهمی دارد پاسخ این است
که عادلانه سازی آموزش و کیفیت بخشی به نظام یاددهی یادگیری از
مهمترین محورها است.
حسینی ادامه داد: اگر نظام تعلیم و تربیت مناسب سازی شده و تطابق یافته
رقم بخورد، جامعه تطابق یافته نیز ایجاد می شود. 100 سال گذشته در
شهر تبریز آموزش نابینایان در ایران آغاز شد. درست 26 سال بعد یعنی