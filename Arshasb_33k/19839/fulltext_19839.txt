19839
موضوع باعث دلگرمی ملی پوشان بود. در نهایت امیدوارم شر بیماری
کرونا از سر همه دنیا کم شود و زندگی به روال عادی خود بازگردد.
طارمی: برای رسیدن به این جایگاه خیلی تلاش کردم
به گزارش ایسنا به نقل از سایت ریو آوه، مهدی طارمی در تابستان به
عضویت تیم ریو آوه پرتغال درآمد و موفق شد در این تیم عملکرد
خوبی از خود ارائه دهد.
این مهاجم در 27 بازی در این فصل برای تیم ریو آوه پرتغال موفق شد 11
گل به ثمر برساند.
طارمی که در یک برنامه تلویزیونی به عنوان بهترین لژیونر ایرانی
انتخاب شده است گفت: افتخار می‌کنم که به این مهم توانستم دست یابم.
من خیلی تلاش کردم تا بتوانم به این جایی برسم که الان به آن تعلق دارم و
اینجور اتفاقات کوچک هستند که به ما در این مسیر انگیزه می‌دهند.
مهدی طارمی بعد از حضور در پرسپولیس راهی الغرافه قطر شد و از این
تیم تصمیم به حضور در فوتبال اروپا و تیم ریو آوه پرتغال را گرفت.
مهاجم تیم ملی فوتبال ایران در بخش دیگری از سخنانش گفت:
نمی‌توانم هم‌بازی‌های خودم را فراموش کنم و از تمام مربیان و
بازیکنان ریو آوه پرتغال که به من کمک کردند تا خیلی زود به شیوه
خاص فوتبالی در این کشور عادت کنم تشکر می‌کنم. آمدن به فوتبال
اروپا خیلی به سود من بود و از این بابت خوشحالم.