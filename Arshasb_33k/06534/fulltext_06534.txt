6534
اسماعیل صادقی‌نیارکی ظهر امروز (21 مردادماه) در جلسه اقتصاد
مقاومتی استان با بیان اینکه جلسه امروز مقارن با سالروز حمایت از
صنایع کوچک در تقویم کشور است، این جلسه در راستای حمایت
قضایی از بنگاه‌های تولیدی و حل مشکلات‌شان است؛ چرا که حمایت
از تولید در سال جهش تولید که از سوی مقام معظم رهبری نامگذاری
شده، یک تکلیف شرعی برای همه است.
وی با بیان اینکه دستگاه قضایی حمایت از تولید و تلاش برای پیگیری و
حل مشکلات بنگاه‌های تولیدی را یک وظیفه برای خود می‌داند،
افزود: دستور اخیر ریاست قوه‌قضاییه مبنی بر اینکه بانک‌ها حق تملک
واحدهای تولیدی را به خاطر بدهی بانکی ندارد، در استان زنجان با
قاطعیت و بدون اغماض اجرا خواهد شد.
این مسئول ادامه داد: هیچ دستگاه و سازمان دولتی حق ندارد با اقدامات
خود، منجر به تعطیلی واحدهای تولیدی شود؛ چراکه این عمل
برخلاف ضوابط و مقررات نظام مقدس جمهوری اسلامی است و نباید
اقدامات ما خواسته و ناخواسته منجر به تعطیلی بنگاه‌های تولیدی
شود.
صادقی‌نیارکی با بیان اینکه انتظار ما از سیستم بانکی این است که در
محاسبه سودهای بانکی ضمن رعایت مقررات بر اساس مصوبات بانک
مرکزی اقدام کند؛ چراکه اخذ سودهای بانکی با درصدهای بالا