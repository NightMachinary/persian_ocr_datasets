32206
مجتبی یوسفی در گفت‌وگو با ایسنادر خصوص وضعیتش در لیگ برتر
والیبال اظهار کرد: با 6 برد از 7 بازی در صدر جدول قرار داشتیم.
خوشبختانه پس از یک وقفه طولانی لیگ را مجددا با برد آغاز کردیم و
شرایط خوبی داریم. فولاد سیرجان یک باشگاه کاملا حرفه‌ای است که
به لحاظ امکانات سخت‌افزاری و مادی در شرایط ایده‌آلی قرار دارد.
وی افزود: کادر فنی خوبی داریم و در حال حاضر از بهترین تیم‌های
لیگ برتر والیبال هستیم. تیمی یکدست و یک دل داریم و تمام بازیکنان
برای یک هدف که قهرمانی در لیگ برتر است می‌جنگند. امیدوارم
مشکلی در ادامه فصل به وجود نیاید تا بتوانیم به هدف دست یابیم.
لیبرو تیم فولاد سیرجان اضافه کرد: تیم فولاد سیرجان برای قهرمانی
بسته نشده است. تیم‌هایی هستند که بیشتر از فولاد هزینه کرده‌اند. با
توجه به هزینه‌ای که باشگاه کرده اگر به جمع چهار تیم راه‌ یابیم نتیجه
ایده‌آلی کسب کرده‌ایم.
یوسفی در خصوص شرایط تیم فولاد سیرجان در تعطیلات طولانی
مدت لیگ برتر والیبال گفت: فکر می‌کردیم که این تعطیلات طولانی
مدتدر شرایط روبه‌ رشدتیم ما وقفه ایجاد کند. لیگ برتر در سال جاری
به گونه‌ای است که باید بازی به بازی پیش برویم. ممکن است امروز یک
بازی انجام دهیم و بازی بعدی به دلیل شرایط وخیم کرونا در کشور لغو
شود. از همین رو از روز اول برنامه داشتیم که بازی به بازی جلو برویم.