1334
در همین حال گریفیث روز چهارشنبه در بیانیه‌ای از اعلام خبر آتش بس
از سوی ائتلاف تحت رهبری عربستان استقبال کرد.
او گفت: طرف‌ها اکنون باید از این فرصت استفاده کنند و فورا به کلیه
خصومت‌ها پایان دهند.
انتظار می‌رود هر دو طرف درگیر در جنگ در کنفرانسی ویدئویی
برای بحث درباره آتش بس شرکت کنند. این پیشنهاد شامل توقف
کلیه نبردهای هوایی، زمینی و دریایی است.
ائتلاف عربستان اعلام کرده، ائتلاف یک آتش بس جامع را برای یک
دوره دو هفته‌ای اعلام می‌کند که از 12 ظهر پنجشنبه شروع می‌شود.
ائتلاف عربی تولیدات نفتی یمن را می‌دزدد
به گزارش ایسنا، به نقل از شبکه خبری المیادین، شرکت نفت یمن در
بیانیه‌ای اعلام کرد که ائتلاف متجاوز عربی به سرکردگی عربستان،
علی‌رغم تکمیل مراحل بازرسی کشتی‌های حامل مشتقات نفتی در
جیبوتی و گرفتن مجوز بین المللی برای ورود به بندر حدیده، 15 کشتی
را در نزدیکی بندر جیزان توقیف کرده است.
در این بیانیه آمده است: خالی بودن بندر حدیده از کشتی‌های حامل
تولیدات نفتی از 11 روز گذشته نشانه خطرناکی از تشدید تجاوزگری
است و این اقدام جنایتکارانه نتایج انسانی فاجعه‌باری به ویژه درپی
شیوع کرونا به همراه خواهد داشت.