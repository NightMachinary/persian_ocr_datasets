32902
شهروندان انجام شود با هماهنگی مراجع قضایی حساب مجرم مسدود
می شود و اطمینان خاطری به مالباخته می‌دهیم تا روند قضایی آن طی
شود.
محمدپور بیان کرد: از شهروندان می‌خواهیم در هنگام واریز مبالغ
از سوی افراد و منابع ناشناس به حساب خود موضوع را در بلافاصله به
پلیس گزارش دهند تا در مظان اتهام کلاهبرداری قرار نگیرند.
وی با اشاره به کلاهبرداری از طریق درج آگهی‌های جعلی در سایت‌ها
و شبکه‌های اجتماعی برای پرداخت وام کم بهره در فضای مجازی، از
مردم خواست برای دریافت هرگونه تسهیلات از مسیر قانونی و اصلی
آن یعنی مراجعه به بانک و تشکیل پرونده براساس شرایط اعلامی بانک‌ها
و مؤسسات مالی معتبر اقدام کرده و از خرید و فروش تسهیلات در فضای
مجازی خودداری کنند.
رئیس پلیس فضای تولید و تبادل اطلاعات خراسان جنوبی با بیان
اینکه در حوزه شناسایی کسب و کارهای فعال در فضای مجازی در
استان 25 درصد افزایش داریم، تصریح کرد: یکی از مشکلات در
جرائم مالی سایبری این است که شماره کارت و حساب متعلق به مجرم
اصلی نیست و کلاهبردار با استفاده از کارت و حساب بانکی دیگران در
فضای مجازی فعالیت می‌کند تا ردی از خود به‌جا نگذارد، لذا کشف آن
زمانبر است.