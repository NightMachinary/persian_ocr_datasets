20925
معاون سلامت، اصلاح و تربیت زندان‌های استان قم افزود:
علاقه‌مندان و خیرین کتاب می‌توانند در صورت تمایل برای شرکت
در نذر کتاب، کتاب‌های خود یا هزینه خرید آن را به آدرس خیابان
ساحلی جنب کتابخانه آیت‌الله خامنه‌ای اداره کل زندان‌های قم،
اداره فرهنگی تربیتی زندان‌های قم ارسال کنند.
وی با تأکید بر ضرورت دانش‌افزایی زندانیان تصریح کرد: به دلیل
عدم ارتباط زندانیان با محیط بیرونی مطالعه کتاب برای دانش‌افزایی
آنها ضرورت دارد و از طرفی فرصت زیادی برای آن هم وجود دارد که با
راه‌اندازی این پویش می‌توان به دانش‌افزایی زندانیان کمک کرد.
بنیادی با اشاره به وجود 4 زندان در استان قم افزود: در هر چهار زندان
به‌منظور دانش‌افزایی زندانیان مجهز به کتابخانه هستند.
معاون سلامت زندان‌های قم ادامه داد: کانون اصلاح تربیت و زندان
زنان نیز در این طرح مطرح هستند که در قالب پویش کتاب مهربانی
سعی می‌شود کتاب‌های مختص به سنین زیر 18 سال و زنان در اختیار
آنها قرار بگیرد.
وی در رابطه با سوادآموزی زندانیان نیز اظهار داشت: حوزه فعالیت ما
از نهضت سوادآموزی آغاز می‌شود و تا مدارس راهنمایی و
دبیرستان ادامه دارد و علاوه بر این حوزه‌های آموزشی فنی‌حرفه‌ای
در رشته‌های متعدد و آموزش مهارت‌های عملی را نیز در برمی‌گیرد.