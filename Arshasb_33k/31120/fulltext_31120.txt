31120
کشف زمین‌خواری ده میلیاردی در دورود
سردار حاجی محمد مهدیان نسب اظهار کرد: در پی اخبار دریافتی
مبنی بر تصرف اراضی ملی در محله انگشته شهرستان دورود، مراتب
به‌صورت ویژه در دستور کار مأموران پلیس آگاهی این شهرستان
قرار گرفت.
وی تصریح کرد: در همین راستا با تشکیل تیمی ویژه، متشکل از عوامل
پلیس آگاهی شهرستان به اتفاق نماینده اداره منابع طبیعی و دستگاه
قضائی به آدرس مورد نظر اعزام شدند.
فرمانده انتظامی لرستان خاطرنشان کرد: در پی نقشه‌برداری و
جانمایی از عرصه اراضی ملی مورد نظر و استعلام‌های صورت گرفته
مشخص شد، 20 هزار مترمربع از اراضی ملی توسط یکی از اهالی مورد
تصرف غیرقانونی قرار گرفت.
سردار مهدیان نسب اضافه کرد: کارشناسان منابع طبیعی، ارزش این
اراضی ملی تصرف شده را 10 میلیارد ریال برآورد کردند.
وی بیان کرد: با هماهنگی مراجع قضائی، فرد موردنظر دستگیر در
تحقیقات تخصصی انجام شده به دلیل نداشتن مدارک مبنی بر اثبات
مالکیت به جرم خود اعتراف و پرونده جهت سیر مراحل قانونی به
مراجع قضائی ارسال شد.