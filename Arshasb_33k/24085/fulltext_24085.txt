24085
دستگاه تولید ماسک را در کشور مستقر کرده ایم به گونه ای که ظرفیت
بالایی در تولید انواع ماسک ایجاد شده که به زودی شاهد رفع
کمبودها در این زمینه خواهیم بود. رییس ستاد اجرایی فرمان
امام(ره) همچنین از اقدامات صورت گرفته توسط این ستاد در حوزه
درمان خبر داد و گفت: در زمینه پلاسمادرمانی کارهای خوبی انجام
شده و در حوزه تولید واکسن کرونا نیز به نقاط خوبی دست یافته ایم و در
این زمینه از سایر کشورها عقب نیستیم. وی با اشاره به ضدعفونی کردن
500 نقطه در کشور و توزیع اقلام و بسته های بهداشتی در میان
نیازمندان خاطرنشان کرد: این ستاد 6 هزار میلیارد تومان تسهیلات
قرض الحسنه برای اجرای طرح های مشاغل خرد و خانگی تدارک دیده تا
به سرعت بتواند 165 هزار فرصت شغلی ایجاد کند. اختصاص اعتبار
برای جهش تولید، ایجاد سه هزار فروشگاه مجازی، تخصیص 200
میلیارد تومان تنخواه برای شرکت های دانش بنیان که در این مقطع
دچار مشکل شدند، توزیع یک میلیون اقلام بهداشتی و توزیع یک
میلیون بسته غذای خشک از دیگر اقدامات ستاد اجرایی فرمان امام(ره)
بود که توسط محمد مخبر گزارش داده شد. رییس بنیاد مستضعفان
انقلاب اسلامی نیز در این نشست به تشریح اقدامات و برنامه های این بنیاد
برای کاهش تبعات شیوع کرونا پرداخت و گفت: خرید، تجویز و
ارایه تعدادی آمبولانس و آماده سازی اماکن برای استقرار پرسنل