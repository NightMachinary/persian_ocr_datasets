31649
به گزارش ایسنا، یوسف حیدری، گزارش نویس، در روزنامه ایران
نوشت: «امروز با فاصله از هم می‌ایستیم تا فردا یکدیگر را محکم تر در
آغوش بگیریم.» این جمله را هر جای ایتالیا که باشی می‌بینی یا
می‌شنوی. می‌گویند ایتالیایی‌ها و ایرانی‌ها از خیلی جهات شبیه هم
هستند؛ از شلختگی در ترافیک و بقیه کارها بگیر تا عواطف تند و ظریف در
روابط انسانی. یکی دیگر از خصلت‌های مشترک ما البته همدلی در
شرایط بحرانی است.
«اغلب ایرانی‌های ساکن ایتالیا مثل من دانشجو هستند. امسال ما
مجبور شدیم همه جشن‌های عمومی مربوط به نوروز را تعطیل کنیم.
حتی سفارت ایران که هر سال جشن برگزار می‌کرد و مهمان‌های زیاد هم
داشت همه برنامه‌ها را لغو کرد و خیلی از ما مثل سال‌های قبل کنار هم جمع
نشدیم.»
این‌ها را آیدا می‌گوید؛ دانشجوی ایرانی دانشگاه هنرهای زیبای
رم. او نوروز امسال نتوانست برای تهیه وسایل سفره هفت سین از خانه
خارج شود: «امسال سفره هفت سین نداشتیم و در تنهایی و همراه با
خواهرم و همسرم لحظه تحویل را جشن گرفتیم. تعدادی از دانشجوها
هم به دلیل تعطیل شدن دانشگاه و برگزاری کلاس‌ها به صورت آنلاین،
برای این که در هزینه‌های زندگی و اجاره خانه صرفه جویی کنند،
تصمیم گرفتند به ایران برگردند و این روزها کنار خانواده‌هایشان