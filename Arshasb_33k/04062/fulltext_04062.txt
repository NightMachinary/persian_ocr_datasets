4062
سارق، مال‌باخته و مال مورد سرقت نیست؛ بلکه جرمی است که تبعات
امنیت روانی و اجتماعی بسیاری چه در سطح خانواده و چه در سطح
کلان جامعه دارد.
زینلی یادآور شد: نوعی از پیشگیری تحت عنوان «پیشگیری کیفری»
که طی آن دستگاه قضا می‌بایست اشد مجازات را برای سارق در نظر
بگیرد در جوامع پیشرفته اجرا شد اما نتیجه مطلوبی نداشت و «پیشگیری
وضعی» که در آن شهرسازی مهم‌ترین مؤلفه پیشگیری بود مطرح شد.
وی ادامه داد: در پیشگیری وضعی شهرهایی که روشنایی بیشتر،
پیاده‌روهای بزرگ‌تر، مناطق حاشیه‌ای کمتر و مبلمان شهری
مناسب‌تری داشت، جرائم کمتر و احساس امنیت بیشتری داشت اما
بهترین نوع پیشگیری، «پیشگیری اجتماعی» است که دستگاه خاصی
متولی آن نیست و همه دستگاه‌ها، ارگان ها و نهادهای جامعه تعامل و
مشارکت دارند تا سطح احساس امنیت در جامعه ارتقا یابد.
فرمانده انتظامی ابرکوه با بیان اینکه با چند اقدام ساده می‌توان از
وقوع بسیاری از سرقت‌ها جلوگیری کرد، افزود: خانه باغ‌هایی که
بدون مجوز ساخته شده است و یا ساختمان‌های نیمه‌تمام در سطح شهر
که تجهیزات ساختمان‌سازی در آن است اغلب مورد سرقت واقع
می‌شود که می‌توان تنها با قرار دادن این تجهیزات در یک اتاقک از
وقوع یک فقره سرقت جلوگیری کرد.