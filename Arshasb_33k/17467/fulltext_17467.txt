17467
به گزارش ایسنا، سازمان بهداشت جهانی به خبرگزاری رویترز گفت،
وزارت بهداشت کره شمالی به صورت هفتگی به‌روزرسانی‌های
خود را در اختیار این سازمان قرار می‌دهد و این کشور ظرفیت انجام
تست کرونا را در آزمایشگاه مرجع ملی خود واقع در شهر پیونگ
یانگ دارد. دکتر ادوین سالوادور، نماینده سازمان بهداشت جهانی
در جمهوری دموکراتیک خلق کره (کره شمالی) در پاسخ به یک ایمیل
رویترز نوشت: تا دوم آوریل تعداد 709 نفر شامل 11 خارجی و 698 تن
از اتباع خود کره شمالی در این کشور تست ابتلای به ویروس کووید
19 را دادند. هیچ مورد مثبتی از ابتلای به این ویروس گزارش نشده
است. تعداد 509 تن شامل دو خارجی نیز در این کشور قرنطینه شده‌اند.
او ادامه داد: از 31 دسامبر تا کنون تعداد 24842 تن از قرنطینه در کره
شمالی آزاد شده‌اند که شامل 380 خارجی می‌شود. او همچنین عنوان
کرد، کره شمالی تجهیزات آزمایشگاهی تکمیلی از سوی همپیمانش
چین در ماه ژانویه دریافت کرده و سازمان بهداشت جهانی نیز
محموله‌های تجهیزات محافظتی را به این کشور فرستاده است. یک
کارشناس حقوق بشری سازمان ملل خواستار برداشته شدن
تحریم‌های بین‌المللی علیه کشورهایی همچون کره شمالی با هدف
تضمین رسیدن غذا به دست مردم گرسنه در زمان شیوع کروناویروس
شد. برخی کارشناسان خارجی نسبت به اینکه کره شمالی با توجه به