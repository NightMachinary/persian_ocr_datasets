2051
احیای آب‌بندان‌های سه منظوره در 30 روستای شهرستان رشت
مسعود اسدی‌پرور در گفت و گو با ایسنا با بیان اینکه رشت، بزرگترین
شهرستان برنج‌خیز کشور است، گفت: وضعیت شالیزارهای این
شهرستان مطلوب است و برای تامین آب شالیزارها هیچ مشکلی
نداریم.
وی افزود: در حال حاضر در 68 درصد از شالیزارهای این شهرستان
ظهور خوشه‌های طلایی برنج به ما گزارش شده است.
اسدی‌پرور ادامه داد: برخی از شالیزارهای گیلان که به صورت لکه‌ای
هستند، به دلیل اینکه در انتهای آبرسانی شبکه سفیدرود قرار
گرفته‌اند، در برخی از روزها با تنش آبی مواجه می‌شوند که
خوشبختانه این مشکلات با همکاری شرکت آب منطقه ای گیلان در
شهرستان رشت حل شده است.
وی خاطرنشان کرد: یکی از اقدامات اساسی که برای کاهش
مشکلات تامین آب شالیزارهای شهرستان به خصوص در مناطق لشت
نشا و خشکیجار در حال انجام است، احیای آب‌بندان‌ها است.
مدیر جهاد کشاورزی شهرستان رشت تصریح کرد: در حال حاضر
450 هکتار از آب بندان‌ها در 30 روستای شهرستان رشت در حال احیا
هستند و تا اواخر شهریور ماه احیای این میزان از آب‌بندان‌ها به اتمام می
رسد.