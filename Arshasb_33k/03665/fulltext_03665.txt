3665
اعتراف یواخیم لوو بعد از تساوی برابر سوئیس
به گزارش ایسنا و به نقل از کیکر، تیم ملی فوتبال آلمان در لیگ ملت های
اروپا به مصاف سوئیس رفت که این بازی با تساوی سه بر سه به پایان رسید.
یواخیم لوو اعتراف کرد که تیمش اشتباهات زیادی در این بازی
داشت.
سرمربی تیم ملی فوتبال آلمان بعد از بازی گفت: بازی به طرز باور
نکردنی بود. هر دو تیم در کارهای هجومی دست به ریسک زدند و همین
باعث شد تا اشتباهات بالا رود. ما آغاز خوبی نداشتیم و بازی را بد شروع
کردیم با این حال بازیکنان امید خود را از دست ندادند و به بازی
برگشتند. ما اشتباهات زیادی داشتیم.
یواخیم لوو ادامه داد: برای پیروزی در این بازی دست به خطر زدیم. باید
فکری به حال این اشتباهات زیاد کرد. نکته مثبت این دیدار اینکه با دو
گل عقب افتادیم اما ناامید نشدیم و جبران کردیم. سوئیس دو بار در این
بازی پیش افتاد اما ما هر دو بار جبران کردیم و این روحیه تیم را نشان می
دهد.
سرمربی ژرمن ها در پایان گفت: ما اشتباه داریم اما اشتباه ما جزئی از
فوتبال است به ویژه اینکه اگر آن تیم در مرحل پیشرفت و رشد باشد. ما می
توانیم از اشتباهات و ناکامی ها درس بگیریم و قوی تر از قبل به پا خیزیم.
نتایج ناامید کننده اخیر آلمان باعث شده است تا انتقادهای زیادی از