11445
واکنش به ویدییی که اخیرا در فضای مجازی منتشر شد، با بیان اینکه
تاسیسات روستای حسین آباد فنوج خود گردان است، از تامین پمپ و
لوله برای رفع مشکل آبی این روستا خبر داد و گفت: این شهرستان در
جنوب غرب سیستان و بلوچستان واقع شده و دارای 141 روستاست
که از این تعداد 69 روستا دارای تاسیسات آب آشامیدنی و 76 روستا
فاقد تاسیسات بوده که از این تعداد 30 روستا بالای 20 خانوار است.
وی شاخص بهره‌مندی از آب آشامیدنی فنوج را 80 درصد اعلام و
اظهار کرد: جمعیت کل روستاهای سطح شهرستان 36 هزار نفر بوده
که 29 هزار نفر دارای تأسیسات آبرسانی هستند. روستای به تصویر
کشیده شده در کلیپی که به تازگی در فضای مجازی منتشر شد، روستای
حسین آباد مره از دهستان مسکوتان، دارای 23 خانوار است که به
صورت خودگردان توسط خود اهالی مدیریت می‌شود.
طبق اعلام وزارت نیرو، مدیرعامل آب و فاضلاب استان سیستان و
بلوچستان با بیان اینکه به دلیل عدم استقبال مردم از گرفتن انشعاب،
تاسیسات فرسوده و قدیمی این روستا توسط بهداشت محیط اجرا شده
است، ادامه داد: طی چند سال اخیر شرکت آب و فاضلاب اقدام به
بهسازی و تجهیز چاه کرده و مخزن ذخیره روستا نیز شست و شو و آب در
قالب شیر برداشت توزیع می‌شده که مدیریت توزیع به صورت
خودگردان توسط خود اهالی صورت می‌گرفت.