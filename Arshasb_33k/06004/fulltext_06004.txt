6004
مشخص شد که موضع اسرائیل بر حفظ مسائل امنیت و منافع قومی
حیاتی متمرکز خواهد بود نه عقب‌نشینی از مرزهای 67 و قدس تحت
سیطره اسرائیل باقی خواهد ماند و شهرک‌های کرانه باختری در داخل
مرزهای اسرائیل ادغام خواهند شد. هیچ گونه ارتش خارجی در غرب
رود اردن نخواهد بود و اگر به توافقی رسیدیم آن را به همه‌پرسی
خواهیم گذاشت.
باراک تأکید کرد: هیچ کسی درباره توافق نهایی صحبت نکرد بلکه
توافق کلی مثل توافق سال 1978 کمپ دیوید بین مناحیم بیگن،
نخست‌وزیر وقت اسرائیل و انور سادات، رئیس‌جمهوری فقید مصر
بود. بعد از چند روز مذاکره به نتیجه‌ای که ما و آمریکایی‌ها پیش‌بینی
می‌کردیم نرسیدیم.
به گفته باراک، چهار روز اول مذاکرات هیچ نتیجه‌ای حاصل نشد و با
یادداشتی که ارائه شد مخالفت شد. دنیس روس، دیپلمات آمریکایی
این یادداشت را تهیه کرده بود.
باراک گفت که بیل کلینتون روز ششم مذاکرات با خشم بر سر احمد قریع
(ابوعلا)، نماینده فلسطین فریاد زد: اسرائیل آماده است 85 درصد
اراضی را بدهد درحالی که ابوعلا حتی با مذاکره در این باره مخالف
است.
باراک گفت: به دنبال این تحول، کادر پنج‌گانه مذاکرات لغو شد و هر