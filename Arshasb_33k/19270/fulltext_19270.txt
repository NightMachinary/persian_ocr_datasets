19270
زندگی مؤمنانه، عنوان کرد: هنگام بروز حادثه کرونا مردم نسبت به هم
مهربان‌تر شدند و کارهایی انجام دادند که قبلاً انجام نمی‌دادند یعنی
فرصت‌های جدیدی پیدا شد و افسوس خوردند چرا درگذشته از
فرصت‌هایشان را استفاده نکردند؛ در واقع این حادثه هزینه فرصت را
شفاف کرد.
وی ادامه داد: در حسابداری مطلبی با عنوان مدیریت کیفیت جامعه
داریم که هزینه‌هایی که بابت مخارج و اقدامات ایجابی برای
پیشگیری انجام می‌دهیم بسیار به‌صرفه‌تر است که ما هزینه درمان و
جبران خسارات انجام دهیم؛ هزینه‌های جبران خسارت بسیار
گران‌تر از هزینه‌هایی است که برای کیفیت و پیشگیری خرج می‌کنیم.
عضو هیئت‌علمی پردیس فارابی دانشگاه تهران با اشاره به قرنطینه در
ایام بیماری کرونا، ابراز کرد: هنگام بروز بیماری فراگیر، برای
جلوگیری از آن باید فضاها را بست و هنگام بستن این فضاها و مسدود
کردن فعالیت‌ها باید به همه جنبه‌ها دقت کنیم و تبعات و زیان‌های
فعالیت‌های متوقف‌شده را موردبررسی قرار داد.
کاشانی با تأکید بر نقش فضای مجازی در شرایط بیماری کرونا،
یادآور کرد: در این شرایط فضای مجازی فرصت خوبی برای کاهش
هزینه‌های بیماری کرونا بود؛ در واقع کرونا ارزش سرمایه‌گذاری
در آموزش مجازی را مشخص کرد.