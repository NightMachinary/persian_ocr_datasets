27223
صهیونیستی را به شدت محکوم کرد و گفت عادی‌سازی روابط یعنی
تسلیم شدن در برابر این رژیم و این هرگز نمی‌تواند حقایق را تغییر دهد.
فوزی برهوم سخنگوی حماس هم ضمن محکوم کردن این توافق، آن
را اقدامی خطرناک و جایزه‌ای مجانی به دشمن صهیونیستی در مقابل
جنایات در حق ملت فلسطین دانست و گفت این توافق موجب تشویق
هرچه بیشتر رژیم اشغالگر به ارتکاب جنایت علیه ملت و مقدسات
فلسطین خواهد شد.
عباس زکی از رهبران جنبش فتح هم اقدام امارات به عادی‌سازی
روابط با رژیم صهیونیستی را شانه خالی کردن از مسئولیت‌های ملی،
دینی و انسانی خود در قبال مساله فلسطین دانست.
واکنش هاشمی به ورود شرکت‌های شهرداری به بورس
محسن هاشمی در گفت‌وگو با ایسنا، در مورد ورود شرکت‌های وابسته
به شهرداری در بازار بورس با بیان اینکه عرضه شرکت‌ها
وسازمان‌های وابسته به شهرداری تهران به بازار سرمایه، بعنوان یکی
از راهبردهای امسال مدیریت شهری اعلام شده است، گفت: البته
مقدمات فراوانی باید آماده شود. وی با بیان اینکه برای عرضه شرکتها
در بازار اولیه سرمایه و فرابورس، الزامی برای سودآور بودن آنها
وجود ندارد و بسیاری از شرکتهای عرضه شده در این بازار زیان‌ده
بوده‌اند، ادامه داد: یکی از اهداف این راهبرد این است که با انجام