25758
که بر اساس اجماع جهانی، این ویروس حداقل تا یکسال دیگر وجود
خواهد داشت نمی توان اقتصاد را کاملا تعطیل کرد مگر آن که مجبور به
انتخاب شویم، بدین ترتیب درست ترین تصمیم، همزیستی
خردمندانه در مقابله با کرونا ضمن حفظ زندگی و اقتصاد جامعه است.
رییس ستاد استانی مقابله با کرونا، تاکید کرد: نیاز به یک همکاری
کامل داریم و برای این که در هیچ بخشی آسیب نبینم و از این بحران
عالمگیر عبور کنیم هم مردم باید کاملا مسایل بهداشتی را رعایت
کنند و هم دولت در اعمال محدودیت های لازم و نظارت بر آن ها نهایت
اهتمام را معمول دارد و گردشگران نیز به الزامات استان و شیوع کرونا
در مازندران توجه کنند.
بر اساسگزارش روابط عمومی استانداری مازندران، وی با اشاره به
این که در غرب مازندران علیرغم حضور بیشتر گردشگران، شهرهایی
داریم که به دلیل رعایت مسایل بهداشتی، وضعیت آن ها قرمز نشده است
و در همان منطقه شهرهایی هستند که به دلیل عدم رعایت در وضعیت قرمز
قرار دارند، اظهار کرد: همچنین در مرکز و شرق استان که در قیاس با
غرب گردشگر کمتری داریم شهرهایی هستند که بدلیل تردد و
مراودات بیشتر در شرایط قرمز بسر می برند، بنابراین اولویت اول،
محدود کردن مراودات و رعایت دستورالعمل های بهداشتی است و
گردشگران هم تا زمانی که به سلامت مردم آسیب نزنند در استان حضور