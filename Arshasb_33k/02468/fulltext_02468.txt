2468
وزیر آموزش‌وپرورش با اشاره به حرکت جهادی معلمان در زمان
شیوع ویروس کرونا گفت: معلمانی مسئولیت‌پذیر داریم که روزانه
مسیری را برای آموزش به دانش آموزان طی می‌کردند که این نشان از
دلسوزی آن‌ها در پیشبرد نظام تعلیم و تربیت دارد و من معتقدم جمهوری
اسلامی از این آزمون جهانی با موفقیت بیرون آمد.
اعلام نظر در خصوص وضعیت آموزش مناطق، به نظر وزارت بهداشت
بستگی دارد
حاجی میرزایی در مورد چگونگی آموزش در مناطق زرد و سفید
تصریح کرد: در این مورد در حال حاضر نمی‌توان اعلام نظر کرد و
بستگی به پروتکل‌های بهداشتی در آن زمان دارد. در صورت اجازه
برگزاری کلاس توسط وزارت بهداشت و ستاد ملی مقابله با کرونا حتماً
کلاس‌ها را برقرار خواهیم کرد و به طور قطع حضور افراد در کلاس
تضمین‌کننده کیفیت بهتر آموزش است. اگرچه ممکن است
خانواده‌ها کمی نگران باشند ولی به آن‌ها اطمینان می‌دهیم که سلامتی
دانش آموزان برای ما در درجه اول اهمیت است و بر این باور هستم که
چون نمی‌دانیم کرونا چه زمانی جامعه جهانی را ترک می‌کند پس
نمی‌توانیم کارها را رها کنیم. لذا سعی می‌کنیم با ارائه آموزش
باکیفیت و رعایت پروتکل‌های بهداشتی و حفظ سلامت دانش
آموزان، گامی به جلو گام برداریم.