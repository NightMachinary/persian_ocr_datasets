24674
موانع پیش روی تولید را از میان بردارید
مهرداد بازرگان صبح امروز(21 خردادماه) در نشست کارشناسی
شورای گفتگو که با حضور معاون استاندار، نمایندگان دستگاه های
دولتی و اعضا اتحادیه آبزیان همراه بود، اظهار کرد: امسال سال جهش
تولید است اما در عمل تولیدکنندگان با مشکلات فراوانی روبرو
هستند.
وی با اشاره به اینکه فرصت سوزی برای فعال اقتصادی به قیمت از دست
رفتن سرمایه و دلسردی تمام می شود، افزود: عدم هماهنگی دستگاه ها با
یکدیگر، بروکراسی اداری و بسیاری از معضلات دیگر باعث شده که
هرمزگان با توجه به ظرفیت های موجود خود نتواند آنطور که باید
نیازهای داخل و خارج از کشور در بخش آبزیان را تامین نماید.
بازرگان با بیان اینکه ویروس کرونا نیز تاثیرات فراوانی بر عرصه
تولید گذاشته است، بیان کرد: چرخه تولید در هر شرایطی باید بچرخد و
می توان با کنترل و پایش، تولید را در هر شرایطی رشد و توسعه داد.
رییس اتحادیه آبزیان تصریح کرد: با توجه به اینکه بازارهای
اروپایی خواهان میگوی استان هرمزگان هستند و بازار برای فروش
این محصول فراهم است اتحادیه آبزیان نیازمند همکاری و مساعدت
مسوولان برای برداشتن موانع موجود در تولید این محصول است و
ایجاد مزارع پرورش میگو بسیاری از جوانان جویای کار در استان را