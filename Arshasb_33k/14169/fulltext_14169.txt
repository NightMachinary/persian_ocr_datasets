14169
نشریه سراج، در یادداشتی با عنوان «پیشنهاد قوانین جدید برای
تسریع ازدواج به مجلس و دولت» موضوعاتی را مطرح کرد که با
واکنش‌های فراوانی روبه‌رو شد. از جمله این پیشنهادها تخصیص
مالیاتی یک چهارم دارایی افرادی است که تا سن 28 سالگی ازدواج
نکرده‌اند یا انفصال از شغل‌های دولتی برای این دست از افراد.
محمدتقی فاضل میبدی در این باره به برنا گفت: «این پیشنهاد خلاف
شرع و خلاف قانون است و هر کس که این پیشنهاد را داده در واقع
خلاف قانون و شرع عمل کرده است. در اسلام هیچ چیز اجباری
نداریم؛ از دینداری گرفته تا مقوله ازدواج که یک مسئله اختیاری
است.»
این عضو مجمع محققین و مدرسین حوزه با اشاره به ریشه‌یابی این مقوله
اظهار کرد: «مسئله ازدواج اگر در جامعه‌ای صورت نمی‌گیرد باید دید
دلیلش چیست نه این که افراد را اجبار کرد. مثل این است که فردی اشتها به
غذا ندارد و به زور غذا در حلقش کرد، باید دید چرا این فرد به غذا بی‌اشتها
شده است.»
او افزود: «این که در جامعه‌ای ازدواج صورت نمی‌گیرد، دلایل
مختلفی دارد. بیکاری، بی‌پولی، نداشتن مسکن، بی‌انگیزگی و
بی‌هویتی از زمره دلایل است. باید دید این امر دلایل اقتصادی دارد یا
فرهنگی و اخلاقی. ازدواج امری فردی است و نمی‌توان در آن اجبار