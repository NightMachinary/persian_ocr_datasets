9643
بر اساس قانون اساسی آمریکا، ایالت‌ها باید تا روز هشتم دسامبر رسما
نتایج تایید شده انتخابات را اعلام کرده و روز 14 دسامبر کالج
الکترال رئیس جمهور آینده را تعیین کند.
هدف از این مشاجره حقوقی ایجاد وقفه در روال عادی کار اعلام شده
است. چنین امری می‌تواند پای دیوان عالی را به میانبکشد. این در حالی
است که دونالد ترامپ و تیم انتخاباتی او تا کنون هیچ دلیل و مدرکی دال
بر تقلب در انتخابات ارائه نکرده‌اند.
شکاف در مواضع اعضای خانواده ترامپ در شرایطی پدید می‌آید
که شماری از اعضای ارشد حزب جمهوریخواه و از جمله جورج دبلیو
بوش پیروزی جو بایدن را به او تبریک گفته‌ و از رویکرد دونالد ترامپ
انتقاد کرده‌اند.
ترامپ: لبنان شاهد یک انقلاب است
به گزارش ایسنا، به نقل از خبرگزاری اسپوتنیک، دونالد ترامپ،
رئیس‌جمهور آمریکا در کنفرانس مطبوعاتی گفت: آنچه در لبنان
رخ داد ترسناک بود. انفجار بندر بیروت ناراحت‌کننده و یکی از
دشوارترین اتفاقاتی بود که دیدم. اکنون لبنان شاهد یک انقلاب است.
ترامپ پیش از این گفته بود، انفجار بندر بیروت یک حمله بوده است اما
بعدا اظهارات خود را پس گرفت و گفت که هیچ کسی نمی‌تواند دلایل
این انفجار بزرگ را مشخص کند.