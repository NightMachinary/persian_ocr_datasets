26484
نماینده مردم تهران در مجلس شورای اسلامی تصریح کرد: فرونشست
زمین خطرات و تهدیدهای را به دنبال دارد از جمله شکست سطوح زیر
زمینی، شکاف‌های طولانی و بلند در سطح زمین، ایجاد حفره در خاک و
در نهایت آسیب زدن به شبکه‌های زیر ساختی نظیر شبکه آب ، فاضلاب و
سایر بخش‌ها.
وی در ادامه تاکید کرد: براساس گزارش معاونت عمرانی منطقه 14
تهران کانال بلوار ابوذر در چندین نقطه دچار شکستگی شده است که به
دنبال فرونشست زمین این اتفاق رخ داده و باعث می‌شود تا آب از کانال
خارج شود. اکنون در ایام تابستان این کانال در حال ترمیم است اما
مسئله فرونشست زمین بسیار حائز اهمیت بوده و می‌تواند خطر آفرین
شود.
نماینده مردم تهران در مجلس شورای اسلامی در ادامه با اشاره به
خطرات فرونشست زمین بیان کرد: فرونشست زمین می‌تواند در
کانال‌های نظیر کانال مترو بسیار خطرناک باشد و به سازه‌های مهم
شهری و ساختمان‌ها آسیب جدی وارد کند. خوشبختانه در دو سال
گذشته با بالا بودن نزولات آسمانی بخشی از منابع آب‌های زیرزمینی
جبران شده است اما برای جلوگیری از فرونشست زمین باید جلوی
برداشت‌های بی رویه از آب‌های زیر زمینی چه از طریق چاه‌های
قانونی و چه از طریق چاه‌های غیر قانونی چه برای مصارف کشاورزی و