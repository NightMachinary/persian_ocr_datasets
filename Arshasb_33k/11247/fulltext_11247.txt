11247
مرتضی حاتمی در گفت و گوبا ایسنا، اظهار کرد: این کتاب از 9 داستان
کوتاه مدرن در فضایی سوررئال و با تکنیک های جریان سیال ذهن با
شکست های متعدد زمانی نوشته شده و در سال 82 توسط نشر ژنگ
(تهران) در 1000جلد به چاپ رسید و در نشریات و مجلات تخصصی
ادبی داخل و خارج از کشور نقد و بررسی و معرفی شد.
وی افزود: این مجموعه؛ برگزیده ی داستان از سال 75 تا 80 است که در
این کتاب گردآوری شد و در آن به موضوعات اجتماعی، فلسفی و
دردها و برخی از دغدغه های انسان معاصر، با نگاهی روان کاوانه با
حضور نویسنده ی راوی پرداخته ام و اکنون با ویرایشی تازه، توسط
انتشارات باشور به مدیریت محمد مرادی نصاری در500 جلد و با طرح
جلدی از وحید اسدی نیا در 70 صفحه و به قیمت 15 هزارتومان سرمایه
گذاری و منتشر و در بازار کتاب توزیع شده است.
این نویسنده ادامه داد: به عنوان وظیفه ای اخلاقی، انسانی و اجتماعی
تصمیم گرفتم که تمام حق و حقوق نویسنده ی این کتاب و فروش کتاب
در این نوبت چاپ، صرف راه اندازی، تجهیز و تامین محتوایی
کتابخانه برای کودکان و نوجوانان عزیز زلزله زده ی سرپل ذهاب که
از این حادثه ی جانکاه طبیعی به شدت آسیب دیده اند و هنوز جای زخم
هاشان تازه و دردناک است؛ اهدا و تقدیم شود تا دست کم گام کوچکی
در کاستن دردهای آنان در قالب فعالیتی فرهنگی برداشته باشم. زیرا با