3896
اعمال محدودیت تردد در هسته مرکزی اراک در تعطیلات پایان هفته
بهروز اکرمی در جمع خبرنگاران بیان کرد: طی دو روز تعطیلات
پایان هفته جاری ورود پلاک های غیربومی به استان مرکزی ممنوع
است و همچنان پلیس متخلفان را اعمال قانون خواهد کرد‌. وی تاکید
کرد: با توجه به جشن نیمه شعبان در روز پنجشنبه، هیچ گونه توزیع
نذورات در سطح استان صورت نمی گیرد و برگزاری هرگونه جشن به
شکل عمومی اکیدا ممنوع است. اکرمی افزود: در تعطیلات پیش رو،
محدودیت هایی همچون محدودیت های سه روز پایانی تعطیلات
نوروز در هسته مرکزی شهر اراک اعمال می شود و تنها موارد ضروری که
شرایط خاصی دارند، مجاز به تردد هستند، همچنین مراکز تفریحی
تعطیل است و مردم حتما باید در منازل بمانند چراکه اگر سفر
غیرضروری درون شهری داشته باشند حتما شامل اعمال قانون پلیس
می شوند. وی در خصوص فعالیت اصناف گفت: طی سه روز آینده فقط
اصناف ضروری مانند سوپرمارکت ها و فروشگاه اقلام پروتئینی
مجاز به فعالیت هستند، البته لیست اصناف که مجاز به کار هستند توسط
اتاق اصناف اعلام می شود، اما کلیه صنوف تعطیل خواهند بود. معاون
استاندار مرکزی اضافه کرد: از هفته آینده ادارات از ساعت 8 صبح
لغایت 13 مشغول به کار می شوند و کلیه مراجعه کنندگان باید دارای
ماسک و دستکش باشند.