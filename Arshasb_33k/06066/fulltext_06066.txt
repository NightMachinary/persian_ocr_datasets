6066
با خاطیان حادثه مسمومیت اهالی روستای شیخ‌صله برخورد می‌شود
هوشنگ بازوند استاندار کرمانشاه در این نشست به ضرورت بررسی
ویژه و واکاوی مسمومیت برخی از اهالی روستای شیخ صله اشاره کرد
و گفت: سازمان بازرسی ماموریت دارد ضمن آسیب شناسی دقیق
موضوع، مقصران و خاطیان احتمالی را اعلام کند تا با برخورد مناسب
شاهد تکرار چنین موضوعی نباشیم، زیرا همه تلاش و توان مجموعه
خدمتگزاران بر این اصل استوار است که مشکلی برای مردم ایجاد
نشود.
بازوند ضمن عذرخواهی از اهالی روستای شیخ صله، از ارائه گزارش
کارشناسان حوزه بهداشت و آبفا خبر داد و گفت: با توجه به اینکه
سلامت مردم اولویت دارد، از وزارت نیرو و آبفا درخواست اعزام
کارشناسان جهت بررسی دقیق موضوع داشتیم که امروز نتایج و
مستندات گزارش های اولیه ارائه شده و پس از بررسی های لازم توسط
بازرسی استان، نتایج اعلام و با افرادی یا دستگاه های مرتبطی که قصور
احتمالی داشته اند، حتماً برخورد می شود.
استاندار کرمانشاه از انجام اقدامات صورت گرفته پس از این حادثه
توسط فرماندار، مدیرکل بحران استانداری و مشارکت مطلوب مردم
قدردانی کرد و افزود: از اینکه مشکل حل شده و مردم در سلامت به سر می
برند خوشحال هستیم، اما هدف از برگزاری این جلسه رفع کلیه