4943
برای صادرات نفت را که اوایل هفته جاری لغو کرده بود، دوباره برقرار
کند.
مصطفی سانالا، رییس شرکت ملی نفت لیبی در بیانیه ای اظهار کرد: یک
گروه جنایتکار با سلاحهای سنگین وارد میدان نفتی الشراره شده اند و
سلاحهایشان را به سمت کارکنان وفادار ما نشانه گرفته اند.
صنعت انرژی این کشور واقع در شمال آفریقا از حدود یک دهه
کشمکش قدرت و جنگ پس از سقوط معمر قذافی دیکتاتور لیبی در
سال 2011 آسیب دیده و احیای آن به سرنوشت جنگ داخلی و تلاش
ژنرال خلیفه حفتر برای تحکیم کنترلش بر سراسر لیبی بستگی دارد.
این ژنرال مورد حمایت روسیه، کنترل مناطق شرقی و جنوبی لیبی را
در دست دارد و بیش از یک سال است که در تلاش برای تصرف طرابلس،
پایتخت لیبی در غرب کشور است. حامیان وی تقریبا تولید همه نفت این
کشور را در ژانویه متوقف کردند که باعث شد صادرات نفت از 1.2
میلیون بشکه در روز به حدود 90 هزار بشکه در روز سقوط کند. این اتفاق
به از دست رفتن میلیاردها دلار درآمد نفتی لیبی منجر شده است.
میدان الشراره که جوینت ونچر میان شرکت ملی نفت لیبی و شرکتهای
نفتی بین المللی است و میدان الفیل جمعا 400 هزار بشکه در روز نفت تولید
می کنند که یک سوم تولید نفت این کشور پیش از توقف تولید در ژانویه
را تشکیل می داد.