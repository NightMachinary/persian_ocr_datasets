21632
قرص یا آمپول باعث رشد قد می‌شود؟
هادی روحانی در گفت و گو با ایسنا، در مورد اینکه آیا با مصرف مواد
دارویی به صورت قرص و یا تزریق از طریق آمپول می توان رشد قدی
افراد و به ویژه کودکان و نوجوانان را منظور فعالیت در برخی رشته های
ورزشی، افزایش دهد؟ اظهار کرد: رشد قدی در دوران کودکی از یک
سن خاص آغاز و در یک سن مشخص دیگر پایان می یابد و تا زمانی که به
اوج سرعت رشد نرسد نمی‌توانیم بگوییم که یک فرد از رشد قدی خود
بازمانده است.
وی ادامه داد: یک سری داروها در حوزه پزشکی مورد استفاده قرار می
گیرند تا اگر کودکی از نمودار رشد خود عقب افتاده است به رشد طبیعی
برسد اما به هیج وجه خانواده ها نباید نگران این مسئله باشند که کودک آن
ها در سن خاصی از کودکان هم سن و سال خود کوتاه تر است.
مدیر گروه فیزیولوژی ورزشی پژوهشگاه تربیت بدنی و علوم
ورزشی با بیان اینکه در دوران بزرگسالی صفحات رشد بسته می شود و
رشد عرضی جایگزین رشد طولی می شود، گفت: هر فرد از یک ظرفیت
ژنتیکی برخوردار است و تغییر قد و وزن در دامنه مشخصی برای وی
صورت می گیرد و هیچ کس نمی تواند از ان ظرفیت فراتر برود.
روحانی ادامه داد: اگر کودک یا نوجوانی قصد داشته باشد که از قرص یا
آمپول برای رشد قدی خود استفاده کند باید به او اعلام کرد که این اقدام