12337
علی از روند انتقال اجساد گفت: «قرار است تا فردا تاریخ انتقال اجساد را به
ما بگویند. شوین در فرانسه با مسئولان در ارتباط است. او ما را در جریان
جزئیات ماجرا قرار می‌دهد. تنها امروز دولت فرانسه تاریخ دقیق تولد
آرتین را خواسته و هیچ حرف دیگری نزدند. شاید این تاریخ تولد در
پیداشدن برادرزاده پانزده‌ماهه‌ام تأثیرگذار باشد. دولت حتی قرار
است پول مراسم کفن و دفن را هم بدهد. در سردشت دو قبرستان وجود
دارد؛ یکی از این آرامگاه‌ها در نزدیکی خانه‌مان است. امیدوارم
بتوانیم در این قبرستان، برادرم و خانواده‌اش را خاکسپاری کنیم.»
رسول به اجبار رفت
علی همچنین از بی‌میلی رسول به این سفر تلخ می‌گوید: «پس از این
حادثه بود که خواهر شیوا به ما گفت که عروسمان اصرار داشته است تا
مهاجرت کند. رسول نمی‌خواسته تن به این سفر دهد. از آنجا که سه
خواهر و برادر شیوا در آلمان و انگلیس و سوییس زندگی می‌کردند او
هم می‌خواست آینده فرزندانش تغییر کند.»
تماس مستندساز ایرانی با عموی آنیتا
اما عموی چهل‌ساله از ماجرای تست بازیگری آنیتای نه‌ساله بی‌خبر بود
تا مجتبی میرطهماسب با او تماس می‌گیرد. علی پس از تماس این
مستندساز و فیلمساز ایرانی در جریان بازیگری برادرزاده‌اش قرار
گرفت. خیلی کوتاه و مختصر می‌داند.