24547
مهر سرخ؛ پویشی برای اهدای خون هنرمندان  
سید علی زمزم، امروز سه شنبه 22 مهرماه به خبرنگاران گفت: با توجه به
اینکه در مدت اخیر به دلیل بروز بحران کرونا میزان اهدای خون در
سطح جامعه کاهش یافته و نیاز مبرم بیماران خاص به خون، اداره کل
فرهنگ و ارشاد اسلامی با همکاری مؤسسه فرهنگی و هنری افق هزاره و
همراهی هنرمندان، اصحاب رسانه و پیشکسوتان هنر پویش اهدای
خون با عنوان مهر سرخ را برگزار می‌کند.
به گزارش ایسنا، وی خاطرنشان کرد: این اقدام نمادین که در راستای
فرهنگ سازی اهدای خون به عنوان کاری خدا پسندانه و انسان
دوستانه انجام می‌شود، 26 مهرماه همزمان با سالروز شهادت امام
رضا(ع) از ساعت 8 صبح الی 13 در محل اداره کل انتقال خون با حضور
هنرمندان، اهالی رسانه، پیشکسوتان جامعه هنری استان برگزار
خواهد شد.