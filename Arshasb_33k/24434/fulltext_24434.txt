24434
گوشه‌ای از ذهن پرتاب کرده‌اند، این است که «نه جنگ و نه مذاکره»
سیاست دایمی و ثابت ایران نبوده و گواه این ادعا هم موارد متعددی از
مذاکره میان تهران و واشنگتن در 40 سال گذشته است. جمهوری
اسلامی ایران تصمیم برای مذاکره با امریکا را منطبق با رفتار دولت‌های
این کشور به‌روزرسانی کرده و شاهد بودیم که در دوره باراک اوباما
زمانی که ایران فرصت تامین منافع ملی خود پشت میز مذاکره را دید، از
این رویارویی دیپلماتیک پرهیز نکرد و البته در چهار سال گذشته با درک
بازی سیاسی ترامپ و تعریف دوگانه «یا مذاکره یا جنگ اقتصادی تا
تسلیم شدن تهران»، این گفت‌وگو را تامین‌کننده منافع ملی ندید.
برای جمهوری اسلامی ایران مذاکره هیچ‌گاه خط قرمزی ابدی نبوده
و نگاه تهران به هر گونه گفت‌وگو ابزاری برای تامین حداکثری منافع
بوده است. فراموش نکنیم که مقام معظم رهبری در دوره هشت ساله
ریاست‌جمهوری باراک اوباما دو بار پاسخ نامه‌های مکتوب او را
دادند و در نهایت هم هر چند تاکید داشتند که دولت امریکا قابل اعتماد
نیست اما از مذاکره‌کنندگان بیشترین حمایت را کردند. امروز در
حالی که بخش قابل توجهی از مردم از شعارهای حزبی دلزده و عملکرد
نظام را به قضاوت نشسته‌اند، اولویت اصلاح‌طلب و اصولگرا باید
تامین منافع ملی و نه بازی با کارت انتخابات کشوری دیگر در صحنه
سیاست داخلی باشد.»