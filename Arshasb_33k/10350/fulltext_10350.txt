10350
استفاده از توان بالقوه وزارت امور خارجه در خارج از کشور و در
راستای تحقق فرمایش مقام معظم رهبری در خصوص جهش تولید،
همچنین حمایت موثر دولت از خرید تضمینی صنایع دستی کیفی
تولیدی هنرمندان هنرهای صنایع دستی و هنرهای سنتی و الزام
وزارتخانه‌ها، نهادها، سازمان‌ها و شرکت‌های دولتی برای عملیاتی
کردن این طرح با درصدی از بودجه‌های عمرانی که در سنوات قبل نیز
روال بوده است‌، از دیگر راهکارهای پیشنهادی در این رابطه است.
استاندار اصفهان با بیان این که حمایت موثر دولت از فراهم کردن
زیرساخت‌های تجارت الکترونیک در حمایت از تولیدکنندگان،
فروشندگان و هنرمندان صنایع دستی از دیگر پیشنهادات وی برای
احیای گردشگری کرونا زده است، خاطرنشان کرد: حمایت موثر
دولت از برگزاری هفته‌های فرهنگی، هنری و گردشگری استان‌های
محوری مانند اصفهان در کشورهای دوست و هدف با مسئولیت و
برنامه‌ریزی استان‌ها و تمرکززدایی از مرکز نیز می‌تواند موثر باشد.
وی ایجاد صندوق حمایت و جبران خسارت از تاسیسات
گردشگری، دفاتر خدمات مسافرتی و هنرمندان و تولیدکنندگان
صنایع دستی و راهنمایان گردشگری با مشارکت دولت، اتحادیه،
انجمن‌های صنفی و اتاق بازرگانی برای جبران خسارت‌های ناشی از
شرایط ویژه را نیز لازمه توسعه گردشگری کشور مطرح کرد.