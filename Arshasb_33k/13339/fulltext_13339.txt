13339
خاطرات والدین شهدا یک گنجینه است
سردار سرتیپ یدالله بوعلی در دیدار با خانواده شهید علی‌جان
اللهیاری ضمن گرامیداشت یاد و خاطره شهدای دفاع مقدس، گفت:
رزمندگان خطه فارس در دوران دفاع مقدس حماسه‌ای بی‌نظیر در در
دفاع از انقلاب اسلامی آفریدند و تقدیم 15 هزار شهید والامقام، گواه
این عملکرد درخشان است.
به گزارش ایسنا به نقل از تنویر، بوعلی با تاکید بر اینکه یکی از اهداف
اصلی دشمنان انقلاب اسلامی کمرنگ کردن یاد و خاطره شهدا در
جامعه است، گفت: مستندسازی از خاطرات رزمندگان، ایثارگران،
آزادگان و شهدای دفاع مقدس و تولید آثار فاخر هنری براساس این
خاطرات بهترین و موثرترین روش برای جلوگیری از خدشه وارد
شدن به حقایق آن دوران پرافتخار است.
فرمانده سپاه فجر تاکید کرد: در فرآیند مستندسازی آثار مربوط به
شهدای دفاع مقدس باید خاطرات پدران و مادران شهدا بعنوان یک
گنجینه ارزشمند ملی و حماسی در نظر گرفته شوند.
وی با بیان اینکه رسیدگی به امور خانواده های شهدا باید در راس برنامه
های مدیران و مسئولان کشور قرار داشته باشد، گفت: بهترین راه برای
اطلاع از وضعیت و مشکلات خانواده های شهدا و ایثارگران دیدار
حضوری و چهره به چهره مسئولان با این عزیزان است.