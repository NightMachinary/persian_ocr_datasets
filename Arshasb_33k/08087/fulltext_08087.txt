8087
برای قطع زنجیره بیماری کرونا همچنان نیازمند مشارکت جدی
اصناف هستیم، وگرنه به پیک بیماری می‌رسیم.
بازوند از همکاری همیشگی بازاریان در ایام سیل، زلزله و خصوصا
زمان جنگ یاد کرد و ادامه داد: امروز هم نیاز داریم اصناف با بستن
مغازه‌های خود به رفع این بحران کمک کنند.
وی بر لزوم کاهش حداکثری ارباب رجوع در حوزه‌های مختلف
تاکید کرد و یادآور شد: تلاش می‌کنیم در کنار همکاری که اصناف
دارند، ما نیز بیشترین حمایت را از آنها داشته باشیم، زیرا تمام مشکلاتی
که بازاریان در این شرایط با آن مواجهند را درک می‌کنیم.
استاندار کرمانشاه از پیگیری برای رفع مشکلات مالیات، بیمه و
تسهیلات بانکی اصناف خبر داد و عنوان کرد: از فعالان بخش
خصوصی از جمله اتاق اصناف و اتاق بازرگانی می‌خواهیم
پیشنهاداتی که برای حمایت از این بخش دارند را اطلاع دارند تا
بتوانیم به عنوان مصوبات ستاد کرونا آن را پیگیری کنیم.
بازوند اجرای مصوبات ستاد کرونا را برای همه دستگاه‌ها ضروری
خواند و گفت: با هر دستگاهی که به این مصوبات پایبند نباشد، برخورد
می‌شود.
وی بر لزوم تامین امنیت اصناف در شرایط کنونی هم تاکید کرد و ادامه
داد: این موضوع را در جلسه شورای تامین بررسی خواهیم کرد.