12808
برگزارکننده جشنواره‌ها، اداره‌های کل استان نبودند، بلکه
انجمن‌های هنرهای نمایشی این مسئولیت را برعهده داشتند و وظیفه
حمایت مالی جشنواره هم به عهده ادارات کل بود که به این ترتیب
امکان جذب حمایت از بخش‌های دیگر هم راحت‌تر امکان‌پذیر
می‌شد.
او ادامه داد: اما بعد از مدتی بخاطر اعتراض برخی مدیران کل استان‌ها
تغییراتی به وجود آمد که در پی آن شورایی متشکل از رئیس انجمن
هنرهای نمایشی استان، یک نفر به انتخاب انجمن، مدیر کل (ارشاد
استان)، معاون هنری، یک کارشناس تئاتر و یک نفر به انتخاب مدیر کل
تشکیل شد و شورا با این ترکیب به این معنا بود که اگر اتفاقی بیفتد و انجمن
نمایش نظری بدهد، از سوی مقابل که تعدادشان بیشتر است می‌تواند
وتو شود و این می‌توانست بر سر راه جشنواره مشکلات زیادی را پیش
بیاورد. البته این وضعیت در حال حاضر هم وجود دارد و هنوز محل
اعتراض دوستان است و نمی‌دانم با وجود اینکه بعضی همکاران ما در
اداره کل هنرهای نمایشی (مرکزی) از بچه‌های استانی هستند، روی
چه حسابی چنین کاری در حال تکرار شدن است؟!
وی با اشاره به اینکه «پیش از این تاکید بر برون‌سپاری بود تا حجم
اجرایی کار اداره‌ها کم شود، اما از آن طرف خلاف جهت آن بخشنامه
صادر می‌شود» گفت:‌ شیوه نامه‌ای که به دست ما می‌رسد بر این مبنا است