20198
به این ترتیب اکبر عالمی از سریال ما جدا شد و به تلویزیون رفت. با این
حال ارتباط تنگاتنگی بین ما وجود داشت و او از نگاتیوهای سریال
سربداران در تلویزیون به خوبی حراست می‌کرد. با توجه به این که آن
زمان تفکر پست‌مدرنیستی نسبت به سریال سربداران داشتم از عالمی
خواستم که با فرمت تاریخی تصاویر سنگواره‌ای بسازد که تبدیل به
شمایل آدم‌های امروز شود. انگار که آدم‌ها از دل سنگ و تاریخ بیرون
آمدند. باور کردنی نیست که او با چه زحمتی این کار را انجام داد؛
طوری که من وقتی تیتراژ آماده شده را دیدم از شوق بغض کردم و اشک
ریختم.»
این کارگردان در بخش دیگری از صحبت‌هایش به این نکته اشاره
می‌کند که «رفاقت ما سال‌ها ادامه داشت. خیلی با هم عیاق بودیم و
خانوادگی با هم رفت‌وآمد داشتیم. به راستی که او از آدم‌های استثنایی
روزگار به شمار می‌رفت. اگر شجریان در مقوله موسیقی سرآمد و
سلطان بود اکبر عالمی در زمینه تکنیک و فرهنگ هنر تصویر بی‌نظیر و
نخبه بود. بی‌اغراق می‌گویم که همیشه دلم می‌خواست مثل شاگرد
کنار او باشم.»
کارگردان سریال «سربداران» در ادامه صحبت خود به این نکته اشاره
می‌کند که همان‌ طوری که یک تاریخ طول می‌کشد تا افرادی همچون
سعدی و حافظ در این دنیا ظهور کنند یک تاریخ باید بگذرد تا ما