5996
به سمت محله «حضرتیه» یا خیابان «آتش‌نشانی» می‌روم که به خیابان
«گلستان» هم معروف است. جایی که ضعیف‌ترین اقشار فرون آباد از
مناطق مختلف ایران به آن پناه آورده‌اند. آتش‌نشانی را که رد می‌کنیم
انگار وارد فضایی جدید شده‌ام. خانه‌هایی کوتاه و بلند که با نمای قرمز
آجر تزیین شده‌اند. کوچه‌ها مثل دهان مردی معتاد که پر از دندان
خراب است مملو از خانه‌هایی است که یکی در میان جلو و عقب هستند و
هیچ نظم و ترتیبی ندارند. نقطه اشتراک همه مردمی که از چهار گوشه ایران
اینجا هستند، بدون در نظر گرفتن جیب‌های خالی‌شان، رعایت
نکردن پروتکل‌هاست. مرد جوانی که از خانه‌ بیرون می‌آید با خنده
می‌گوید: «اینجا اگر یک نفر را پیدا کردی غیر خودت ماسک زده باشد
بیاور به تو جایزه بدهم.»
او که خیلی به مسائل بهداشتی اهمیت نمی‌دهد و به قول خودش «اصلاً
چرا باید اهمیت بدهد؟» نه از وضعیت قرمز مناطقی که در آن زندگی
می‌کند خبر دارد و نه ماسک زدن را کافی می‌داند: «با ماسک درست
نمی‌شود. من خودم پول می‌گیرم و کارت می‌گیرم و نان می‌خرم. شما
بگو ماسک هم بزنم پول الکل را از کجا بیاورم دستم را دائم ضدعفونی
کنم؟» پسر جوانی می‌پرد وسط حرف: «همین کوچه پایینی شش
خانواده کرونا گرفتند و کوچه بالایی هم یک نفر مرده.»
بنگاه معاملات ملکی محل تصویر غریبی دارد؛ نمی‌دانم باید ماسک را از