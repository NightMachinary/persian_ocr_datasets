25495
نفت کشش افزایش قیمت ندارد
به گزارش ایسنا، بهای معاملات نفت برنت با 25 سنت معادل 0.6 درصد
کاهش، به 42 دلار و 10 سنت در هر بشکه رسید. نفت برنت روز پنج شنبه
بیش از دو درصد سقوط قیمت داشت.
بهای نفت آمریکا 33 سنت معادل 0.8 درصد کاهش پیدا کرد و به 39
دلار و 29 سنت در هر بشکه رسید. شاخص نفت آمریکا روز گذشته سه
درصد نزول کرد.
نفت برنت در مسیر ثبت حدود دو درصد کاهش هفتگی و نفت آمریکا
بیش از سه درصد کاهش هفتگی قرار دارد. معاملات روز جاری بازار
جهانی با تعطیلات سنگاپور برای برگزاری انتخابات آرام بود.
در حالی که بسیاری از تحلیلگران منتظر احیای اقتصادها و بهبود تقاضا
برای سوخت بودند اما رکورد افزایش موارد ابتلا به ویروس کرونا در
آمریکا که بزرگترین مصرف کننده نفت جهان است، نگرانیهایی را
نسبت به روند احیا برانگیخته است.
استفن اینس، استراتژیست ارشد بازار جهانی در شرکت اکسی کورپ
در این باره گفت: فکر نمی کنم معامله گران نفت زیادی بخواهند امروز
پیشنهاد خرید دهند و احتمالا قیمت در پایان هفته تغییر چندانی
نخواهد داشت.
بیش از 60 هزار و 500 مورد جدید ابتلای روزانه به ویروس کرونا در