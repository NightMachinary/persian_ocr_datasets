15575
رئیس جمهور تونس هفته آتی به قطر می‌رود
به گزارش ایسنا، به نقل از خبرگزاری آناتولی، قیس سعید، رئیس
جمهوری تونس روز سه‌شنبه هفته آینده در سفری رسمی و بنا بر دعوت
تمیم بن حمد آل ثانی، امیر قطر عازم دوحه می‌شود.
این نخستین سفر قیس سعید به قطر از زمان انتصاب وی به عنوان رئیس
جمهوری تونس در ماه اکتبر سال گذشته میلادی به شمار می‌آید.
در همین راستا، سامی السعیدی، سفیر تونس در دوحه خاطرنشان کرد،
هنوز به طور رسمی هیچ‌گونه اعلامیه‌ای در خصوص این سفر و ساز و
کار آن اعلام نشده است، در صورت اعلام رسمی ساز و کار و
موضوعات مورد بحث اعلام خواهد شد.
پیشتر، ماهر المذیوب، عضو مجلس نمایندگان مردم در صفحه
کاربری خود در فیسبوک، نوشت که سفر قیس سعید به دوحه در
چارچوب تقویت روابط تونس و قطر انجام می‌شود.
در همین راستا، امیر قطر در جریان سفرش به تونس در ماه فوریه سال
جاری میلادی در کنفرانس مطبوعاتی مشترک تصریح کرد، روابط
دوجانبه میان قطر و تونس به منزله الگویی برای روابط بین کشورها
است. دو طرف مذاکراتی در زمینه‌های سرمایه‌گذاری، امنیت و
دفاع داشتند.
رئیس جمهور در جلسه رای اعتماد به وزیر پیشنهادی صنعت حضور