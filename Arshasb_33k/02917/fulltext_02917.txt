2917
ایران آمده و در تویسرکان ساکن شده،تصویر حیقوق نبی هم‌ اکنون
در موزه واتیکان رم موجود است.
مقبره حیقوق نبی، از قدیمی‌ترین آثار تاریخی ایران و استان همدان
است که ارزش تاریخی بسیاری دارد، این بنای برجی شکل، با آجر
ساخته شده و گنبدی شکل است، پوشش داخلی آن مدور و پوشش
خارجی آن هم مخروطی شکل است.
ساختمان بقعه، پیش از استیلای اعراب بر ایران بنا شده و در برهه‌ای از
زمان نیز تخریب ‌شده است، بنا بعدها توسط عده‌ای از خیرخواهان شهر
تعمیر و در حفاری‌های سال 1368 هجری شمسی نیز بقایای حصار مربع
شکل با چهار برج در اطراف آن مشخص شد که به نظر می‌رسد از خود بنا
قدیمی‌تر باشد.
دیگر پیامبری که در استان همدان آرمیده، حضرت حجی(ع) است
که مقبره آن در یکی از مهمترین مساجدشهر همدان قرار دارد، شاید
کمتر کسی بداند که آرامگاه یکی از پیامبران بنی‌اسرائیل در مسجد
پیغمبر واقع شده است.مدفن پیغمبر حجی یا حگی(به معنی مسرور) در
پشت محراب مسجد قرار دارد و دارای قدمتی 500 ساله است.
طبق مستندات تاریخی این پیامبر الهی پیش از حضرت زکریای اول،
پس از مردخای(از نوادگان حضرت یعقوب(ع))در عهد داریوش
دوم و حدود 675 سال قبل از حضرت عیسی(ع) به نبوت مبعوث شد.