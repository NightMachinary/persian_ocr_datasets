25275
نظر گرفت؛ اول آنکه کرونا یک موضوع جهانی است. در کشور ما هم به
یک موضوع ملی تبدیل شده است؛ پس هر آسیبی که داشته باشد هم برای
فرد است و هم کل کشور را درگیر می‌کند. وی ادامه داد: کرونا موضوع
یک ماه و دو ماه نیست، ممکن است سال ها ادامه پیدا کند. نباید به عنوان
پدیده‌ای کوتاه مدت نگاهش کرد؛ در کمترین حالت حداقل میان
مدت است.
ندیمی گفت: این ویروس با توجه به آثار و علائمش پدیده‌ای
نوشناخته است. هزینه‌هایش هم بر خانوارها و هم بر حکومت‌ها
تحمیل شده است. هر فردی که مبتلا می‌شود، می‌تواند هزینه‌های
زیادی به خود و جامعه وارد کند. اگر تعداد مبتلایان به کرونا زیاد شود،
بیمارستان ها و آزمایشگاه ها قدرت ارائه خدمت نخواهند داشت.
وی افزود: در راستای مبارزه با کرونا بیش‌ترین نقش را مردم دارند.
استفاده از ضد عفونی کننده‌ها ، آنتی ویروس ها و ماسک ها یک امر
ضروری است . همچنین کاهش حضور در مجامع نیز یک امر عقلانی
است.
ندیمی در پایان گفت: باید از پروتکل‌های بهداشتی حمایت همه
جانبه کرد، نباید دستورات تعیین شده توسط دولت را با نگاه‌های
فرهنگی و سیاسی و دستوری دید، بلکه باید به عنوان امری واجب ، وظیفه
شرعی و اجتماعی به آن عمل کرد.