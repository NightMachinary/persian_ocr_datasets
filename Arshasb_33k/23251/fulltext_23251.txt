23251
می‌دانستیم اگر شکست بخوریم کارمان سخت خواهد شد. طبیعی بود
که استرس روی بازیکنان ما زیاد بود. نفت آبادان از تیم‌های خوب
لیگ است که در چند بازی قبلی حتی امید به کسب سهمیه داشت.
وی افزود: در این دیدار هم ما هم نفت فرصت‌های زیادی به دست
آوردیم و می‌شد جای برنده تغییر کند. با این حال خوشحالم که پیروز
میدان شدیم. کمی وضعیت ما بهتر شد اما بازی‌ها ادامه دارد. در آینده دو
بازی سخت داریم. البته به خاطر امتیازاتی که تا به حال از دست دادیم
کارمان سخت است. امیدوارم بتوانیم روند مثبت را ادامه بدهیم.
مربی تیم فوتبال پیکان درباره اینکه آیا نتایج دیدارهای همزمان را
پیگیری می‌کرد یا خیر، گفت: ما نتایج رقبا را پیگیری نمی‌کردیم. نگاه
ما این بود که فقط یه قدرت تیمی خودمان تکیه کنیم و با تلاش خودمان در
لیگ بمانیم.
مکوندی درباره اتفاقی که برای ساکت الهامی رخ داده هم گفت:
امیدوارم آقای الهامی سلامتی خودشان را به دست بیاورند. از روز اول
هم گفتیم در شرایط کرونایی کار سخت است. ببینید چه فشاری به
مربیان آمده است. اگر تیم شکست بخورد مربی مورد بازخواست قرار
می‌گیرد که این مسئله به مربیان فشار می‌آورد.