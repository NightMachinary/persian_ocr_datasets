19137
اعتراض به اقدامات حفتر
به گزارش ایسنا، به نقل از خبرگزاری آناتولی، شورای عالی کشور
لیبی امروز جلسه انتخاب هیئت رئیسه جدید متشکل از رئیس و دو معاون
را برگزار کرد. این شورا نماینده مناطق سه گانه لیبی یعنی غربی، شرقی و
جنوبی است.
خالد المشری، محمد ابو سنینه، عبدالرحمان السویحلی،‌ ناجی
مختار، نعیمه الحامی و عبدالرحمان الشاطر برای ریاست شورا نامزد
شده‌ بودند.
شورای عالی صلح در حال انتخاب معاون اول از بین محمد بقی، ابکده
الکونی و مسعود عبید است.
اما برای پست معاون دوم، صفوان المیسوری و عثمان مذکور نامزد
شده‌اند.
المشری در آوریل 2018 نیز به عنوان رئیس شورای عالی کشور لیبی
برای دوره اول و نیز آوریل 2019 برای دور دوم مجددا انتخاب شد.
خبرنگار الجزیره در طرابلس گزارش داد، این انتخابات سالانه
برگزار می‌شود قرار بود انتخابات در ماه آوریل گذشته باشد اما حمله
نیروهای خلیفه حفتر به طرابلس و شیوع کرونا مانع از آن شد.
شورای عالی کشور یکی از موسسات سیاسی سه گانه نشات گرفته از
توافق سیاسی لیبی است که در صخیرات در 17 دسامبر 2015 امضا شد.