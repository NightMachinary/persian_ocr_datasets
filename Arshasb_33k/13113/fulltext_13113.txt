13113
محمدجواد اشرفی در نشست هم اندیشی با سازمان های مردم نهاد حوزه
محیط زیست خوزستان که امروز (21 مردادماه) برگزار شد، اظهار
کرد: با توجه به حساسیت های محیط زیستی در علاقه مندان به محیط
زیست در خوزستان، 84 تشکل زیست محیطی فعال هستند که 54
تشکل از این تعداد به طور رسمی ثبت شده‌اند. به همین میزان باید
مطالبه‌گری و از طرفی پاسخگویی نیز وجود داشته باشد.
به گزارش ایسنا، وی افزود: نگاه سازمان حفاظت محیط زیست به
تشکل‌های محیط زیستی مثبت است و همیشه تشکل ها را بازوان
اجرایی خود فرض کرده ایم؛ در عمل نیز نشان داده ایم هر جایی که از
پیگیری برخی موارد به هر دلیلی ناتوان بوده ایم از ظرفیت تشکل‌های
محیط زیست استفاده کرده ایم اما از طرفی انتظار می رود دوستان نیز
نسبت به مسائل محیط زیست استان خوزستان به صورت واقع گرایانه
نگاه کنند و از برخوردهای جناحی و خصوصی در مسائل محیط زیستی
خودداری کنند و هر زمانی به یک باور رسیدند که پیگیری آنها منطبق با
واقعیت است، آن را دنبال کنند.
اشرفی گفت: انتظار نداریم تشکل ها در راستای تفکر ما حرکت کنند؛
در بسیاری از موارد تصمیم گیری های ما اشتباه است و تذکرات این
تشکل ها ما را به سمت حقیقت و واقعیت هدایت می کنداما انتظار می رود
صرفاً در خصوص مسائل محیط زیستی نگاه محیط زیستی داشته باشند.