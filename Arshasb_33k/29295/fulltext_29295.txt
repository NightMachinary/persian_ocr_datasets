29295
 پیشگیری از ویروس کرونا ساده تر و ارزان تر از درمان است
یزدان جعفری، اظهار کرد: هنگامی که ریه دچار عفونت ویروسی می
شود، این ارگان سعی می کند ویروس را از طریق فعال کردن سیستم
ایمنی مهار کند و با حمله ویروس به سلول‌های ریه و واکنش سیستم
ایمنی برای مقابله با آن، التهاب شدیدی در بافت ریه اتفاق می افتد.
وی افزود: پس از ایجاد التهاب، ریه توانایی خود را برای اکسیژن
رسانی به خون و کاهش کربن دی اکسید را از دست می دهد که این مسئله
منجر به تنگی نفس در بیمار و احتیاج به دم های عمیق جهت افزایش
اکسیژن خون می شود و گاه به شکل کاهش توانایی فرد برای انجام
کارهایی است که قبلا به راحتی انجام می داده است.
این فوق تخص ریه، تصریح کرد: در صورت درگیر شدن بافت ریه که
لزوما در همه بیماران مبتلا رخ نمی‌دهد، تصویربرداری از ریه بیمار،
آسیب به قسمت هایی از ریه را نشان می دهد، که می تواند از موارد خفیف تا
شدید متغیر باشد و گاهی به حدی زیاد شود که بیماربه اکسیژن کمکی
جهت تنفس احتیاج داشته باشد.
به گزارش ایسنا و به نقل از روابط عمومی دانشگاه علوم پزشکی کاشان،
جعفری گفت: آسیب ریه، بسیار متفاوت است که از یک منطقه محدود تا
چند منطقه وسیع در هر دو ریه را شامل می شود و جدای از فاکتورهایی
مثل سن بالا، دیابت، بیماری‌های مزمن ریوی و قلبی، رفتار ویروس