25435
بافت‌های تولیدی و سرمایه‌گذاری، همچنین وضعیت بازارهای
داخلی و خارجی و بخش تجارت خارجی را متاثر سازد. افزایش
هزینه‌های تولید ناشی از افزایش نرخ ارز منجر به کاهش حاشیه سود و
توان رقابتی واحدهای تولیدی و محدود ساختن سرمایه در گردش
بنگاه‌های اقتصادی خواهد شد.
او همچنین با بیان اینکه افزایش افسارگسیخته نرخ ارز قدرت
برنامه‌ریزی و پیش‌بینی را از تولیدکنندگان سلب و نااطمینانی را در
تعیین قیمت فروش برای سفارش‌های آتی القا می‌کند، گفت: از این‌رو
بنگاه‌های تولیدی در تلاشند که با حفظ مواد اولیه و عدم تزریق آنها به
چرخه تولید، در انتظار ایجاد شرایط بهتر بمانند.
عضو هیئت نمایندگان اتاق بازرگانی فارس اضافه کرد:شرایط فوق
میزان تقاضا برای سرمایه‌گذاری در بنگاه‌های تولیدی را کاهش
خواهد داد. آن هنگام که ارز به یک دارایی تبدیل شود، فعالان
اقتصادی درصدد نگهداری ثروت خود بر پایه ارز برمی‌آیند. این
شرایط منجر به جایگزینی فعالیت‌های سوداگرانه با فعالیت‌های مولد
و در نهایت کاهش افق سرمایه‌گذاری خواهد شد.
راهدار با تاکید بر این نکته که سردرگمی ناشی از نوسانات گسترده نرخ
ارز، بالطبع محرک انجام معاملات و خرید مواد اولیه به صورت نقدی
است که قاعدتا اختلال در سیستم معاملات اقتصادی را رقم خواهد زد،