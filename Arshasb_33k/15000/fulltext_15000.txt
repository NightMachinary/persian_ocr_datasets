15000
ترامپ در ادامه اظهار کرد: من برای حمایت از کارکنان نظامی
آمریکا، بازداشتن ایران از انجام دادن یا پشتیبانی حملاتی بیشتر علیه
نظامیان و منافع آمریکا، پایین آوردن توان ایران و شبه نظامیان تحت
حمایت نیروهای قدس برای انجام دادن حملات و پایان دادن به
گسترش راهبردی حملات و تهدیدهای ایران علیه منافع آمریکا
دستور این اقدام را صادر کردم.
رئیس جمهور آمریکا در ادامه درباره اعزام نظامیان آمریکایی به
عربستان سعودی در این نامه ادعاهایی دیگر علیه ایران مطرح کرده و
گفت: نیروهای مسلح آمریکا برای حفاظت از نظامیان و منافع آمریکا
در منطقه در برابر عملکرد خصومت‌آمیز ایران و گروه‌های تحت
حمایت آن به عربستان سعودی اعزام شده‌اند. این نظامیان که در
هماهنگی با دولت عربستان فعالیت می‌کنند، توان دفاعی هوایی و
موشکی ایجاد کرده و از عملیات نیروی هوایی ارتش آمریکا
پشتیبانی می‌کنند. تعداد کلی نظامیان آمریکا در عربستان سعودی
حدودا 3600 نفر است.
ترامپ در ماه ژانویه سال میلادی جاری دستور حمله پهپادی علیه
سردار شهید قاسم سلیمانی در بغداد را صادر کرد. این اقدام تروریسی
آمریکا با عملی شدن وعده انتقام سخت ایران و موشک‌باران پایگاه
نظامی آمریکا در عین‌الاسد عراق از جانب کشورمان پاسخ داده شد.