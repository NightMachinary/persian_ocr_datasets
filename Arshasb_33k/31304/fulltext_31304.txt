31304
برطرف کنیم.
وی با بیان اینکه به دانشجویان اصلاً توصیه نمی‌کنیم دروس را حذف
کنند، گفت: در نظر داریم امتحانات را سر زمان مقرر اما با فاصله زمانی
طولانی‌تر برگزار کنیم. بر اساس سیاست‌گذاری دانشگاه، حداقل
10 نمره دانشجو مستمر و مربوط به فعالیت‌های کلاسی دانشجو است.
رئیس دانشگاه گلستان اظهار کرد: برگزاری کلاس‌های مجازی
فرصتی را فراهم کرده که بتوان علاوه بر آموزش‌های متداول
دانشگاه، آموزش از راه دور را هم در دانشگاه راه‌اندازی کرد و یا در
زمان‌هایی که به هر دلیلی تعطیلات به وجود می‌آید، کلاس‌ها را در بستر
مجازی دنبال کرد.
یغمایی در بخش دیگری از صحبت‌های خود، گفت: در حال حاضر بعد
از توقف بیش از یک‌ماهه تمامی پروژه‌های عمرانی استان، پروژه‌های
عمرانی دانشگاه گلستان ازجمله دانشکده علوم، غذاخوری و جاده
سلامت در پردیس مجدداً از سر گرفته شد. در صورت تأمین اعتبار،
دانشکده علوم با 8800 مترمربع زیربنا در هفته دولت و یا دهه فجر امسال
به بهره‌برداری خواهد رسید.
رئیس دانشگاه گلستان خاطرنشان کرد: بعد از شیوع کرونا، دانشگاه
گلستان هماهنگ با سایر دانشگاه‌ها، تمامی کتاب‌های الکترونیکی
خود را به‌صورت رایگان در اختیار عموم مردم قرار داده است.