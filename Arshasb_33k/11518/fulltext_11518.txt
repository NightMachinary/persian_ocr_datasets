11518
توضیحاتی در مورد بارش شهابی فردا صبح
عمران مرادی در گفت و گو با ایسنابا اعلام این خبر، اظهار کرد: در طول
سال شاهد رصد بارش‌های شهابی متعدد هستیم و تقریبا هر ماه بارش
شهابی داریم، اما نکته مهم در رصد این رویداد نجومی علاوه بر زمان
بارش، تعداد شهاب‌هایی است که در هر ساعت به زمین برخورد می‌کند
و این موضوع باعث ارزشمندتر شدن بارش‌های شهابی می‌شود.
وی در توضیح پدیده بارش های شهابی، گفت: این پدیده در هنگام
عبور سیاره زمین در پیمودن مسیر مدار خود رخ می دهد کهاز میان
توده‌ای از سنگ های به جا مانده از دنباله دارها، عبور می کند. دنباله
دارهایی که از نزدیک زمین عبور می کنند، توده هایی از سنگ های آنها
به دلیل جاذبه زمین باقی می ماند که وقتی زمین وارد این توده سنگ ها می
شود، این توده سنگ ها با جو زمین برخورد می کنند، می سوزند و صحنه
زیبایی در آسمان خلق می کنند.
این مدرس و پژوهشگر نجوم ادامه داد: هر بارش شهابی در ناحیه
مشخصی از آسمان اتفاق می‌افتد و به این محل کانون بارش گفته می‌شود
و از آنجایی که معمولا شهاب سنگ ها از سمت یک صورت فلکی می
آیند، نامگذاری بارش ها به این دلیل است.
مرادی در خصوص بارش شهابی ثوری، توضیح داد: کانون این
بارش که بر اساس نام آن در صورت فلکی «ثور» (گاو) قرار دارد که در