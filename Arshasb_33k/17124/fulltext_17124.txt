17124
پدر خانواده کارگر ساده است، ولی آنقدر نیازمند نیست که مجبور
باشد فرزندش را سر کار بفرستد و بیشتر از فقر فرهنگی رنج می برند تا فقر
مالی.
مدیرعامل موسسه مردم نهاد طلوع مهر و دوستی اصفهان درخصوص
اتفاقی که در اداره بهزیستی شاهین شهر افتاد هم می گوید: اداره
بهزیستی شاهین شهر بستر را مهیا نکرده بود و یک مرتبه 10 کودک را جمع
آوری کرده و به آنها تحویل داده بودند، درحالی که اگر بستر فراهم
نیست باید حداقل یکی یکی جمع آوری کرده و با خانواده هایشان
تماس می گرفتند، اما می خواستند مشابه کاری که در تهران انجام می
شود در طرح ضربتی و یک شبه این مشکل را حل کنند.
مطالبه چندین ساله برای تعریف ساز و کار ساماندهی کودکان کار
وی تاکید می کند: چندین سال است می‌گوییم اگر در اصفهان ساز و
کاری تعریف نشود، وضعیت کودکان کار مثل تهران می شود و دیگر
نمی‌توان آن را کنترل کرد، با اینکه در اصفهان هنوز تعداد کودکان
کار اینقدر زیاد نیست، اما متاسفانه تا وقتی جامعه آماری بالا نرود،
بحران حساب نمی شود و فکری برای آن نمی کنند، به خاطر همین فعلا
کودکان کار اولویت اصلی نیست و طلاق و اعتیاد به خاطر شیوع بیشتر
در جامعه در اولویت آسیب های اجتماعی هستند.
بار کم کاری مسئولان بالادستی به گردن یک مقصر می افتد