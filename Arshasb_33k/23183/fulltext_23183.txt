23183
مراقب باشید در پاییز چه می‌خورید
مریم نواب‌زاده در گفت‌وگو باایسنا اظهار کرد: از نگاه طب سنتی
ایران در پاییز ضعف قوا صورت می‌گیرد که یکی از علت‌های آغاز پیک
سوم کرونا نیز همین دلیل است.
این متخصص و مدرس طب ایرانی بیان کرد: در این فصل، میزان بروز
آنفولانزاها و سرماخوردگی‌ها بیشتر می‌شود که علت اصلی آن ضعف
قوا در اثر تحلیل رفتن بدن در تابستان است.
نواب‌زاده بیان کرد: با شروع فصل پاییز، منافذ بدن بسته می‌شوند که
این امر باعث ورود ویروس‌ها به بدن می‌شود، بنابراین ما انتظار
افزایش تعداد مبتلایان کرونا را در این فصل داشتیم.
وی با بیان اینکه با راهکارهای طب سنتی می‌توان بدن را تقویت کرده و
از این ضعف قوا کاست، تصریح کرد: افراد در این فصل، نباید روزها
استراحت و خواب داشته باشند.
این متخصص و مدرس طب ایرانی با اشاره به اینکه ترشحات پشت حلقی،
عطسه و آبریزش بینی از ویژگی‌های این فصل است، اظهار کرد: دمای
خانه باید 24 درجه باشد، در فصول سرد نباید دمای خانه را آنقدر
افزایش داد تا بیرون رفتن و قرار گرفتن در فضای سرد بیرون از منزل،
باعث فعال شدن ویروس‌ها شود.
نواب‌زاده با بیان اینکه افراد باید شب‌ها زود بخوابند، افزود: افراد