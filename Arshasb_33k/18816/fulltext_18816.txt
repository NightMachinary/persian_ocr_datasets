18816
چهار ماه از دست بدهیم.
اینها تنها سرمایه هایی هستند که در بخش بهداشت و درمان کشور از
دست رفته اند و سرمایه هایی که در رشته های دیگر همچون هنر و علم و
صنعت طعمه مرگ شدند را جداگانه باید شمرد. در واقع وقتی بی توجه
به هشدارهای بهداشتی بدون ماسک در بازار مشغول خرید هستید، یا
قلیان به دست در جمع دوستان نشسته اید یا مثلا وقتی پشت رول اتومبیل
تان نشسته و خانواده را به سفری چند روزه می برید، فرصت زیادی دارید
تا فکر کنید که سهم شما در بیمار شدن یا از دست رفتن امثال دکتر معین یا
دکتر موسوی یا چرا راه دور برویم همسایه بالایی که تازه ازدواج
کرده یا کارمند بانکی که امروز صبح به شما در حالی که سرفه می کردید
خدمات داد یا عمو پرویز و خانواده اش که تا چند ساعت دیگر شاید با
تعجب و اکراه و ترس از انتقال بیماری میزبان شما هستند چقدر است.
محاسبه سرمایه های مادی و معنوی که صرف تربیت و آموزش این
متخصصان شده ضرب در سال هایی که این سرمایه ها رشد کردند و به بار
نشستند کافی است تا نشان دهد یک ماسک نزدن ساده، اصرار بر سفرهای
غیرضرور و خوشگذرانی هایی که گویی هیچگاه قرار نیست قضا
شوند، شمال رفتن های گاه و بیگاه، جنوب رفتن های بی موقع، پارک
رفتن های شبانه و دورهمی ها و قلیان کشیدن های عجیب و ... همه و همه از
آن کارهایی است که گرچه به نظر می رسد تاوانش را افراد خانواده و