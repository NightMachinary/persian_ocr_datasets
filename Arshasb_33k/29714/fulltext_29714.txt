29714
چنار شرکان در سایه‌ فراموشی
حمیدرضا کرمی در گفت و گو با ایسنا، با اشاره به پیشینه پربار تمدنی
استان کرمانشاه، اظهار کرد: این استان نه فقط در حوزه‌ فرهنگی و
تاریخی، بلکه در حوزه‌ میراث طبیعی هم باوجود کوه‌های سر به فلک
کشیده، غارهای رمزآلود و چشمه ساران و سراب‌های پرآب، استانی
غنی است.
کرمی با بیان اینکه در استان کرمانشاه میراث‌ طبیعی زیادی داریم که
اگر برای حفظ آنها تلاشی نکنیم، ضرر آن را خواهیم دید، افزود:
متاسفانه در روزهای اخیر خبرهایی مبنی بر وضعیت نامناسب درخت
کهنسال روستای شرکان منتشر شده که نگران کننده است.
وی تصریح کرد: این چنار تاریخی دو سالی می‌شود که ثبت ملی شده، اما
در این مدت اقدام محافظتی ویژه‌ای برای تیمار آن صورت نگرفته و
این امکان وجود دارد که با تندبادی سقوط کند و آن زمان است که دیگر
پشیمانی سودی نخواهد داشت.
رئیس هیات مدیره انجمن صنفی راهنمایان گردشگری کرمانشاه به
اهمیت گردشگری این درخت کهنسال اشاره کرد و گفت: سالهای
زیادی است که گردشگران به شوق دیدار چنار گه وره راهی روستای
شرکان می‌شوند تا ساعتی را در سایه گسترده آن استراحت کنند و یک
موجود زنده تاریخی را از نزدیک ببینند.