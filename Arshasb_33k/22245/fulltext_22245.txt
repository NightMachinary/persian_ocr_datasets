22245
ما را به گروه 2 نمی‌برند؟
امیرحسین حریری در گفتگو با ایسنا ادامه می‌دهد: ما نیز آمادگی
میزبانی از گروه‌های نمایشی را داریم ولی بخش عمده کار منوط به این
است که گروه‌های نمایشی بتوانند نمایش‌های خود را برای اجرا
آماده کنند و در همین زمینه مشغول تعامل با گروه‌ها هستیم.
او با اشاره به اینکه زمان زیادی تا برگزاری جشنواره تئاتر فجر باقی
نمانده، اضافه می‌کند: مرکز تئاتر مولوی هم همچون سال‌های
گذشته یکی از میزبان‌های جشنواره تئاتر فجر است، بنابراین در مدت
زمان محدودی که تا جشنواره باقی مانده، نمی‌توانیم انتظار داشته
باشیم گروهی برای اجرا اعلام آمادگی کند.
حریری خاطرنشان می‌کند: با این وصف بخش عمده‌ای از اجراها به بعد
از جشنواره موکول می‌شود که باز هم زمان زیادی نیست چراکه به هر
حال در ماه‌های پایانی سال هستیم.
مدیر مرکز تئاتر مولوی با اشاره دسته‌بندی مشاغل از سوی ستاد ملی
مقابله با کرونا می‌گوید: مهم‌ترین نکته این است که سینما و تئاتر هنوز
در مشاغل گروه سوم هستند که فعالیت‌شان بین 10 صبح تا 6 عصر تعریف
شده و طبیعتا این موضوع، کار را برای فعالان این دو شاخه دشوار
می‌کند و عملا نمایش‌هایی که در این بازه زمانی اجرا می‌شوند، فدا
خواهند شد. مگر اینکه مرکز هنرهای نمایشی از طریق تعامل با ستاد ملی