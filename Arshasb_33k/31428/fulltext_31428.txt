31428
کمپین ترامپ بر برگزاری مناظره‌های حضوری اصرار کرد
به گزارش ایسنا، به نقل از یاهونیوز، سی.ان.ان گزارش کرد، برایان
مورجنسترن، معاون مدیر ارتباطات کاخ سفید در بیانیه‌ای از
کمیسیون مذکور خواست در مساله برگزاری مناظره تلویزیونی
تجدید نظر کند.
این اتفاق چند روز بعد از آن می‌افتد که کمیسیون مناظرات ریاست
جمهوری آمریکا دومین مناظره انتخاباتی میان دونالد ترامپ
جمهوریخواه و جو بایدن دموکرات به شکل حضوری را که قرار بود
روز پنجشنبه برگزار شود از بابت نگرانی‌های مربوط به ابتلای رئیس
جمهور آمریکا به کروناویروس لغو کرد.
همچنین طرح پیشنهادی برگزاری مناظره مجازی میان این دو نامزد
هم بعد از خودداری کمپین ترامپ از شرکت در آن لغو شد.
مورجنسترن با استدلال در خصوص اینکه ترامپ می‌تواند حضوری
در مناظره شرکت کند، تاکید کرد: رئیس جمهور آمریکا برای
مناظره آمادگی داشته و پزشکانش هم او را مجاز به شرکت در تعاملات
عمومی دانسته‌اند.
او ادامه داد: آنها گفته‌اند که او دیگر خطری برای انتقال بیماری به شمار
نمی‌آید، بنابراین خوب است اگر این کمیسون مجددا برگزاری
مناظره را به برنامه زمانی برگرداند.