2295
حفتر دنبال کودتا است
به گزارش ایسنا، به نقل از شبکه خبری الجزیره، وزارت خارجه دولت
وفاق ملی لیبی در بیانیه‌ای اعلام کرد: ما با طرح روسیه و ترکیه برای
آتش‌بس موافقت کردیم درحالی که خلیفه حفتر، فرمانده ارتش ملی
لیبی با این مسئله مخالفت کرد. ما طرح برلین را امضا کردیم و در
نشست‌های کمیته نظامی شرکت کردیم اما نیروهای حفتر تمام این
طرح‌ها و درخواست‌های هیئت سازمان ملل یا برخی کشورها را نقض
کردند.
در این بیانیه آمده است: نیازی به یادآوری این مسئله به سرگئی
لاوروف، وزیر خارجه روسیه نیست که حفتر 10 روز قبل از آمادگی
طرف‌های لیبیایی برای رفتن به نشست غدامس عملیاتش را آغاز کرد.
حفتر به دنبال فرصتی است تا علیه دولت مشروعی که از سوی جامعه جهانی
به رسمیت شناخته شده است کودتا کند.
لاوروف اخیرا اعلام کرد حفتر آماده امضای توافق آتش‌بس است اما
دولت وفاق ملی لیبی همچنان بر راهکار نظامی حساب باز می‌کند.
در این راستا تماس‌های ترکیه و روسیه برای رسیدن به حل سیاسی در
لیبی ادامه دارد.
رئیس ستاد ارتش ترکیه در تماس تلفنی با همتای روسی خود درباره
تحولات لیبی بحث و تبادل نظر کرد.