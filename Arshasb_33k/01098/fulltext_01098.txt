1098
آورند.
فرخ‌ نژاد ادامه داد: با استقبال خوب والدین از موسسه قرآنی تصمیمی
مبنی بر تاسیس مهد و پیش دبستانی، مدرسه پسرانه و دخترانه ابتدایی
«نوید» و «بهشت» اسرا گرفته شد که تاکنون این مدارس با استقبال
بی‌نظیر مواجه شده است.
مدیر موسسه و مدارس قرآنی اسرا اسفراین گفت: هرساله حدود 300
دانش‌آموز و نوآموز در مهد و مدارس دخترانه و پسرانه اسرا شهرستان
اسفراین تحت آموزش قرار می‌گیرند.
به گفته وی اسلام دین با نشاطی است و با غم و اندوه مخالف بوده به همین دلیل
مدارس و موسسه قرآنی اسرا بر پایه نشاط بنا شده و فعالیت‌های جانبی آن
است که وجه تمایز از دیگر مدارس و مؤسسات سطح شهرستان شناخته
می‌شود.
مدیر موسسه قرآنی اسرا اسفراین اضافه کرد: حفظ روزانه قرآن توسط
دانش‌آموزان ، برنامه امام شناسی و سه شنبه‌های مهدویت، برگزاری
اردوهای تفریحی، علمی و آموزشی، جشنواره‌های ورزشی، قرآنی
و علمی از برنامه‌های منظم مدارس و مؤسسه قرآنی اسرا است.
حجت‌الاسلام فرخ نژاد بیان کرد: نباید شیوه آموزش قرآن را به سنتی و
مدرن تقسیم کرد زیرا مقوله آموزش قرآن موضوع مهمی است که
نمی‌توان برای هر زمان روش‌های متفاوت را امتحان کرد.