16962
اسرائیل سابقه درگیری‌هایی با دولت باراک اوباما، رئیس‌جمهوری
پیشین آمریکا که جو بایدن معاون او بود، دارد. و حال بایدن تعدادی از
شخصیت‌های دولت اوباما را در پست‌های مهم گماشته است.
این کارشناس اسرائیلی گفت، بنی گانتس، وزیر جنگ رژیم
صهیونیستی دستوراتی را به دفترش و ارتش این رژیم درباره ارزیابی
و ترسیم نقشه مسائل امنیتی و استراتژیک صادر کرد که احتمالا باعث
جنجال و بحث با دولت جدید آمریکا شود. اختلاف اصلی میان
دولت‌های بایدن و ترامپ درباره عوامل ارزیابی امنیتی در تل‌آویو و
درخصوص روش اصلی اداره و اجرای سیاست‌ها و استراتژی است.
این تحلیلگر نوشت: ترامپ اقدامات یکجانبه‌ای را براساس نظر
خودش یا تیمی از مشاورانی که از مخالفت کردن با او می‌ترسیدند
اتخاذ کرد. او به صورت یکجانبه براساس قواعد برد و باخت و بدون
مشورت و هماهنگی با کشورهای هم‌پیمان و حتی در برخی مواقع به
شکل عمدی برای مقابله با آن کشورها و رهبرانشان این اقدامات را
اتخاذ می‌کرد. اما در مقابل بایدن و تیمش به عملیات پیچیده‌ای که با
همکاری هم‌پیمانان و براساس ائتلاف‌ها انجام می‌شود، اعتقاد
دارند.
این کارشناس اسرائیلی نوشت: بایدن باید برای تحقق دستاوردهای
استراتژیک در جنگ علیه تروریسم و گسترش سلاح هسته‌ای در