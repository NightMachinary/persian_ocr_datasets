19292
صادرات بیش از 16 میلیون دلاری صنایع دستی آذربایجان غربی
جلیل جباری 22خرداد در نشست خبری که درحاشیه برگزاری تور
خبری آبشار سوله دوکل در جمع خبرنگاران برگزار شد، با اشاره به
حمایت در جهت حفظ اشتغال حوزه صنایع دستی، ترویج برگزاری
کارگاههای صنایع دستی از جمله سنگ تراشی را از برنامه های مهم این
اداره کل طی سال جاری برشمرد و افزود: طی سال گذشته بیش از 16
میلیون دلار ارزش صنایع دستی صادراتی هنرمندان و صنعتگران
استان بود که 12 میلیون دلار آن رسمی و مابقی به صورت چمدانی بود.
وی با بیان اینکه تقاضا برای سرمایه گذاری در استان افزایش یافته
است،گفت: لازم است بروکراسی اداری و موانع سرمایه‌گذاری در
استان رفع شود تا سرمایه‌گذاران رغبت بیشتری برای سرمایه‌گذاری
در استان داشته باشد تا علاوه بر بهبود زیر ساختهای گردشگری، کسب و
کار نیز در منطقه رونق بیشتری یابد.
وی با بیان اینکه مراکز اقامتی، هتل ها و مهمانسراهای به خاطر شروع
کرونا از اسفند ماه تعطیل شده بودند، افزود: میزان خسارت وارده به
بخش گردشگری استان نزدیک به 40 میلیارد تومان برآورد شده است.
جباری ادامه داد: با بهبود شرایط و رفع محدودیت‌ها کلیه مراکز
اقامتی و تورهای گردشگری به ادامه فعالیت خود با رعایت پروتکل
های بهداشتی می پردازند.