12117
مذاکره حاکم شود چرا که مصلحت منطقه و لبنان در آن است.
وی افزود، وجود درگیری و اختلاف در شورای همکاری خلیج
فارس به لبنان و توازن روابط این کشور با سایر کشورها ضرر می‌زند در
حالی که وجود صلح و آشتی در این شوراموجب می‌شود لبنان در
آسودگی باشد و علیه دیگری موضع گیری نکند. امید است کشورهای
عربی نیز حول محوری واحد یعنی پسگیری حقوق عرب‌ها، حمایت از
مساله فلسطین و کمک به لبنان متحد شوند. همچنین صلاح لبنان در این
است که با سوریه دوست باشدو آوارگان سوری به خاک خود
بازگردند.
این چهره سیاسی لبنان گفت: با ابتکارعمل فرانسه درمورد تشکیل
دولت متخصص موافقت کردیم اما در دولت سعد حریری، نخست
وزیر مکلف لبنان تخصص و متخصصانی دیده نمی‌شوند نه در سطح
نخست وزیر و نه در سطح وزرا. هر بار که حریری با میشل عون، رئیس
جمهوری لبنان دیدار می‌کند فهرست جدیدی از کابینه و متفاوت از
دیدار قبلی را ارائه می‌دهد این نشان می‌دهد که او در کار خود جدی
نیست و موضع ثابتی ندارد. مثلا از اول با عون قرار گذاشت که وزیر
کشور و دادگستری را میشل عون انتخاب کند اما وقتی با قاضی صوان،
مسؤول پرونده انفجار بیروت دچار مشکل شد به همه اعلام کرد که
چنین حقی به عون نمی‌دهد.