19237
هم مثل بازی‌های قبلی همین روند را ادامه بدهیم.
شیری درباره مشکلات و نتایج ضعیف در نیم فصل اول هم توضیح داد:‌
مشکلات اول فصل و ماجراهای مربوط به مالکیت تیم، برای هر تیمی با هر
کیفیتی رخ بدهد، کادر فنی و بازیکنان آرامش‌شان را از دست
می‌دهند و تیم کارایی لازم را از دست می‌دهد. شرایط ما هم خوب نبود
ولی بعد از اینکه آقای حدادیان تیم را کامل در اختیار گرفتند
شرایط‌مان خیلی بهتر شد. آقای مهاجری هم همه تلاشش را کرد تا نتایج
دلخواه را بگیریم ولی هنوز تیم آرامش کاملی نداشت. بعد از تغییر
کادر فنی، کل مجموعه این تصمیم را گرفتیم که نتایج بد قبل را جبران
کنیم. خدا را شکر تا اینجای کار موفق بوده‌ایم.
کاپیتان نساجی درباره اعتراض مسئولان تیمش به شروع مجدد
مسابقات هم، گفت:‌ نساجی جز تیم‌های خصوصی است و مالک تیم
هزینه‌های زیادی انجام می‌دهد. هر باشگاهی سیاست خودش را
دارد. شاید خیلی از باشگاه‌ها در ظاهر موافق براگزاری بازی‌ها بودند
اما باطن چیز دیگری بود. نساجی جز تیم‌هایی بود که حرفش را صادقانه
به تمام جامعه گفت. به هر حال بازی‌ها با نظر سازمان لیگ و فدراسیون
فوتبال شروع شد و ما هم تلاش کردیم به بهترین شکل تمرینات را
پیگیری کنیم. خدا را شکر توانستیم نتیجه این تمرینات و تلاش را به
دست بیاوریم.