23581
نمازجمعه با اشاره به اینکه یکی از مراحل تقوی، تقوای قلب است، اظهار
کرد: مسیری که ما حرکت می‌کنیم مسیر رسیدن به خداست بنابراین
باید اعمال بد و ناپسند را رها کنیم چرا که این اعمال، سبب
گرفتاری‌های انسان در برزخ می‌شود و حضرت علی(ع) نیز در نامه
خود به امام حسن مجتبی(ع) بر این موضوع تکیه داشتند.
وی افزود: باید تلاش کنیم که آخرت را به دنیا و مال دنیا و فساد نفروشیم
زیرا عمل صالح و کار خیر، همنشین ما در آخرت خواهد بود و بدانیم که
سختی‌های دنیا به هر حال تمام می‌شود اما باید به نحوی عمل کنیم که این
سختی‌ها ما را بهشتی کند.
امام جمعه یزد همچنین با تسلیت رحلت آیت‌الله یزدی، یاد و خاطره همه
علمای بزرگ دین از جمله مرحوم فلسفی و شهید مفتح را گرامی داشت و
بیان کرد: شهید مفتح پرچمدار وحدت حوزه و دانشگاه بود و جان خود
را در این مسیر گذاشت.
ناصری عنوان کرد: استکبار جهانی همواره برای جدایی بین دین و علم
از یکدیگر تلاش کرده و درصدد ایجاد فاصله بین علما و دانشگاهیان
بوده زیرا از تاثیرپذیری این دو از یکدیگر هراس دارد و آگاه است که
علمای دین، به مردم و دانشمندان علوم تلقین شجاعت، دیانت و صداقت
دارند و همواره آنها را به حرکت در مسیر رضایت خدا، حفظ استقلال و
استکبارستیزی دعوت می‌کنند.