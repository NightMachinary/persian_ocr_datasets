31650
باشند.»
او به همدلی مردم ایتالیا در این روزهای سخت اشاره می‌کند و
می‌گوید: «بر اساس نظرسنجی‌هایی که از سوی رسانه‌ها انجام گرفته
93 درصد مردم ایتالیا حاضرند حقوق و آزادی خودشان را فدای
بهبود شرایط کنند. حتماً در مورد سبد مهربانی شنیده‌اید؛ برخی از
فروشگاه‌های مواد غذایی سبدهایی را برای نیازمندان دم در فروشگاه
گذاشته‌اند و مردم وقتی برای خرید به این فروشگاه‌ها می‌روند، اغلب
چیزی می‌خرند و داخل این سبدها می‌گذارند. هر روز عصر کسانی که
توان مالی برای خرید ندارند می‌توانند این سبدها را بردارند و به خانه
ببرند. از آن طرف در برخی از فروشگاه‌های بزرگ مثل فروشگاه کوپ
در میلان فروشنده‌ها لباس‌هایی به تن دارند که روی آن نوشته «اگر
رنگ چشم‌های مرا می‌بینی به من خیلی نزدیکی، یک متر از من فاصله
بگیر!» صحنه‌های همدلی اینجا زیاد می‌بینی. در یکی از خیابان‌ها
مأمور پلیسی را دیدم وقتی متوجه شد مرد سالخورده‌ای بدون ماسک
بیرون آمده، بلافاصله به او ماسک داد. جالب‌ترین صحنه‌ای که تقریباً
هر روز می‌بینم مردی است که به دیدن مادرش می‌آید و زیر پنجره
برایش آواز می‌خواند. او هر روز به دیدن مادرش می‌آید و زیر پنجره
برایش آواز می‌خواند.»
آیدا همچنین به حضور پررنگ سلبریتی‌ها در ایتالیا برای کمک به مردم