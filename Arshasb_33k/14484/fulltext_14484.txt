14484
بر اساس گزارش اویل پرایس، جدیدترین آمار ماهانه نشان داده که
اوپک در اوت 24.27 میلیون بشکه در روز نفت تولید کرده است که
950 هزار بشکه در روز بالاتر از تولید ژوییه بود. عراق که همواره
بالاتر از سهمیه خود نفت تولید کرده است، در اوت 3.75 میلیون بشکه
در روز تولید داشت که پایینتر از سهمیه تولید 3.80 میلیون بشکه در
روز این کشور بود اما با در نظر گرفتن کاهش تولید جبرانی همچنان بالا
بود. این کشور اعلام کرده بود در اوت 400 هزار بشکه در روز علاوه بر
سهمیه تعیین شده، تولیدش را کاهش خواهد داد. قرار بود بخشی از این
کاهش تولید توسط منطقه کردستان انجام گیرد.
طبق گزارش پلاتس، خالد شوانی، وزیر کشور دولت منطقه ای
کردستان به تلویزیون دولتی عراق گفت: این منطقه به دلیل نیازهای
مالی نمی تواند به درخواست بغداد برای کاهش تولید 120 هزار بشکه
در روز نفت عمل کند اما کاهش تولید کمتری به میزان 50 هزار بشکه در
روز انجام داده است.