26284
شفافیت بودجه‌ای دستمزد
سه سال پیش زمانی که برای اولین بار ماجرای انتشار فیش‌های حقوقی
آغاز شد و دومینووار در سطح مقامات و مسئولان ادامه پیدا کرد، یکی
از دستگاه‌هایی که بر امکان دسترسی عمومی به اطلاعات دریافتی و
پرداختی‌های کارکنان و مدیران تاکید می‌کرد، مجلس بود. در پی
واکنش‌های گسترده به فیش‌های نجومی هم قانون مدیریت خدمات
کشوری اصلاح و سامانه‌ای به نام سامانه ماده 29 حقوق کارکنان
راه‌اندازی شد و طبق قانون تمامی دستگاه‌ها مکلف به ثبت اطلاعات
دستمزدی خود در این سامانه شدند. اما هنوز بسیاری از دستگاه‌ها به این
سامانه ملحق نشده‌اند و یکی از آنها مجلس شورای اسلامی است که هنوز
اطلاعاتی از آن روی این سامانه موجود نیست. حالا در آستانه شروع به
کار مجلس بعدی باید از نمایندگان بعدی مجلس خواست اطلاعات
دستمزدی خود را در اختیار کسانی که با رأی آنها این سمت را برعهده
گرفته‌اند، قرار دهند و هر رأی‌دهنده‌ای بداند که نماینده منتخب او در
ازای رأی اعتمادی که گرفته چقدر حقوق و دستمزددریافت می‌کند.
انتهای ویام
هر هفته سهام یک شرکت خصوصی عرضه شود
به گزارش ایسنا، امروز (سه‌شنبه) نود و چهارمین نشست شورای
گفت‌وگوی دولت و بخش خصوصی به ریاست وزیر امور اقتصادی و