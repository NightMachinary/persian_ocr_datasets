14713
هرچه سریعتر از شر این بلا خلاص شویم.
فرمانده قرارگاه عملیاتی کرونا با بیان اینکه موضوع واکسن مجددا
در جلسه امروز مطرح شد، تصریح کرد: با پیگیری های به عمل آمده از
سوی قرارگاه و وزارت بهداشت که به صورت مستقل این موضوع را
پیگیری کردند، در جلسه ای که روز گذشته در محضر رئیس جمهور
داشتیم، دستور صریح و روشن دادند تا بتوانیم در دی یا بهمن امکان
تزریق واکسن را به گروه‌های هدف داشته باشیم.
وی در همین راستا گفت: گروه‌های هدف کسانی هستند که بیشترین
آسیب و بالاترین تهدید و ریسک را متقبل می شوند، مانند کسانی که
بالای 65 سال سن دارند و یا بیماری‌های زمینه‌ای دارند که تزریق
واکسن با اولویت برای این افراد انجام می‌شود. هرچند تولید واکسن
داخلی هم در دستور کار بوده و پیشرفت بسیار خوبی داشته است و
امیدواریم با مجموعه این خدمات و امکانات کار را به خوبی جلو
ببریم.
فرمانده قرارگاه عملیاتی با بیان اینکه در جلسه امروز گزارشی نیز از
وضعیت حمل و نقل داده شد، گفت: دیروز در کارگروه اقتصادی دولت
و همچنین نشست مسئولان کمیته ها که در حضور رئیس جمهور محترم
برگزار شد؛ 5 هزار قطعه منفصله اتوبوس مصوب شد که امیدواریم
بتوانیم تا آخر اسفندماه این مصوبه را محقق کنیم.