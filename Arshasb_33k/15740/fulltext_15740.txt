15740
مورد نیاز کارخانجات مستقر در منطقه، تولید پیش نیاز های سوخت و
مواد مکمل ذوب و هر آنچه که بتوان شمش تولیدی در منطقه را به
محصول ثانویه تبدیل کرد از جمله طرح های قابل اجرا در این شهرک
است که امیدوارم، شاهد استقرار هرچه سریعتر واحد های متعدد
صنعتی در این شهرک باشیم.
حسن پور تاکید کرد: اینک شعار رویش باورها در دل کویر یکی پس از
دیگری به بار می نشیند. معتقدم مبارزه جدی با تحریم، حمایت از تولید و
حمایت از متخصصین خلاق است و از همه خصوصا شرکت های بزرگ
صنعتی و معدنی مستقر در منطقه می خواهم با قدرت به این مجموعه ورود
کنند.
وی افزود: همچنان شعار خلق ثروت از آب، هوا و زمین را برای
همشهریانم دارم و می گویم این شهرک متعلق به سیرجانی ها و هم استانیان
عزیز است. چنانچه تعلل کنند سرمایه گذاران سراسر کشور جایگزین
آنها می شوند چرا که دغدغه ما تولید و اشتغال است تا دغدغه جوانانمان
را رفع کنیم.
نماینده مردم سیرجان و بردسیر در مجلس شورای اسلامی از نقش
دانشگاه‌ها و شرکت‌های دانش بنیان و مشارکت آنها در این پروژها به
نیکی یاد کرد و گفت: اینجا مکانی شایسته برای پیوند صنعت و دانشگاه
است تا طرح های مطالعه شده و مورد نیاز اجرا شوند.