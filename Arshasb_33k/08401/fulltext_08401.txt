8401
این در حالی است که اخیرا فرانسه در راستای نشان دادن حمایتش از
یونان و قبرس دست به اجرای گشتهای نظامی در منطقه شرق مدیترانه زده
و اتحادیه اروپا نیز در حال بررسی تحریمهای جدید علیه ترکیه است.
نخست وزیر یونان نیز اظهار کرد: اگر ترکیه واقعا خواستار یک
گفتگوی صریح با یونان و قبرس و با اتحادیه اروپا است باید این تمایلش
را به صورت عملی نشان دهد و فورا اقدامات یکجانبه را متوقف کند و
نشانه هایی متقاعد کننده در خصوص احترام گذاشتنش به قوانین بین
المللی را نشان دهد. آنها باید لفاظی های تهاجمی خود را محدود کرده و
برای مذاکرات اکتشافی با یونان به پای میز مذاکره برگردد.
همچنین وزیر امور اروپایی دولت یونان نیز در صحبتهایش با
قانونگذاران اتحادیه اروپا خواستار حمایت شرکای اروپایی از
کشورش شده و گفت: تنشها بر سر حقوق انرژی به نوبه خود یک تهدید
بزرگ برای معماری امنیت مشترک ما محسوب می شود.
او ترکیه را متهم کرد به اینکه فراتر از یونان را در نظر داشته و یک فاکتور بی
ثبات کننده در منطقه ای وسیعتر با استناد به اقداماتش در لیبی، سوریه و
فراتر از آن به حساب می آید.
این در حالی است که مقامهای نظامی ترکیه و یونان هم روز پنجشنبه در
مقر ناتو نشستی را با هدف کاستن از ریسک درگیری مسلحانه برگزار
کردند.