23723
مونتانا و ورمونت که این نوع رای‌گیری به شدت تسهیل شد، میزان
مشارکت به ترتیب بیش از 10 درصد و بیش از 9 درصد افزایش نسبت به
انتخابات ریاست جمهوری پیشین نشان داد و می‌توان این ایالت‌ها را
در فهرست 10 ایالت با بیشترین افزایش رای قرار داد. هاوایی شاهد
بزرگترین افزایش مشارکت بود و تاکنون بیش از 14 درصد افزایش را
نشان می‌دهد.
تگزاس رای پستی را آسان‌تر نکرد اما فرصت بیشتری در اختیار
رای‌دهندگان قرار داد تا به صورت حضوری در انتخابات شرکت
کنند و همین به بیش از 9 درصد افزایش در میزان مشارکت منجر شد و
درصد شهروندان واجد شرایطی که برای شرکت در انتخابات به پای
صندوق‌ها رفتند از 50 درصد به 59 درصد رسید.
بسیاری از ایالت‌ها با بیشترین افزایش در مشارکت، شامل آریزونا،
تگزاس و جورجیا، به ایالت‌های سرنوشت‌ساز در این رقابت ریاست
جمهوری تبدیل شدند؛ مکان‌هایی که دموکرات‌ها برای بسیج
رای‌دهندگان جدید و تغییر پایگاه‌های قدرت جمهوری‌خواهان
تلاش کردند. برخی تحلیلگران اشاره می‌کنند که آمار، اثرگذاری
تسهیل رای‌دهی و تلاش‌های سازمانی را اثبات می‌کند.
ست مسکت، استاد علوم سیاسی در دانشگاه دنور می‌گوید: مردم زمانی
رای می‌دهند که از آنها خواسته شود، رای بدهند.