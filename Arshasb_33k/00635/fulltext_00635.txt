635
محمدباقر نوبخت در مراسم آغاز عملیات اجرایی احداث 2000
واحد مسکن محرومین در استان گیلان که به صورت متمرکز در
روستای نرگستان از توابع شهرستان صومعه سرا برگزار شد، با بیان
اینکه وظیفه داریم همان اهدافی که مردم توقع داشتند را محقق کنیم،
اظهار کرد: عملیات اجرایی احداث 2000 واحد مسکن محرومین
آغاز شده و روند کار با شتاب پیش می رود.
معاون رئیس جمهور گفت: امیدواریم با حمایت‌های بنیاد مسکن
2000 واحد طرح تامین مسکن محرومین تا 9 ماه آینده آماده تحویل
باشند.
عزیزالله مهدیان، معاون امور بازسازی مسکن روستایی بنیاد مسکن
انقلاب اسلامی کشور نیز در این مراسم، عنوان کرد: نهادهای حمایتی
از جمله کمیته امداد و سازمان بهزیستی با همکاری سایر نهادهای
مربوطه در مناطق مختلف درصدد شناسایی افراد نیازمند واجد
شرایط برای بهره مندی از طرح مسکن محرومین هستند.
وی تسریع در روند احداث مسکن محرومین در کشور را ضروری
عنوان کرد و افزود: با توجه به اینکه تامین مسکن در سریع‌ترین زمان
برای اقشار نیازمند و محروم در سطح جامعه به عنوان یک اصل ضروری
تلقی می‌شود، باید تسریع در روند احداث این مسکن‌ها را در دستور
کار قرار داده و برای آن تلاش کنیم.