14876
به همراه چهار مرد با یک خودروی سمند به درب مجتمع مسکونی
مراجعه کردند. بر اساس فیلم‌های دوربین مداربسته ابتدا چهار مرد با
ماسک و یک زن که چادر و ماسک دارد وارد ساختمان می شوند، چند
دقیقه بعد زن بدون چادر از ساختمان خارج شده و با خودروی سمند
محل را ترک می کند. ساعت 21:30 نیز چهار مرد دیگر در حالی که اسناد و
مدارکی را در دست داشتند به سرعت از ساختمان خارج شده و پیاده از
محل فرار می‌کنند.
وی گفت: با توجه به تحقیقات صورت گرفته و سفته های کشف شده در
صحنه قتل کارآگاهان متوجه شدند فرهاد با یکی از دوستانش به نام
شاهین اختلاف مالی داشته است. به همین دلیل تحقیقات کارآگاهان بر
روی این فرد متمرکز شد و مشخص شد شاهین در شب حادثه به همراه زنی
به نام ناهید، دو تن از دوستانش و برادرش به منزل مقتول مراجعه
کرده‌اند. با شناسایی متهمان هر پنج متهم در یک عملیات ضربتی و به
صورت همزمان دستگیر و به اداره دهم پلیس آگاهی انتقال یافتند.
گودرزی افزود: شاهین در بدو ورود به اداره دهم به قتل فرهاد اعتراف
کرد و اظهار کرد که سه سال گذشته با فرهاد در بیمارستان آشنا شده است.
فرهاد پس از مدتی به او پیشنهاد شرکت در یک پروژه را داده و او نیز با اعتماد
به فرهاد 18 فقره چک به مبلغ 180میلیارد ریال به او داده است اما چند وقت
پیش فهمیده که پروژه ای در کار نیست و از او کلاهبرداری شده است.