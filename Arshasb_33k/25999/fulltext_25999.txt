25999
بیماری ادامه دارد.
نگرانی از موج دوم شیوع کرونا در آلمان
به گزارش ایسنا، با رسیدن همه‌گیری بیماری کووید 19 به سومین ماه
متوالی در اروپا، کارشناسان آلمانی دریافتند که مدیریت قابل
قبول و رضایت بخش بحران در مراحل اولیه می‌تواند بعدها به فشار و بار
مضاعفی تبدیل شود.
از آنجایی که وضعیت شیوع کروناویروس در آلمان و فشاری که همه
گیری این بیماری در ایتالیا و اسپانیا به نظام سلامت وارد کرد یکسان
نبوده، مقامات آلمانی به شکل فزاینده‌ای در تلاش برای متقاعد کردن
مردم بر لزوم رعایت دقیق فاصله‌گذاری اجتماعی هستند. اکنون این
پدیده موسوم به پارادوکس پیشگیری نگرانی‌ها را در مورد موج دوم
همه‌گیری به همراه داشته است.
روز چهارشنبه «آنگلا مرکل» صدراعظم آلمان از بازگشایی
تدریجی فروشگاه‌ها، مدارس، مهدهای کودک و حتی رستوران‌ها و
کافه‌ها خبر داد.
طبق قوانین جدید بهداشتی که روز چهارشنبه اعلام شد مقرر شده است
این قوانین در کنار تسهیل محدودیت‌ها اجرایی شوند اما قوانین
پیشنهادی چنان پیچیده هستند که بسیاری احساس می‌کنند می‌توان
کلیه آنها را نادیده گرفت.