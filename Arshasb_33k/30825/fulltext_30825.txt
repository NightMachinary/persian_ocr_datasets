30825
مرگ همواره به ما هشدار می‌دهد که ای انسان فرصت تو رو به اتمام است.
مرگ تبدیل به آبژه‌ای برای اندیشیدن می‌شود. کسی که به زندگی
بدون مرگ می‌اندیشد، گویی اصلا به زندگی نمی‌اندیشد.
داوودی در مورد نگاه فردی و فلسفی به مرگ گفت: تفکر در مورد مرگ
زمانی از منظر فردی و زمانی از منظر فلسفی است. در ساحت فلسفه مرگ به
مثابه یک مفهوم متفاوت است. یک مرتبه ما با مواجهه شخصی با مرگ
روبه‌رو هستیم و یک بار هم با واسطه جامعه به آن نگاه می‌کنیم.
وی اضافه کرد: ما محصول جامعه و فرهنگ هستیم؛ بنابراین مواجهه ما با
مساله مرگ چیز بی‌واسطه‌ای نیست؛ یعنی ما به واسطه برساخته‌های
سیاسی، اجتماعی، اقتصادی و فرهنگی با مرگ مواجهه می‌شویم. در
چنین شرایطی مرگ یک مساله شخصی نیست؛ در واقع شخص در مورد
مرگ می‌اندیشد و با آن به واسطه برساخته‌های فرهنگی، اجتماعی،
سیاسی و اقتصادی که جامعه به او داده، ارتباط برقرار می‌کند.
این‌جاست که وظیفه فیلسوف تلنگر زدن به جامعه در مورد اندیشیدن به
زندگی و مرگ است.
این استادیار گروه علوم سیاسی دانشگاه آزاد اسلامی مشهد بیان کرد:
هگل فیلسوف را به جغد مینروا تشبیه می‌کند؛ مینروا یکی از اساطیر
رومی است که الهه حکمت، هنر و ابداع است که همپای آتنا در اساطیر
یونانی قرار دارد. مینروا به تعبیر هگل جغدی است که در بلندای روز