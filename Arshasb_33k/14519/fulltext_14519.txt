14519
و 548 واحد اتمام و به بهره برداری رسیده است. سخنگوی وزارت
کشور با بیان اینکه در حوزه بازسازی واحدهای دامی در مناطق
زلزله‌زده تعداد 12 هزار و 952 واحد نوسازی تکمیل و بهره‌برداری
رسیده است، اضافه کرد: تعداد 9 هزار و 751 واحد صنفی، صنعتی و
خدماتی در مناطق آسیب‌دیده تکمیل گردیده اند. سامانی با بیان
اینکه در هزارمین روز از زلزله آبان ماه 96 نیز هزار کلاس درس به
بهره‌برداری رسید، گفت: از تعداد 247 واحد بهداشتی و خدمات
درمانی آسیب دیده نیز 240 واحد تکمیل و به بهره برداری رسیده است.
معاون هماهنگی وزارت کشور یادآور شد: در فرآیند بازسازی و
نوسازی مناطق آسیب دیده تعداد 11 هزار نفر در قالب 540 پیمانکار
مشغول فعالیت بوده و 220 مهندس ناظر نیز مسئولیت نظارت بر فرآیند
ساخت و سازها را برعهده داشته است. سامانی تاکید کرد: پدیده
مهاجرت معکوس به روستاهای مناطق آسیب‌دیده نیز همزمان با
انجام اقدامات بازسازی و نوسازی واحدهای مسکونی و
زیرساخت‌ها شکل گرفته است. وی با اشاره به اینکه وزیر کشور شخصاً
از زمان وقوع زلزله تاکنون مدیریت و به سرانجام رسیدن مسائل
مربوط بازسازی زلزله کرمانشاه را مورد تاکید و نظارت قرار دادند،
تصریح کرد: در شهرها و روستاهای مناطق زلزله‌زده کاملا زندگی به
حالت عادی بازگشته و کسب و کار رونق دارد.