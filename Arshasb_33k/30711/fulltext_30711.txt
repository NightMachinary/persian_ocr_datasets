30711
بودم، بیمارستان مجهزی است و البته شانس هم آوردم که اوج
همه‌گیری کرونا نبود و پرسنل و کادر درمان با دقت بیشتری کار
می‌کردند. می‌خواهم بگویم ممکن است خیلی‌ها همچنان بیماری
زمینه‌ای پنهانی داشته باشند و متوجه‌اش نشوند و بی‌احتیاطی کنند.
مردم باید همواره فرض را بر این بگیرند که مبتلا به یک بیماری زمینه‌ای
پنهان هستند.» مهدی می‌گوید اگرچه نوع تالاسمی‌اش خطرناک
نیست اما لااقل متوجه شده است که سطح ایمنی بدن او نسبت به
شهروندان دیگر آسیب‌پذیرتر است که همین موضوع گام بزرگی
برای سلامتی است. دکتر مهدیار سعیدیان مدیر روابط عمومی انجمن
پزشکان خراسان رضوی با تأیید حرف‌های دکتر اکبری می‌گوید،
کرونا به وسیله‌ای برای غربالگری بیماری‌های زمینه‌ای تبدیل شده
است: «من چند هفته پیش موقع سوار شدن به اتومبیلم، لیز خوردم و
دستم از دو جا شکست و در پروسه درمان متوجه شدم پوکی استخوان
دارم، با وجود اینکه هم لبنیات مصرف می‌کنم و هم به وضعیت
سلامتی‌ام حساس هستم. کرونا هم درحال حاضر به همین شکل عمل
می‌کند هرچند عکس قضیه هم هست مثلاً موارد زیادی از تصادف
داریم که درجریان درمان متوجه می‌شویم به کرونای پیشرفته هم
مبتلا هستند. به هرحال این موضوع را باید در قالب اولویت بهداشت و
پیشگیری بر درمان دید که هم فرهنگ عمومی متأسفانه در این زمینه