27078
والیبال ایران بهتر از ولاسکو را می‌خواهد
عباسعلی میرحسینی،کارشناس والیبال در گفت‌وگو با ایسنا، در
مورد بحث جذب سرمربی ایرانی یا خارجی برای تیم ملی نیز توضیح
داد: در نشست هم اندیشی که برگزار شد، آقای داورزنی همه جوانب را
کاملا دقیق مطرح کردند. ایشان گفتند که تنها حضور در المپیک مهم
نیست و رسیدن به سکوی المپیک و جمع چهار تیم هم برای فدراسیون
ایران مهم است. به هر حال این همان دیدگاهی است که آقای داورزنی
مطرح کردند. با توجه به این موضوع، اگر رسیدن به جمع هشت تیم،
سپس چهار تیم و در نهایت سکوی المپیک هدف است، بدون تعارف
باید بگویم که از نظر من رسیدن به این اهداف نیاز به یک مربی تراز اول
خارجی دارد. حتی مربی که از ولاسکو هم بهتر باشد. ما می‌توانیم این
کار را بکنیم.
او تاکید کرد: همه می‌دانیم که ولاسکو کاری کرد کارستان و واقعا
نتیجه گرفت، اما اگر الآن نتیجه می‌خواهیم باید مربی بیاوریم که دانش
بالایی دارد، مدیریت بلد و در جهان هم معتبر باشد. من فکر می‌کنم
بازیکنان ما ستاره‌های بزرگی هستند که صد درصد باید مربی خارجی
برای هدایت آن‌ها بیاوریم تا در حد و اندازه المپیک باشد. بعد از المپیک
قطعا تعدادی از بازیکنان ما با پیراهن تیم ملی خداحافظی می‌کنند که در
آن زمان می‌توانیم از استعدادهای خود برای ستاره‌های خود