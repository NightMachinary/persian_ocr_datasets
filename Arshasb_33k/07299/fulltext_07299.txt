7299
اکثریت مشابهی نیز گفتند ترامپ همچنان با ریسک بیماری شدید یا
حتی مرگ در اثر کووید 19 در سطحی بالا و نسبتا جدی (55 درصد)
روبرو است. در حالی که دوشنبه شب اولین تجمع انتخاباتی ترامپ از
بعد از ابتلایش به کرونا در فلوریدا برگزار شد، 62 درصد گفتند این
نامناسب است که او در طول همه گیری بیماری تجمعات انتخاباتی
پرجمعیت برگزار کند و 54 درصد معتقد بودند او باید تجمعات
حضوری را برای مابقی زمان کمپین انتخاباتی معلق کند.
در حالی که سه هفته تا انتخابات باقی مانده 17 درصد از رای دهندگان
ثبت شده گفتند تا کنون رای داده‌اند که این میزان یک هفته قبل 10 درصد
بود. در میان این رای دهندگان بایدن، ترامپ را با 47 درصد برتری (70
به 23) شکست داده است. ترامپ در میان کسانی که برای رای دادن در
روز انتخابات برنامه ریزی کرده‌اند به میزان 67 درصد به 26 درصد بر
بایدن برتری دارد. در عین حال تعداد رای دهندگان حامی ترامپ و
بایدن که می‌گویند ممکن است نظرشان تغییر یابد از شش درصد در یک
هفته قبل به سه درصد رسیده است. با شمول رای دهندگان تصمیم نگرفته
(6 درصد) این موجب می‌شود تنها 9 درصد از رای دهندگان در معرض
رقابت بین آنها باشند. ترامپ لازم دارد تقریبا آرای همه رای دهندگان
قابل اقناع را برای بستن شکافش با بایدن کسب کند.
اکنون اکثریت رای دهندگان ثبت شده برای نخستین بار از ماه ژوئیه