31012
کشته شدن 42 تروریست در جنوب موصل
به گزارش ایسنا، به نقل از سایت شبکه سومریه نیوز، یحیی رسول،
سخنگوی فرمانده کل نیروهای مسلح عراق اظهار کرد: نیروهای
سازمان مقابله با تروریسم درگیری با بقایای گروهک‌های تروریستی
را برای دو روز متوالی آغاز کردند که طی آن نیروهای سازمان
تروریست‌ها را وادار به عقب‌نشینی و بازگشت به تونل‌ها و غارها
کردند تا بعد از آن هدف‌گیری مقرهایشان را آغاز کنند.
او افزود: این عملیات به اوج خود یعنی درگیری‌ با انداختن مواد منفجره
دست ساز به داخل تونل‌ها کشیده شد.
این عملیات علیه تروریست‌های داعش در منطقه عین الجحش در
جنوب شهر موصل بود و بعد از دریافت داده‌های اطلاعاتی آغاز شد.
به گفته رسول، عملیات قهرمانانه منجر به قتل 42 عنصر تروریستی
داعش از جمله والی منطقه دجله با کنایه برا و معاونش ابو محمود شد.
او اضافه کرد: همچنین ابوسیاف مسؤول اطلاع‌رسانی منطقه دجله،
معاونش سجاد و عنصر دیگری به نام الفاروق ابو سینا کشته شدند و
تعدادی سلاح و مهمات و نیز مبالغی ارز داخلی و خارجی در مقرهای این
تروریست‌ها کشف و ضبط شد.
رسول اشاره کرد، عملیات با حمایت هوایی جنگنده‌های ارتش عراق
و جنگنده‌های ائتلاف آمریکایی انجام گرفت.