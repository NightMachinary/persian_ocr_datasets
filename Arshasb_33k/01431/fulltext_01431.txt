1431
نکند و به خشم شاه دمدمی ‌مزاج قاجار گرفتار نشود، حقیقتاً اعجوبه‌ای
در عرصه سیاست و زد و بندهای پنهانی است. در فیلم کمال‌الملک،
جلوه‌هایی از سیاست‌ورزی اتابک را در تقابل او با کامران‌میرزا،
نایب‌السلطنه و فرزند ناصرالدین‌شاه، می‌بینیم. امین‌السلطان برای
کسب رضایت شاه قاجار و بردن وی به فرنگ، وام‌های کلان از
دولت‌های اروپایی گرفت و امتیازات عجیب و غریبی را به آن‌ها
واگذار کرد. بااین‌حال، زیرکی‌های وی برای حفظ قدرتش در
دربار قاجار به این امور منحصر نمی‌شد؛ او در لحظات خاص و بحرانی،
تصمیم‌های مؤثری می‌گرفت که نشان از هوش وی در این عرصه
داشت. ماجرای رفتار او با جسد ناصرالدین‌شاه، یکی از این
تصمیم‌های مؤثر و زیرکانه است.
عروسک‌گردانی با شاه مرده!
ناصرالدین‌شاه، مقابل چشم مردم و با گلوله‌های پنج‌لول میرزارضا
کرمانی، حدود 124 سال پیش در چنین روزی، به قتل رسید؛ پیکر او
پس از اصابت تیرها، به جلو خم شد و اتابک آن را نگه داشت. مأموران به
سرعت ضارب را گرفتند اما شش‌دانگ حواس اتابک به وضعیت شاه
بود. او می‌دانست که اگر خبر مرگ شاه در کشور بپیچد، گردنکشان و
مدعیان سر برخواهند داشت و رشته امور از دست ولیعهد بیرون خواهد
رفت. به همین دلیل، دستور داد پیکر بی‌جان شاه را به کالسکه سلطنتی