1627
اظهارکرد: برای اجرای تئاتر در دوران پساکرونا باید شرایط روحی و
روانی تماشاگر با توجه به وضعیت موجود را در نظر بگیریم و تئاترهایی
را برای اجرا آماده کنیم که هنری و فنی بوده، تماشاگران را جذب کرده
و به بازیابی روحی و روانی افراد کمک کند. به همین دلیل متولیان این
امور باید در این خصوص برنامه‌ریزی لازم را داشته‌باشند.
تئاتر یکی از آسیب‌پذیرترین هنرها از نظر اقتصادی است
وی با بیان این که تئاتر یکی از آسیب‌پذیرترین هنرها از نظر اقتصادی
است و با توجه به وضعیت موجود باید از صدمه دیدن آن جلوگیری
کنیم، افزود: باید با مدیریت و برنامه‌ریزی متولیان تئاتر، حفظ روحیه
هنرمندان و نمایشگران و از طرفی جلب اعتماد مخاطبین، از صدمه
دیدن تئاتر که اقتصاد آسیب‌پذیری نسبت به سایر هنرها دارد،
جلوگیری کنیم. علاوه بر این‌ها سوبسیدهای دولتی و کمک‌
رسانه‌های مختلف نیز مؤثر خواهند بود.
رئیس سابق انجمن هنرهای نمایشی خراسان رضوی ادامه داد: وجه
تمایز تئاتر با سایر هنرها مخصوصاً در شهر مشهد، قرابت و نزدیکی آن با
اقتصاد است؛ به همین دلیل حتی اگر در مدت زمانی کوتاه، تئاتر در
شهری مانند مشهد با جمعیت میلیونی و مشتاق تماشای تئاتر که در این
چند سال اخیر تئاتر در آن به طور جدی پیگیری می‌شود، تعطیل باشد؛
تماشاگر خود را از دست خواهد داد.