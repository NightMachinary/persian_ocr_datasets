32177
گردشگری بیان کرد: در زمان شیوع بیماری کرونا تاسیسات
گردشگری با مشکلات عدیدی مواجه شد که در مباحث اقتصادی
استان نیز تاثیرگذار بوده است.
وی انعقاد تفاهم‌نامه‌ سه جانبه فی مابین اداره کل میراث فرهنگی،
صنایع دستی وگردشگری و معاونت بهداشت و درمان دانشگاه علوم
پزشکی شهید صدوقی و جامعه حرفه‌ای هتلداران را گامی موثر در
رعایت تعهداتی مشترک دانست که منجر به اعطای گواهینامه اقامت
ایمن و سفر در استان یزد شده است.
خورشیدی توجه به شرایط پیش آمده و نیازهای روحی عموم مردم را
برای افزایش سفر در ایام نوروز، محتمل دانست و گفت: اطلاع از یک
روند اطمینان بخش و خدمات استان مقصد می‌تواند عامل مهمی در
انتخاب مقصد گردشگری در ایام نوروز باشد و تا حدودی جبران
خسارت‌های وارده در طول یک سال گذشته را در بر بگیرد.
سفر به قطب طلا و جواهر کشور
«محمدرضا دهقان مهرجردی» معاون صنایع دستی اداره کل میراث
فرهنگی، صنایع دستی وگردشگری استان نیز در این نشست با اشاره به
پیشینه یزد در حوزه ساخت زیورآلات گفت: استان یزد از دیرباز قطب
طلا و جواهر ایران بوده و از دلایل آن می‌توان به عیار بالای طلا در استان
و شهرت مردم یزد درمیان عموم کشور به درستکاری اشاره کرد.