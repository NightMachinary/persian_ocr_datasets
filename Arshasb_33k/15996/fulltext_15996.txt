15996
رایزنی سفیر ایران با وزیر جدید نفت عراق
به گزارش ایسنا، در این ملاقات سفیر کشورمان در عراق انتخاب وزیر
جدید نفت را به وی تبریک گفت؛ سپس طرفین همکاری‌های دو کشور
در حوزه نفت را مرور کرده و زمینه‌های توسعه مناسبات نفتی را بررسی
کردند.
وزیر نفت عراق نیز در این دیدار ضمن تشکر از سفیر جمهوری اسلامی
ایران از توسعه مناسبات دو کشور استقبال کرد.
‌
رایزنی سفیر ایران در پرتغال با همتای جدید خود در تهران
به گزارش ایسنا، مرتضی دامن پاک جامی در صفحه فیس بوک خود در این
زمینه نوشت: با آقای «کارلوش آنتونیو ریکا دو کاشتا» سفیر جدید
پرتغال در ایران در محل سفارت جمهوری اسلامی ایران در لیسبون
ملاقات کردم. وی اواخر سال گذشته از سوی کشورش معرفی و
پذیرش دولت ایران را دریافت کرده است. در این ملاقات زمینه های
مختلف برای گسترش روابط دو کشور، دستور کار جاری روابط
دوجانبه، برنامه های فرهنگی و هنری مربوط به بزرگداشت پانصد سال
روابط تاریخی و نقش سفارتخانه های دو کشور در تقویت روابط مورد
بحث و تبادل نظر قرار گرفت. برای ایشان در انجام این ماموریت مهم در
تهران آرزوی موفقیت کردم. وی بزودی عازم ایران خواهد شد.