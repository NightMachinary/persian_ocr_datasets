22689
این دو استان تاثیر مستقیم بر روی یکدیگر دارند.
رئیس ستاد استانی مقابله با کرونا در البرز اضافه کرد: اصناف تمامی
استان ها به جز تهران می توانند از 23 فروردین فعالیت خود را آغاز کنند
و در البرز نیز مصوب شد که کمیته ای با مسئولیت معاون هماهنگی امور
اقتصادی استانداری تشکیل شود و صنوف با رعایت اصول و پروتکل
های بهداشتی به صورت پلکانی براساس دسته بندی وزارت
بهداشت، درمان و آموزش پزشکی، فعال شوند.
وی با تاکید بر ضرورت اطلاع رسانی و آموزش از طریق صدا و سیمای
البرز در راستای آگاهی بخشی به مردم و صنوف، گفت: از همراهی رسانه
ها با اهداف ستاد مقابله با کرونا قدردانی می کنم قطعا بدون اطلاع
رسانی دقیق، اجرای مصوبات و جلب هم افزایی مردم محقق نمی شد.
شهبازی افزود: واحدهای تولیدی استان نیز از فردا با قدرت بیشتری و
البته با رعایت کامل اصول بهداشتی به فعالیت خود ادامه خواهند داد
چراکه در سال جهش تولید طبق بیانات و منویات مقام معظم رهبری باید
با اهتمام ویژه در راستای تحقق شعار سال اقدام کنیم.
وی عنوان کرد: واحدهای اداری و دستگاه های اجرایی نیز از 23
فروردین ماه با دو سوم نیرو فعالیت می کنند و افرادی که دچار بیماری
های زمینه ای و یا سن بالا هستند در خانه می مانند و ضدعفونی و رعایت
دستورات بهداشتی الزامی است.