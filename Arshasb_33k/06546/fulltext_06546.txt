6546
بازگشت تیم لبنانی از سفر فرانسه/ درخواست سازمان ملل برای تشکیل
فوری دولت
به گزارش ایسنا، روزنامه الشرق الاوسط به نقل از منابع سیاسی آگاه
درباره سفر عباس ابراهیم، مدیر کل امنیت عمومی لبنان به پاریس و
بازگشت وی نوشت: ابراهیم میشل عون، رئیس جمهوری لبنان را در
جریان گفت‌وگوهای خود با تیم بحران فرانسه که توسط امانوئل
ماکرون، رئیس جمهوری فرانسه تشکیل شده، قرار داده است.
طبق گفته این منابع، عباس ابراهیم به عون گفته است که اعضای تیم
بحران فرانسه هیچ جهت گیری جدیدی ندارند و مقامات پاریس بار
دیگر در دیدار با اعضای هیئت لبنان از احزاب سیاسی لبنان خواسته‌اند
که به تعهداتشان در دیدار با ماکرون در بیروت عمل کنند و دولت فرانسه
درباره کسانی که بدون هیچ‌گونه فشاری سعی می‌کنند از تعهدات که
به اراده خودشان داده‌اند، فرار کنند، موضع مناسبی اتخاذ خواهد
کرد.
این منابع آگاه در ادامه تصریح کردند که تیم بحران فرانسه به محض
بازگشت از کرسیکا با ماکرون دیدار خواهد کرد رهبران لبنان، اعم از
رسمی و سیاسی، از طریق برونو فوشیه، سفیر فرانسه در بیروت از موضع
فرانسه از سقفی که ماکرون در جلسات خود در بیروت تعیین کرد، مطلع
خواهند شد.