7278
قلمداد کرده و اولین چیزی که به ذهن متبادر می‌شوند مبارزه کیفری و
برخورد جرم انگارانه است و امروزه شاهد جرم انگاری‌هایی در حوزه
بیماری‌های واگیردار هستیم.
عضو هیئت‌علمی پردیس فارابی دانشگاه تهران با اشاره به اینکه حقوق
کیفری یک دانش هنجاری است و بیشتر از نگاه قانون‌گذار موضوع را
موردبررسی قرار می‌دهد اما جرم‌شناسی یک بحث علت شناسانه دارد و
ازاین‌جهت حائز اهمیت است، تصریح کرد: وقتی حاکمیت در مقابله با
یک پدیده مجرمانه تصمیم می‌گیرد، تصمیم او تبدیل به سیاست جنایی
می‌شود و اگر تصمیم جنایی یک مبنای علمی داشته باشد یک سیاست
جنایی نخبه گرایانه، مؤثر و کارآمد است و در غیر این صورت عوام
گرایانه، ناکارآمد و صرفاً جهت رفع تکلیف است.
میر خلیلی گفت: همواره بیماری‌های واگیردار در زندگی بشری
وجود داشته و باعث خسارت‌های گسترده اجتماعی شده است،
رفتارهای مجرمانه و اقدامات خرابکارانه بیولوژیک که ممکن است
در جوامع ایجادشده و باعث پیدایش چنین بیماری‌هایی شود، یعنی
ایجاد این بیماری و انتقال این بیماری که آسیب‌های اجتماعی، روانی
و اقتصادی در پی دارد و ممکن است که این اقدامات در قالب رفتارهای
عمدی یا غیرعمدی صورت بگیرد که از نظر جرم‌شناسی هر دو بعد نیاز به
علت شناسی و ارائه راهکارهای پیشگیرانه دارد.