15074
پیدا کرد، جمهوری اسلامی ایران از همان ابتدا تمام تلاش خود را به
کار بست تا ابعاد کامل و دقیق موضوع، فارغ از هیاهوی رسانه‌ای
بررسی و واقعیت ماجرا مشخص شود.
حادثه دوم اما؛ روز 14 خرداد در یزد اتفاق افتاد و یک خودروی حامل
اتباع افغانستانی که به صورت غیرقانونی وارد کشور شده و توسط
قاچاقچیان انسان در حال انتقال به شهرهای دیگر بودند، پس از مشکوک
شدن پلیس و بی‌توجهی راننده به فرمان ایست از ناحیه چرخ عقب مورد
اصابت گلوله ماموران قرار گرفت و به دلیل سرعت بسیار بالا نهایتا پس از
طی 8 کیلومتر بدلیل اصطکاک رینگ خودرو با آسفالت دچار
آتش‌سوزی شد و چند سرنشین آن کشته و مجروح شدند.
این واقعه نیز بلافاصله از سوی رسانه‌های معاند و برخی اکانت‌های
وابسته به آنها در شبکه‌های اجتماعی تبدیل به موجی سنگین علیه
کشورمان شد و متاسفانه همچون مورد قبل با واکنش غیر دیپلماتیک
مسئولین افغانستانی، فضایی هیجانی ایجاد کرد.
این در حالی است که در اتفاق قبلی، مسئولین ایرانی ضمن ابراز
همدردی با سانحه دیدگان، تمام تلاش خود را برای بررسی اصولی
موضوع به شکل مشترک و به دور از هیجانات کاذب القایی از سوی
رسانه‌های مغرض به کار بستند اما متاسفانه جریانی در داخل افغانستان
مانع از تحقق این مهم شد.