5027
آیت الله «محمدرضا ناصری» در خطبه‌های مکتوب نماز جمعه یزد که به
دلیل شرایط سخت کرونایی در یزد به صورت حضور امکان برگزاری
آن نیست، با تاکید بر این که کسانی که در راه خدا قدم بر می دارند،
هیچگاه پشیمان و محزون نیستند، اظهار کرد: مسیری که ملت ایران
انتخاب کرده به دستور خدای متعال است و امام راحل نیز ملت را در مسیر
حق قرار داد و چون انقلاب ما انقلاب خدایی است، نمی هراسیم و
ایستادگی می کنیم تا زمانی که انقلاب را به دست صاحبش، امام زمان
(عج) برسانیم.
وی در بخش دیگری از سخنان خود با اشاره به انتخابات آمریکا، افزود:
ابرقدرت‌ها رفتن و آمدنشان همواره با دردسرهای خاص همراه بوده
و امروز می بینیم که انتخابات آمریکا، ماهیت واقعی سردمدارانش را
نشان داد و شرایط به نحوی پیش می رود که سردمداران آن، خودشان
یکدیگر را دروغگو و خیانتکار خطاب می کنند.
ناصری عنوان کرد: این انتخابات سبب شد که مردم روحیه استکباری
آمریکا و سطله طلبی آنها را بشناسند و از گفته های آنها معلوم است که در
صدد این معنا هستند که هر چه می توانند برای تثبیت جایگاه و حزب خود
تلاش کنند.
امام جمعه یزد ادامه داد: برنامه ریز همه این اتفاقات صهیونیست‌ها
هستند و اهداف پشت پرده خود را با هزینه های بسیار بالا دنبال می کنند