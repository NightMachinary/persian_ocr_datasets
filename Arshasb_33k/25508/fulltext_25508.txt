25508
نقابی که کرونا از رخ دامغان کشید
رضا زارع زاده در حاشیه سفر دکتر فخری، معاون هماهنگی امور
عمرانی استاندار سمنان و مدیران استانی در شهر دامغان اظهار کرد:
اجرای طرح های بهداشتی و درمانی مطالبه به حق شهروندان دامغانی
است و انتظار می‌رود که مسوولان پاسخ مناسبی به این مطالبه دهند.
وی از دامغان به عنوان یک شهر تاریخی نام برد و افزود: شهرستان دامغان
ظرفیت‌های متنوعی در حوزه گردشگری دارد لذا باید زمینه
سرمایه‌گذاری در این بخش را فراهم کرد.
رئیس شورای اسلامی شهر دامغان خواستار همکاری اداره میراث
فرهنگی، صنایع دستی و گردشگری شهرستان با شهرداری دامغان
برای بازسازی کاروان‌سرا و احیای دیگر طرح های تاریخی و
گردشگری این شهر شد و تصریح کرد: متاسفانه اجرای طرح
گردشگری در سد شهید شاهچراغی دامغان به دلیل موانع اداری
متوقف شده است .باید شرکت آب منطقه‌ای سمنان برای رفع
مشکلات پیش آمده در این حوزه پیشقدم شود
وی با تقدیر از فعالیت های عمرانی در حوزه شهری گفت: شهرداری و
اعضای شورای اسلامی شهر دامغان در سال های گذشته به خوبی برای
توسعه اقتصادی با اجرای طرح های عمرانی و زیرساختی پای کار
بودند و مردم‌ شریف شهر دامغان از عملکرد شهرداری رضایت دارند.