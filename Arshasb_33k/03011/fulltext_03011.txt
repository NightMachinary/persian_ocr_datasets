3011
گندم، جو، دانه های روغنی و ... در این شهرستان تولید می شود و روغن
زیتون تولیدی ساوه از نظر کیفیت رتبه اول کشور را دارد.
فرماندار ساوه با اشاره به ظرفیت ساوه در تولیدات دامی گفت: پنج
واحد مرغداری تخمگذار و بزرگترین گاوداری شیری در ساوه از
ظرفیت های دامی این منطقه است.
وی با بیان اینکه سرمایه‌گذاری برای ایجاد و تقویت صنایع تبدیلی
یکی از نیازهای این شهرستان است، گفت: کمیسیون کشاورزی نگاه
کارشناس محور دارد و با رصد و بررسی ظرفیت‌ها بدنبال توسعه بخش
کشاورزی در شهرهایی نظیر ساوه و زرندیه است.
میرزایی گفت: در موضوع واردات نهاده‌ها گلایه مندی زیادی از
سوی کشاورزان وجود دارد و از دولت و مجلس انتظار دارند که
راهکاری برای حل آن اندیشیده شود. همچنین احیای
اکوسیستم‌های کشاورزی که سرمایه گذاری های بخش خصوصی
را فعال می‌کند ضرورت دارد.
وی بیان کرد: متاسفانه اعتبارات محدودی برای احیا و لایروبی و
مرمت قنوات وجود دارد که ضرورت تخصیص اعتبارات ملی در این
حوزه بیش از گذشته احساس می شود. اخذ تسهیلات با بهره بالا برای
کشاورزان و وثیقه و تضامین بالا کشاورزان را بی انگیزه کرده است که
لازم است تدبیری اندیشیده شود.