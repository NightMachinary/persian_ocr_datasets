29840
چگونه با ‌تنبلی‌ مقابله کنیم؟
تنبلی به طور کلی یعنی گریز از کارهایی که لازم است انجام شوند و
دلایل متعددی هم دارد. مثلا گاهی اوقات بعضی از کارها خسته‌کننده‌
هستند، آنقدر خسته‌کننده که انجام آنها دشوار می‌شود یا گاهی انجام
کار به طور انفرادی مشکل است و در نتیجه انگیزه شروع کار از دست
می‌رود. دلیل تنبلی هرچه که باشد، باید برای درمان آن اقدام کرد.
سرگرد فاطمه نورجهانی در گفت‌وگو با ایسنا، در تعریف تنبلی اظهار
کرد: اگر برای کارهایتان از خودتان علاقه نشان نمی‌دهید و مرتبا آنها
را به آینده موکول می‌کنید و احتمالا انجام‌شان نمی‌دهید یک انسان
تنبل هستید؛ اکثر محققان هم بر این باور هستند که عدم فعالیت بدنی، به
معنای تنبلی است.
کارشناس ارشد مرکز مشاوره معاونت اجتماعی پلیس گیلان افزود:
بعضی از افراد معتقد هستند که عامل اصلی تنبلی، بی حوصلگی است و
بعضی دیگر هم در مقابل می‌گویند تنبلی و بی‌حوصلگی در کنار
همدیگر قرار دارند. مهم نیست که تشخیص بدهیم کدام یک از این دو
عامل بر دیگری مقدم است. در واقع چیزی که برای ما اهمیت دارد این
است که بتوانیم این تنبلی را از بین ببریم تا از مشکلاتی که ممکن است
برای ما ایجاد کند جلوگیری کنیم.
وی در خصوص تفاوت تنبلی و اهمال کاری می‌گوید: در تنبلی شما