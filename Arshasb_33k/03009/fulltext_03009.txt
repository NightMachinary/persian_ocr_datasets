3009
استان مرکزی جزو 10 استان برتر کشور در تولید محصولات استراتژیک
کشاورزی است
سیدعلی آقازاده شامگاه شنبه 22 آذرماه در ارتباط تلفنی با جلسه هم
اندیشی بررسی مشکلات کشاورزی شهرستان های ساوه و زرندیه که
با حضور اعضای کمیسیون کشاورزی مجلس در سالن جلسات
فرمانداری ساوه برگزار شد، به ظرفیت بالای استان مرکزی در حوزه
کشاورزی و صنعت پرداخت و اظهار کرد: استان مرکزی علاوه بر
اینکه در حوزه تولید محصولات کشاورزی در سطح کشور سرآمد
است با فعالیت افزون بر سه هزار واحد صنعتی از مزیت بالایی در حوزه
تولید برخوردار است.
وی به ظرفیت استان مرکزی در تولید انواع محصولات دامی و لبنی
نظیر تولید شیر، گوشت سفید و قرمز و لبنیات اشاره کرد و گفت: اقلیم آب
و هوایی و موقعیت جغرافیایی استان مرکزی با برخورداری از اراضی
وسیع کشاورزی و منابع غنی آبی از ظرفیت‌های توسعه‌ای به شمار
می‌رود و سفر کمیسیون کشاورزی به شهرستان‌های ساوه و زرندیه
منجر به رفع موانع پیش رو در این دو شهرستان که قطب کشاورزی
محسوب شده و افزون بر یک هزار واحد صنعتی کوچک و بزرگ در آن
فعال است، خواهد شد.
استاندار مرکزی همچنین گفت: هم اکنون سد الغدیر به لطف نزولات