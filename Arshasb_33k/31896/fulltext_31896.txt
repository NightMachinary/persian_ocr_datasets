31896
بودجه را مطالبه نمودند.
لذا بر اساس این دستور، دولت و مجلس در فرآیند تنظیم و تصویب
بودجه، مکلف به بازنگری در وضعیت موجود و اصلاح ساختاری
بودجه با افق دوساله گردیدند. اما علی رغم انجام برخی اقدامات باید
گفت، تاکنون اقدام قابل ملاحظه‌ای در این خصوص صورت نگرفته
است.
با آغاز به کار مجلس یازدهم، پیگیری بحث اصلاح ساختار بودجه در
دستور کار قرار گرفت و تصویب این طرح را باید اقدامی در این راستا
تلقی نمود که البته نباید انجام اصلاحات ساختاری در بودجه را در آن
خلاصه کرد اما می‌توان آن را به عنوان یک گام مثبت در این راستا دانست.
در این مسیر، از سالها قبل انجام برخی اصلاحات از جنبه اقتصادی مانند
اصلاح ساختاری بودجه عمومی، کاهش کسری بودجه و عدم
وابستگی بودجه به نفت و همچنین انجام برخی اصلاحات از جنبه
حقوقی نظیر شفافیت بیشتر در بودجه شرکت‌های دولتی، عدم ذکر
احکام غیربودجه‌ای، عدم ایجاد ساختار و تشکیلات و نیز عدم اصلاح
قوانین دائمی در قانون بودجه به عنوان یک قانون یک ساله از سوی
صاحب‌نظران اقتصادی و حقوقی مطرح بوده که تحقق آنها در اصلاح
ساختار بودجه مورد انتظار است.
به علاوه اینکه بر اساس اصل 52 قانون اساسی، بودجه سالانه کل کشور