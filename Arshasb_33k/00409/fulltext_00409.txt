409
یک گروه نازی خوانده است.
شوارتزنگر، هنرپیشه نام‌آشنای هالیوود و یکی از اعضای حزب
جمهوریخواه آمریکا از منتقدان دونالد ترامپ محسوب می‌شود.
شوارتزنگر که متولد اتریش است، پس از مهاجرت به آمریکا در سال
1983 تابعیت آمریکا را دریافت کرد. او پس از فعالیت‌های هنری
وارد صحنه سیاسی شد ودوره‌ای نیز فرماندار ایالت کالیفرنیا بود.
او آمریکاییان را فراخواند تا وحدت خود را حفظ کنند. شوارتزنگر
در این پیام ویدیویی دونالد ترامپ را کودتاچی، دروغگو و رهبر
شکست‌خورده خوانده است.
به گزارش دویچه وله شوارتزنگر تصریح کرد که ترامپ به عنوان
بدترین رئیس جمهور آمریکا به تاریخ می‌پیوندد. او افزود که برای
وحدت آمریکا از جو بایدن حمایت و پشتیبانی خواهد کرد.
شوارتزنگر در پیام خود گفت که هرگاه جو بایدن موفق باشد، آنگاه
ملت آمریکا موفق خواهد بود. پیام ویدویی شوارتزنگر با استقبال
زیادی روبه‌رو شد.
وی هم‌چنین در گفت‌وگو با روزنامه بیلد آلمان اعتراضات ششم
ژانویه و حمله به ساختمان کنگره آمریکا را پایان بزرگ چهار سال
دیوانگی تحت ریاست جمهوری ترامپ ارزیابی کرد و گفت: مردم
اکنون به او (ترامپ) می‌گویند آستا لا ویستا دونالد!