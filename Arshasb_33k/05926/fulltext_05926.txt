5926
همین ترتیب، هیچ شاهد معتبری وجود ندارد که ایران فعالانه در امور
داخلی عربستان سعودی و در حمایت از شیعیان آن علیه حکومت
سعودی مداخله می‌کند؛ هرچند که غلیان احساسات تعدادی از مردم
همزمان با اعدام شیخ نمر، روحانی معترض شیعه، موقتاً به بالا گرفتن
اعتراضات ایران و در نهایت واکنش افراطی در به آتش کشیدن
سفارت عربستان سعودی و کنسولگری آن در مشهد منجر شد. اصول
سه‌گانه فوق، حتی در سوریه نیز مورد استفاده قرار گرفت و به پایه
پیشنهاد ایران برای برگزاری انتخابات آزاد تبدیل شد؛ البته تا قبل از
آنکه مداخلات خارجی، اعتراضات سوریه را به یک نبرد
ژئوپولیتیکی در براندازی زورگویانه دولت سوریه تبدیل کند.
این دستورالعمل سیاسی، راه حل ایران برای خاتمه دادن به جنگ
سوریه در جریان مذاکرات آستانه نیز بوده است. با در نظر گرفتن این
اصول، روشن است که چرا ایران از طرف‌های تحت ظلم در یمن،
فلسطین و لبنان که در معرض فقدان دولت‌های قدرتمند بوده و یا بی‌بهره
از حمایت سازمان‌های بین‌المللی در احقاق حقوق مستضعفان هستند،
حمایت می‌کند. تا جایی که به مسلمانان ایغور و رفتار دولت چین با آنها
مربوط می‌شود، این سه شرط برای ضروری بودن مداخله ایران وجود
ندارد. دولت چین تسلط کامل بر استان سین کیانگ دارد و به نظر می‌رسد
که نسبت به نظارت‌های بین‌المللی به آنچه در این استان می‌گذرد، بی