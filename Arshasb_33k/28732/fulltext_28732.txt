28732
پلمب 13 واحد عرضه قلیان در قزوین
در راستای تحقق اهداف پیشگیرانه و ارتقا شاخص‌های سلامت،
بهداشت و امنیت غذایی و همچنین احیا حقوق عامه، با توجه به وضعیت
خاص جامعه ازنظر شیوع ویروس کرونا، طرح تشدید برخورد با
عرضه‌کنندگان مواد دخانی به‌ویژه قلیان در قهوه‌خانه‌ها و برخورد با
صنوف متخلف و غیرمجاز با همکاری نیروی انتظامی، پلیس نظارت بر
اماکن عمومی، اتاق اصناف و دانشگاه علوم پزشکی در استان قزوین
اجرایی شد.
علی فولیان، سرپرست معاونت اجتماعی و پیشگیری از وقوع جرم
دادگستری کل استان قزوین با اعلام اینکه در حال حاضر یکی از
راه‌های سریع انتقال بیماری کرونا استفاده از قلیان است، اظهار کرد:
اتاق اصناف استان باید از طریق آموزش و فرهنگ‌سازی به واحدهای
صنفی اطلاع‌رسانی کند که عرضه قلیان چه در ایام کرونا و چه
پساکرونا، جرم است چون قانون‌گذار در قانون مبارزه با دخانیات،
این رفتار را جرم دانسته است.
بنا بر اعلام روابط عمومی دادگستری کل استان قزوین، وی با اعلام
اینکه 13 مرکز عرضه قلیان غیرمجاز را به علت فعالیت غیرقانونی و عدم
پایبندی به قوانین صنفی شناسایی و پلمب شدند، افزود: به مراجع
انتظامی ابلاغ کرده‌ایم که حوزه استحفاظی خود را با استفاده از