9559
حال آماده‌سازی مقدمات برای تحویل گرفتن کاخ سفید هستند؛
هرچند عدم پذیرش شکست از سوی رئیس جمهوری مستقر این روند
را کند کرده است.
سران برخی کشورها تاکنون پیروزی بایدن را به او تبریک گفته و برخی
حتی تلفنی با او گفت‌وگو کرده‌اند.
ترامپ: آنفلوآنزا بود که به جنگ جهانی دوم پایان داد!
به گزارش ایسنا به نقل از خبرگزاری اسپوتنیک، در جریان کنفرانس
خبری روز دوشنبه، از دونالد ترامپ پرسیده شد در صورتی که سلف او
باراک اوباما، مسئولیت کنترل بیماری کووید 19 را در آمریکا بر عهده
داشت، ترامپ چه واکنشی نشان می‌داد.
یک خبرنگار در کاخ سفید از ترامپ پرسید: اگر 160 هزار نفر تحت
نظارت رئیس جمهور اوباما مرده بودند، فکر می‌کنید آیا شما
خواستار استعفای او نشده بودید؟
ترامپ گفت: نه، من چنین کاری نمی‌کردم. من فکر می‌کنم آنچه ما قادر
به انجام بوده‌ایم، فوق‌العاده بوده است. اگر کشورمان را تعطیل نکرده
بودیم، شما در حال حاضر با یک و نیم یا 2 میلیون مرگ ناشی از کووید 19
مواجه بودید. ما کار درستی انجام دادیم و حالا مجبور به تعطیلی کشور
نیستیم. ما بیماری را درک می‌کنیم، هیچ‌کس آن را درک نکرده چرا که
هیچ‌کس تاکنون چنین چیزی ندیده است!