23291
مردان آتش نشان در شبکه پنج سیما
به گزارش ایسنا و به نقل از روابط عمومی شبکه پنج سیما، این نشست با
حضور مهندس سعید اشناب (مدیر شبکه پنج)، مهدی کریمی (قائم
مقام مدیر شبکه و مدیر گروه اجتماعی)، امیرحسین خرمشاهی
(تهیه‌کننده مسابقه تلویزیونی مردان آتش‌نشان) و مهدی داوری
(رییس سازمان آتش‌نشانی)، معاون اداری مالی، مدیر روابط
عمومی و سخنگوی سازمان آتش‌نشانی برگزار شد.
در این نشست مدیر شبکه پنج سیما بر ضرورت فرهنگسازی برای ایمنی
شهروندان و همکاری همه‌جانبه شبکه پنج با سازمان آتش‌نشانی
تاکید کرد و گفت: تولید برنامه‌های آموزشی، نمایشی و
مسابقه‌های‌تلویزیونی با هدف آموزش و سرگرمی یکی از اهداف
اصلی شبکه است و شبکه پنج برای تولید برنامه‌های نمایشی همچون
«عملیات 125» پیش قدم خواهد بود.
همچنین رئیس سازمان آتش‌نشانی در سخنانی اظهار کرد: تولید
برنامه‌های مختلف نمایشی و سری جدید مجموعه نمایشی 125 برای
آموزش هرچه بیشتر شهروندان کلان شهرهایی چون تهران ضروری
است. تولید مسابقه تلویزیونی «مردان آتش‌نشان» با هدف به تصویر
کشیدن خدمات این ناجیان آتش و حوادث، امری پسندیده و
گران‌بها به شمار می‌رود.