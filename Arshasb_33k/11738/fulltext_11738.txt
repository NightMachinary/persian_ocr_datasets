11738
توییتر صفحه محسن رضایی را تعلیق کرد
به گزارش ایسنا، پساز ایجاد محدودیت و تعلیق چندباره حساب
اینستاگرامی دبیر مجمع تشخیص مصلحت نظام این بار توییتر بدون
هرگونه توضیحی (نقض قوانین شبکه توییتر) حساب شخصی محسن
رضایی را با 144 هزار عضو، مسدود کرد.
بنابر اعلام روابط عمومی دفتر دبیر مجمع تشخیص مصلحت نظام،
پیگیری‌ها و مکاتبات با توییتر تاکنون منجر به دریافت پاسخ
قانع‌کننده‌ای نشده است.
توییتر مانع پسندیدن و به اشتراک گذاشتن توییت‌های ترامپ شد
به گزارش ایسنا، به نقل از خبرگزاری اسپوتنیک، پس از آنکه دیوان
عالی آمریکا شکایت ایالت تگزاس را که در آن خواستار ابطال
پیروزی جو بایدن، رئیس جمهور منتخب آمریکا در چهار ایالت
ویسکانسین، میشیگان، جورجیا و پنسیلوانیا شده بود، رد کرد،
دونالد ترامپ، رئیس جمهور در حال کناره‌گیری این کشور یک سری
توییت در انتقاد از این تصمیم دیوان عالی منتشر کرد.
ترامپ این تصمیم دیوان عالی را ناکامی بزرگ و ننگین عدالت خواند و
مدعی شد که به آمریکایی‌ها خیانت شده است. وی اشاره کرد که
کلارنس توماس و ساموئل الیتو، دو تن از قضات دیوان عالی آمریکا
گفته‌اند که اجازه می‌دادند تگزاس شکایت خود را پیش ببرد.