20869
فایننشال تایمز: بحران قطر برنده نداشت/ بن سلمان باید برای بهبود
وجهه‌اش تلاش زیادی کند
به گزارش ایسنا، روزنامه فایننشال تایمز در سرمقاله خود آورده است:
کشورهای رقیب شورای همکاری خلیج فارس بعد از سه سال از
دعوت به جنگ و اختلاف در نهایت تصمیم گرفتند به نزاع غیرعادی
خود پایان دهند. ابتدا عربستان و بعد بحرین، امارات و مصر مرزهای
زمینی، هوایی و دریایی خود را با قطر بازگشایی کردند.
این روزنامه نوشت: هنوز تردیدهایی در این باره وجود دارد که آیا
توافق هفته گذشته برای از بین بردن زخم عمیقی که از قطع روابط
عربستان، مصر، بحرین و امارات با قطر برجای مانده کافی است یا نه
احتمالا به صلح سردی منجر می‌شود که رقابت‌ها در زیر آن مخفی
می‌شوند. با این حال باید از این نزدیکی روابط استقبال کنیم و محمد بن
سلمان، ولیعهد عربستان را به دلیل تلاش برای حل نزاع بستاییم.
عربستان، بحرین، امارات و مصر، قطر را به حمایت از گروه‌های تندرو و
ارتباط با ایران متهم کردند. دوحه این اتهامات را رد کرد و از منابع گاز
طبیعی خود برای کاهش پیامدهای تحریم بر اقتصادش استفاده کرد و
از بحران با اعتماد به قدرت خود برای مستقل بودن از همسایگانش بیرون
آمد.
قطر به جای قطع روابطش با ایران، روابطش را با تهران و همچنین ترکیه؛