15495
مورد توجه قرار گیرد.
نصیری قیداری با اشاره به بحث خوابگاه ها گفت: ما حدود 20 هزار
دانشجو داریم که 5000 نفر از خوابگاه استفاده می کنند لذا بحث فضا
سازی در خوابگاه ها بحث تغذیه دانشجویان خوابگاهی و همچنین
تهیه یک نرم افزار واحد برای آموزش های مجازی از اموری هستند که به
بودجه ویژه ای نیاز دارند.
ایجاد سامانه ای برای اعمال تغییرات آموزشی در دانشگاه
دکتر حمید محمدزاده، رئیس دانشگاه علم و فناوری مازندران گفت:
ما در دانشگاه از چند سال پیش زیر ساخت های آموزش از راه دور را
فراهم کرده بودیم و از اسفند ماه سال گذشته توانستیم به سرعت کلاس
های آنلاین را برگزار و برای کسانی که به اینترنت دسترسی نداشتند
محتوی آموزشی را به شکل آفلاین هم در دسترس قرار دهیم.
وی افزود: سامانه آموزشی که طراحی کردیم به گونه ای است که تمام
کلاس ها در آن ضبط و آرشیو می شود و به راحتی می توانیم تغییرات را در
نحوه برگزاری کلاس ها اعمال کنیم و سیستم حضور و غیاب
دانشجویی با این سامانه در ارتباط است و اکنون برای آغاز سال
تحصیلی جدید هم برنامه ریزی و طرح محتوای درسی ایجاد شده است و
برای برگزاری کلاس های غیر حضوری کاملاً آمادگی داریم.
انجام ارزیابی های مستمر باعث بهبود کیفیت علمی دانشجویان