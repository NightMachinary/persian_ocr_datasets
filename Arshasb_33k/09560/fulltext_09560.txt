9560
وی ادامه داد: می‌گویند نزدیک‌ترین تجربه به چنین چیزی در سال
1917 بوده، درست است؟ همه‌گیری بزرگ. مسلماً چیز فجیعی بود که
طی آن بین 50 تا 100 میلیون در همه‌جا از بین رفتند. احتمالاً همین هم بود
که به جنگ جهانی دوم پایان داد؛ همه سربازان بیمار بودند. شرایط
افتضاحی بود.
همه‌گیری بزرگ آنفلوآنزا که ترامپ به آن اشاره می‌کند، در واقع تا
سال 1918 اتفاق نیفتاده بود. در حالی که بیماری‌های گسترده‌ای در
بین افرادی که در خط مقدم بودند وجود داشت، ویروس (آن‌طور که
ترامپ ادعا می‌کند)، نقش عمده‌ای در پایان دادن به جنگ جهانی اول
نداشت؛ چنان که بدترین اوج ابتلا و مرگ و میر ناشی از آن نیز، بعد از
آتش‌بس نوامبر 1918 اتفاق افتاد. بیماری آنفلوآنزا تا پایان سال
1920 فروکش کرد.
ترامپ: اتفاقی بزرگ در ونزوئلا با حمایت آمریکا روی خواهد داد
به گزارش ایسنا، به نقل از خبرگزاری اسپوتنیک، دونالد ترامپ،
رئیس‌جمهوری آمریکا در گفت‌وگو با شبکه تلموندو نوتیسیاس
اظهار کرد، اتفاقی در ونزوئلا روی خواهد داد که آمریکا تا حد زیادی
پشت آن خواهد بود اما او این‌که دقیقا چه اتفاقی قرار است بیفتد را لو نداد.
ترامپ مدعی شد، به وضعیت مردم ونزوئلا توجه دارد و از هر شخصی که
مردم این کشور انتخاب کنند از او به عنوان رهبر ونزوئلا حمایت