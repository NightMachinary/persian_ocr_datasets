16538
در ژوئن کارگاهی اقتصادی توسط ایالات متحده در بحرین برگزار
شد که نتوانست در زمینه برنامه صلح آمریکا در خاورمیانه به نتایج
ملموسی دست یابد، اما این فرصت را برای نزدیک شدن روابط اسرائیل با
برخی کشورهای عرب حوزه خلیج فارس ایجاد کرد.
وزیر خارجه بحرین نیز در گفت‌وگوی ویژه روزنامه‌نگار اسرائیلی با
مقامات بلند پایه این کشورها در حاشیه کارگاه اقتصادی منامه گفت
که اسرائیل بخشی از تاریخ منطقه است.
یک ماه پس از آن، یسرائیل کاتس، وزیر خارجه سابق دولت رژیم
صهیونیستی فاش کرد که در جریان سفر به واشنگتن با همتای
بحرینی‌اش دیدار و گفت‌وگو کرده است.
در اکتبر 2019 نیز پس از حمله به نفتکش‌ها و تأسیسات نفتی عربستان
نمایندگان رژیم صهیونیستی و بحرین در کنار نمایندگان بیش از 60
کشور نشستی را برای بررسی امنیت دریایی در منامه برگزار کردند.
2020
بحرین از توافق عادی سازی روابط میان امارات و رژیم صهیونیستی
استقبال کرد و آن را یک اقدام تاریخی خواند!
با این وجود حمد بن عیسی آل خلیفه، پادشاه بحرین در سخنانی گفت که به
مایک پامپئو، وزیر خارجه آمریکا اعلام کرده است که منامه همچنان
به ابتکارعمل صلح عربی پایبند است.