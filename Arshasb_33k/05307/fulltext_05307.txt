5307
مخصوصا اینکه با اصلاح مصوبه ها دیگر امکان نگهداری معتادان تا
یک سال هم وجود دارد و همین موضوع می تواند سبب یک برنامه ریزی
درست برای بازپروری و مهارت آموزی به معتادان برای بازگشت به
جامعه باشد.
رحیمی تصریح کرد: بهانه کردن کرونا و عدم پذیرش ایراد دارد ما در
تمام دوره ها طرح جمع آوری داشتیم و همواره معتادان طبق پروتکل
هایی جمع آوری شدند. حالا به این پروتکل ها پروتکل های مربوط به
کرونا نیز اضافه شده است که باید رعایت شود نه اینکه اینطور معتادان
در معابر حضور داشته باشند. ما امیدواریم که ظرفیت ها ایجاد شده و از
ظرفیت های فعلی نیز استفاده شود تا جمع آوری معتادان متجاهر را با
قدرت ادامه دهیم.
دستگیری بیش از 950 خرده فروش و قاچاقچی مواد مخدر
به گزارش ایسنا، فرمانده انتظامی تهران بزرگ همچنین در سخنانی در
اجرای پنجمین مرحله از طرح عملیاتی ظفر که پیش از ظهر امروز در ستاد
فاتب برگزار شد، گفت: ابتدا لازم می دانم که روز و هفته خبرنگار را به
اصحاب رسانه تبریک عرض کنم حقیقتا خبرنگاران در تامین امنیت و
فرهنگسازی برای امنیت نقش موثری داشته و همواره در کنار پلیس
بوده اند.
وی با اشاره به اجرای مرحله پنجم طرح ظفر نیز گفت: در ادامه این سلسله