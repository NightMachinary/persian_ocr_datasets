32703
314 هزار نوجوان بر اساس شاخص‌های سلامت در کردستان
غربالگری شدند
ابراهیم قادری امروز(21 اردیبهشت) در گفت‌وگو با ایسنا،با اشاره
به مراقبت‌های دوره‌ای نوجوانان پنج تا 18 ساله در استان کردستان در
سال گذشته، اظهار کرد: یکی از عوامل موثر در پیشرفت تحصیلی
دانش آموزان در هر دوره تحصیلی، سلامت جسمانی و روانی آنان
است.
وی افزود: سلامت جسمی و روانی تمامی دانش آموزان باید از لحاظ
آموزشی کنترل عوامل افت تحصیلی و از نظر بهداشتی پیشگیری از
بیماری‌ها و بروز معلولیت‌ها مورد ارزیابی قرار گیرد.
معاون امور بهداشتی دانشگاه علوم پزشکی کردستان بیان کرد: هدف
از معاینات غربالگری جستجوی بیماری یا اختلال به وسیله
آزمون‌های عملی و سریع ، معاینه و یا روش‌های دیگر در افرادی است
که ظاهراً سالم به نظر می رسند.
قادری ذکر کرد: در مراقبت‌های بهداشتی درمانی نوجوانان، برای
شناسایی برخی از بیماری و نقایصی مانند اختلالات رشد، مشکلات
بینایی و شنوایی، بیماری‌های لثه و پوسیدگی دندان، گواتر و کم
خونی، اختلالات رفتاری، انحراف ستون فقرات واختلالات
عملکرد دستگاه‌های بدن معاینات غربالگری به صورت هر سه سال