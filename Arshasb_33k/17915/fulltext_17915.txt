17915
سرمربی تیم هندبال فولاد: به خودمان باختیم/ صادقی: بازیکنانم طبق
تاکتیک عمل کردند
به گزارش ایسنا، در چهارمینروز از دور برگشت رقابت‌های لیگ برتر
هندبال مردان دو تیم ریشه دار مس کرمان و فولاد مبارکه سپاهان مقابل
یکدیگر قرار گرفتند که این بازی در نهایت با برد مس صدرنشین به پایان
رسید.
در این دیدار تیم مس کرمانبا درخشش دروازه‌بان خود و در یک بازی
فیزیکی و تماشایی، توانست تیم فولاد سپاهان را با نتیجه 31 بر 24
شکست دهد.
دور برگشت مسابقات لیگ برتر هندبال مردان از نوزدهم آذر آغاز
شده و تا 24 همین ماه به میزبانی هیات هندبال استان فارس در سالن
پوریای ولی دانشگاه آزاد اسلامی شیراز ادامه خواهد داشت.
محسن طاهری سرمربی تیم فولاد مبارکه سپاهان اصفهان بعد از شکست
مقابل مس گفت: بازی خوبی را دیدیم و با تیمی مسابقه داشتیم که چندین
سال در لیگ حضور دارد و نتیجه می‌گیرد. ما به تیم خودمان باختیم زیرا
برنامه‌هایی که از بازیکنان انتظار داشتم را اجرا نکردند. متاسفانه
نقشه‌هایی که از قبل داشتیم توسط بازیکنان اجرا نشد و از سوی دیگر
اکثر توپ‌های تیم مقابل به نتیجه رسید. ما قطعا از این گروه بالا خواهیم
آمد تا ان‌شالله در دور بعد با حریفان رقابت کنیم.