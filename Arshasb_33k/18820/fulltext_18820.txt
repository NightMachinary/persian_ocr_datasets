18820
بیماران مبتلا به کووید19 در وضعیت شدید این بیماری تحت
مراقبت قرار دارند، استان های خوزستان، آذربایجان شرقی،
خراسان رضوی، هرمزگان و خراسان شمالی در وضعیت قرمز هستند،
استانهای تهران، البرز، لرستان، خراسان جنوبی، کهگیلویه و بویر
احمد، زنجان، اصفهان، مازندران، گلستان و ایلام هم در وضعیت
هشدار قرار دارند و وضعیت استان مرکزی چنانکه استاندار گفته
نارنجی شده و چه بسا که به زودی قرمز شود.
حالا؛ شما که قرار است همین آخر هفته به عروسی بروید، یا شما که اصرار
دارید در مراسم سوگواری شرکت کنید و فکر می کنید، اگر نروید
حتما به صاحب عزا بی احترامی کرده اید، یا شما که با تکبر و تبختر فراوان
برای کرونا شاخ و شانه می کشید و فکر می کنید آنچه از شیوع خطرناک
این ویروس گفته می شود شایعه و مبالغه ای بیش نیست، یا شما که فکر می
کنید باید همه این بیماری را بگیرند پس ماسک زدن فایده ای ندارد، یا
شما که حوصله ماسک زدن ندارید و شما که فکر می کنید یک خرید
کوچک چند دقیقه ای نیاز به ماسک زدن ندارد و... خودتان سرانگشتی
حساب کنید که چقدر در به نیستی کشاندن سرمایه های زنده این
سرزمین که برای درمان تان خود را در معرض تماس با ویروس قرار داده
اند و در تحمیل بار سنگین اقتصادی ناشی از شیوع کرونا بر دوش
هموطنان تان مقصر هستید.