11217
و حدود یک سال است که جواب مردم را نداده‌اند، آینده خوبی
پیش‌بینی نمی‌شود.
وی افزود: اگر خودروهای پیش‌فروش‌ شده توزیع نشود، قیمت به
حالت قبل بازگشته و افزایش می‌یابد. اگر این پیش‌فروش‌ها، مسکنی
باشد که سه تا چهار ماه بازار را کنترل کند، موفق خواهد بود، اما برای
یک کنترل کامل نیاز به عرضه این خودروها وجود دارد.
رئیس اتحادیه نمایشگاه‌داران و فروشندگان خودرو مشهد با اشاره به
اقدامات اخیر دولت در راستای کنترل بازار، تصریح کرد: دولت
اقداماتی به جهت کنترل بازار خودرو انجام داد، اما بازخورد مثبتی
نداشت و کمک چندانی به کاهش قیمت‌ها نکرد. دولت در گذشته مردم
را به سمت سرمایه‌گذاری در این بازار سوق داد و در واقع خودرو را به
عنوان کالایی سرمایه‌ای معرفی کرد.
حیدری ادامه داد: وقتی از سمت تولیدکنندگان به تعهدات عمل
نمی‌شود و خودروها یا با تاخیر چندماهه تحویل داده شده و یا
خودروی مشابه تحویل داده می‌شود، در حالی که خودروی صفر در
بازار وجود دارد، این سوال پیش می‌آید که این خودروها از کجا
می‌آیند؟ این موضوع نیازمند است تا سازمان‌های ذی‌ربط اعم از
سازمان تعزیرات، سازمان حمایت از مصرف‌کننده و... در این رابطه
وارد عمل شوند.