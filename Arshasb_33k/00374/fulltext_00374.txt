374
برای توسعه صادرات سیب، ایجاد هماهنگی بین نهادهای دولتی و
خصوصی در حوزه تولید، نگهداری، صنایع تبدیلی و صادرات،
ساماندهی و ضابطه‌مند کردن فرآیندهای تصمیم‌گیری و
تصمیم‌سازی، شناسایی ظرفیت‌های تولیدی صادراتی و ارائه
پیشنهاد جهت اصلاح ساختارها از اهداف برپایی میز سیب است.
مدیرکل دفتر امور اقتصادی استانداری آذربایجان غربی خاطر
نشان کرد: تولید و بسته‌بندی، نگهداری و فرآوری، حمل و نقل و
بازاریابی و صادرات چهار محور اصلی مورد وضعیت در میز کشوری
سیب درختی است.
وی با اشاره به این که ایران سومین کشور جهان از لحاظ رتبه‌بندی سطح
باغات است، خاطر نشان کرد: سطح باغات کشور میزان 2 میلیون و
860 هزار هکتار است که 113 هزار هکتار در آذربایجان غربی واقع
شده است. همچنین سطح باغات سیب کشور 250 هزار هکتار برآورد
شده که سهم استان 60 هزار و 470 هکتار است.
سیوانی با اشاره به وضعیت کلی تولید سیب استان و کشور، تشریح کرد:
میزان سیب تولیدی کشور در سال 98، 4 میلیون تن بود که از طریق
صادرات 354 میلیون دلار ارزآوری برای کشور داشته است.
وی یادآور شد: آذربایجان غربی با اختلاف دو برابری بزرگ‌ترین
تولیدکننده سیب کشور است. همچنین یک میلیون و 440 هزار تن از 4