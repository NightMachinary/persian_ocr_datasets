10683
یک مقام آگاه سعودی به رویترز گفت: یاسر عثمان الرومایان، مدیرکل
صندوق سرمایه گذاری دولتی عربستان سعودی و رییس هیات مدیره
آرامکو مذاکرات آرامکو را برعهده دارد و قیمت خرید مورد
بازبینی قرار خواهد کرد.
یک منبع آگاه دیگر اظهار کرد که آرامکو می خواهد فشار روی
ترازنامه این شرکت را کاهش دهد.
یک سخنگوی شرکت سابیک اعلام کرد که خرید سهام سابیک یک
موضوع میان صندوق سرمایه گذاری دولتی عربستان سعودی و
آرامکو است.
توافق مذکور ده‌ها میلیارد دلار برای صندوق سرمایه گذاری دولتی
عربستان سعودی فراهم کرده و به این سازمان اجازه می دهد منابع مالی
پروژه های اشتغالزایی و تنوع سازی اقتصاد را تامین کند.
بر اساس گزارش رویترز، آرامکو که با هدف افزایش سرمایه گذاری
در بخش پالایش و پتروشیمی برای تضمین به دست آوردن بازارهای
جدید برای نفت خود، این قرارداد را امضا کرده بود، در تلاش برای تهیه
10 میلیارد دلار وام به منظور تهیه پول خرید سهام سابیک است.