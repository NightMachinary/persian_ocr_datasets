32063
گنجاندن جهش در شعار سال یعنی روال معمول پاسخگو نیست
حسن مکرمی در گفت‌وگو با ایسنا اظهار کرد: چند سالی است که مقام
معظم رهبری به مقوله اقتصاد و به‌ویژه بازارهای ثانویه مربوط به اقتصاد
از جمله تولید می‌پردازد. این نگاه از سوی مقام معظم رهبری می‌تواند
برای تمامی دست‌اندرکاران راه گشا باشد.
وی با اشاره به نام‌گذاری امسال به‌عنوانجهش تولید، گفت: اگر
محصولی در کشور وجود ندارد باید به سمت تولید آن برویم و اگر
محصولی داریم، باید به آن ارزش ‌افزوده بدهیم و بتوانیم افزایش
درآمد، صادرات، کیفیت و ... را داشته باشیم.
مدیر شعب بانک رفاه کارگران گلستان خاطرنشان کرد: نیاز است
همتی از سوی تمامی دست‌اندرکاران مربوط به حوزه تولید صورت
گیرد تا شعار جهش تولید محقق شود؛ در این راستا باید از خرد جمعی بهره
برد. حرکت هوشمندانه و منتج به فایده در این مسیر راهبردی، مستلزم
بسترسازی و انجام اقداماتی است.
مکرمی تصریح کرد: برای سهولت در تحقق جهش تولید باید نگرش‌ها
را عوض و بروکراسی‌ها حذف کرد، البته حذف بروکراسی‌ها به معنی
تسهیل در امور بدون رعایت قوانین و ضوابط مربوط به این موضوع
نیست. باید در خصوص هر موضوعی که نیاز به منابع سیستم بانکی
دارد، نگاه ما توزیع عادلانه منابع بانکی باشد.