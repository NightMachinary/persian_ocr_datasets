18697
وی گفت که عملیات اجرای قانون در تیگرای مطابق نقشه اجرا می شود.
وی در توئیتی اعلام کرد به محض خلع سلاح شورای نظامی و بازگشت
دولت مشروع به منطقه و بازداشت افرادی که گریخته اند و ارائه آن ها به
دستگاه قضایی عملیات نظامی متوفق می شود.
در این راستا سخنگوی نخست وزیر اتیوپی گفت: گوش آبی احمد
بدهکار کسی نیست، آبی احمد با درخواست های بین المللی برای
برقراری آرامش در منطقه ملتهب تیگرای مخالفتی ندارد و قدردان
کسانی است که درباره این جنگ داخلی ابراز نگرانی کردند. به هرحال
اتیوپی دارای حاکمیت ارضی است و در نهایت این دولت اتیوپی است
که تصمیماتی را به نفع کشور و مردمش خواهد گرفت.
در حالی که منابعی در دولت اتیوپی روز دوشنبه گفتند، صدها تن در
درگیری تیگرای کشته شدند، آبی احمد مدعی است، نگرانی ها درباره
این آشوب بی مورد است و هدف از عملیات دولت برای حاکمیت
قانون، تضمین صلح و ثبات است.
نخست وزیر اتیوپی هفته گذشته به تیگرای حمله کرد و رهبران تیگرای
را به تضعیف اصلاحات دموکراتیک خود متهم کرد.
رئیس منطقه تیگرای هم با بیان اینکه توقف این درگیری با نیروهای
دولت مرکزی و انجام مذاکره اقدامی مطلوب است، اعلام کرد، با این
وجود دفاع از تیگرای متوقف نخواهد شد.