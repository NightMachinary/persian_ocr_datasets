15319
گفت‌وگویی اعلام کرد «به دادگاه عدل الهی شکایت می‌برم.» وی
افزود: آنها که برای تضعیف رقیب از راه تضعیف انقلاب وارد شدند،
چون می‌دانستند او در هر حالت از انقلاب اسلامی دفاع می‌کند و ابایی از
بر عهده‌ گرفتن مسئولیت‌ها ندارد و آنها که به‌ گونه‌ای بی‌سابقه با
هزینه‌های ده‌ها میلیاردی از بیت‌المال، اینجانب و بستگانم را ظالمانه
تخریب کردند و آنها که با استفاده زیاد از امکانات نظام به صورت
سازماندهی‌شده و نامشروع در انتخابات دخالت کردند. تردیدی
ندارم که جزای چنین ظلمی به کشور و مردم و من، جز خسران دنیا و
آخرت نخواهد بود. نه هاشمی، بلکه کمتر کسی فکر می‌کرد استاندار
جوان دولت هاشمی و مسئول ستاد انتخاباتی هاشمی در انتخابات
ششم ریاست‌جمهوری در منطقه نارمک این‌چنین با تخریب هاشمی و
جلب نظر عوام راهی پاستور شود.
‌حفظ حلقه یاران به بهای گزاف
با روی‌ کار آمدن محمود احمدی‌نژاد در سال 1384، ده‌ها چهره‌
سیاسی به بالاترین مقام‌های دولتی دست یافتند که مانند خود او تا پیش
از آن در رده‌های پایین مدیریتی مشغول بودند. سابقه دوستی و
همکاری بسیاری از آنها با محمود احمدی‌نژاد به زمان دانشجویی در
دانشگاه علم و صنعت، هنگام فرمانداری ماکو و سپس استانداری
اردبیل و شهرداری تهران بازمی‌گردد. اما تعدادی از نزدیک‌ترین