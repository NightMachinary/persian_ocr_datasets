28088
و گسترده‌تر شدن این دایره نیز بستگی به تقاضای مخاطبان دارد.
وی با اشاره به اینکه طی این مدت تاریخ شفاهی پنج محله را جمع‌آوری
کرده‌ایم، تصریح کرد: منطقه چهار 17 محله دارد و امیدواریم بتوانیم
پس از بهبود شرایط در اقدامی مشابه، تاریخ شفاهی 12 محلۀ باقیمانده
را نیز گردآوری کنیم.
شهردار منطقه چهار اصفهان در پاسخ به سؤال ایسنا مبنی بر هزینۀ انجام
این پروژه گفت: در این خصوص هنوز جمع‌بندی مدونی صورت
نگرفته چراکه بخشی از کار را نیروهای ما در شهرداری انجام داده‌اند و
بخشی دیگر را به اهالی فن مختص آن رشته سپرده‌ایم اما در مجموع این
مبلغ هر چقدر که باشد در مقابل خروجی کار و تأثیرات و فراگیری آن
ناچیز است.
اخوان تأکید کرد: ما بین اجرای برنامه‌های مناسبتی کلیشه‌ای و
اقدامی که می‌توانست پل انتقالی بین نسل گذشته و امروز باشد دومی را
انتخاب کردیم؛ چراکه باور داریم اگر نوجوانان و جوانان گذشتۀ
شهر و محل خود را بدانند حس تعلق بیشتری به آن پیدا می‌کنند و این مسئله
از جمیع جهات در رشد سطح کیفی و کمی شهر و شهروندان اثر دارد.
شهردار منطقه چهار اصفهان با اشاره به اینکه تصمیم‌گیری برای شهر باید
از دل مردم و محلات آغاز شود، گفت: وقتی مردم در طراحی شهر سهیم
باشند قطعاً در اجرای آن نیز مشارکت بیشتری خواهند داشت.