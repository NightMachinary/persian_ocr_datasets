21201
رئیس کل دادگستری استان یزد از فریضه امر به معروف و نهی از منکر به
عنوان راه حل بسیاری از معضلات اجتماعی و فرهنگی امروز جامعه یاد
کرد و گفت: دستگاه قضا در خدمت و حمایت آمران و ناهیانی است که در
این حوزه گام بر می دارند و مر قانون و شرع را رعایت می کنند.
وی بر لزوم تقویت باورهای دینی و بنیان های اعتقادی در جامعه تاکید
کرد و افزود: متاسفانه اتیان سوگند در محاکم قضایی بین مردم راحت
شده تا جایی که وقتی فرد برای اثبات حق و یا دفاع حضور پیدا می کند
بدون مطالبه قاضی برای هر حرف و ادعایی مرتب قسم یاد می کنند.
دهشیری افزود: مشارکت و استفاده از روحانیت در میانجی گری در
بعضی از دعاوی به ویژه دعاوی خانوادگی مورد استقبال دستگاه
قضاست.
وی با اشاره به اجرای طرح هر مسجد یک قاضی بیان داشت: این طرح با
حمایت و استقبال ائمه جماعت مساجد مواجه شده و در قالب حضور
چند تن از قضات در مساجد با هدف آموزش و آگاه سازی عمومی مردم
نسبت به حقوق خودشان و پاسخگویی به سوالات حقوقی آنها اجرا می
شود که باعث شده تا مردم کمتر مرتکب جرم شوند و ورودی پرونده ها
به دستگاه قضا کاهش یابد.
این مقام قضایی به برخی از گلایه های مردمی در حوزه برخورد با روزه
خواری اشاره کرد و گفت: در حوزه قوانین مرتبط با روزه خواری،