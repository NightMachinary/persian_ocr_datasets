13877
جعفر مرادی حقیقی در گفت‌وگو با ایسنا اظهار کرد: منابع طبیعی و
آبخیزداری استان در همین راستا برای توسعه زراعت چوب در سطح
1000هکتار از محل پساب فاضلاب شهری برنامه‌ریزی کرده که با
تحقق آن علاوه بر افزایش تولید به حفاظت بیشتر از مناطق جنگلی در
استان کمک می‌شود.
وی از برنامه مشترک با شهرداری سمنان برای زراعت چوب از محل
پساب فاضلاب شهری و آب های نامتعارف این شهر خبر داد و افزود:
علاوه بر شهرداری مرکز استان قرار است که شهرداری‌های شهرهایی
که دارای پساب فاضلاب هستند نیز در این طرح اقتصادی مشارکت
کنند.
مدیرکل منابع طبیعی و آبخیزداری استان با اشاره به طرح تنفس و
تجدید استراحت جنگل‌های شمال که بخش‌هایی از آن در شمال
استان سمنان واقع شده ادامه داد: بهره‌برداری بالا در سال‌ها و دهه‌های
گذشته این جنگل‌های ارزشمند را در معرض خطر قرار داده و تنفس آنها
در کنار توسعه زراعت چوب می‌تواند زمینه بهبود مناطق جنگلی را
فراهم کند.
وی از تلاش برای تامین برخی اقلام مورد نیاز مردم روستاهای حاشیه
مناطق جنگلی با هدف کاستن از مصرف سوخت‌های فسیلی خبر داد و
گفت: در همین ارتباط اقلامی مانند آبگرمکن‌های خورشیدی،