31688
تولیدی به روش سنتی بالاتر از محصولات تولیدی در گلخانه‌ها است و
راغب به خرید محصولات گلخانه‌ای نیستند.
قطعا در شرایط فعلی تولید محصول به روش‌های سنتی جوابگوی نیاز
مصرفی نیست و کمبود منابع آبی نیز مزید بر علت است که به سمت کشت
گلخانه‌ای محصولات کشاورزی حرکت کنیم.
سعید ریزی در خصوص کیفیت تولید محصولات به روش گلخانه‌ای و
سنتی، اظهار کرد: قطعا تفاوت‌های در بین محصولات تولیدی
گلخانه‌ای و سنتی وجود دارد، اما معمولا تفاوت چشمگیر نیست.
عضو هیات علمی گروه باغبانی دانشگاه شهرکرد با بیان اینکه گاهی یک
مقاومت از سوی برخی از مردم برای استفاده از محصولات گلخانه‌ای
وجود دارد، یادآور شد: این موضوع در اوایل کشت محصولات
گلخانه‌ای در بین مردم اروپا نیز وجود داشت و مردم معتقد بودند که طعم
و مزه محصولات گلخانه‌ای با محصولات مزرعه‌ای متفاوت است اما
پس از گذشت مدتی این حساسیت کمرنگ شد.
وی مدیریت کشت در گلخانه‌ها را یکی از عوامل اصلی تأثیرگذار در
طعم و کیفیت محصولات گلخانه‌ای عنوان کرد و افزود: اگر شیوه‌های
صحیح مدیریتی از نظر کشت در گلخانه‌ها اجرا شود قطعا کیفیت
محصول تولیدی تفاوت چندانی با محصولات مزرعه‌ای نخواهد
داشت و حتی ممکن است بالاتر باشد.