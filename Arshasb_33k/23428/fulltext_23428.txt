23428
حالا با باز شدن تدریجی مرزهای مراکش همچنان از گردشگر در شهر
«شفشاون» که زمانی از جاذبه‌های اصلی این کشور بود خبری نیست.
در دوران تعطیلات کریسمس و سال نو، به جای این‌که همچون
سال‌های گذشته خیابان‌های باریک «شفشاون» مملو از گردشگران
اروپایی و چینی باشد این‌بار اغلب بازدیدکنندگان این شهر
شهروندان مراکشی بودند و مغازه‌دارانی که به عنوان سوغاتی قالیچه
و کت‌های پشمی می‌فروختند به سختی مشتری پیدا کردند.
با اجرای قانون منع آمد و شد شبانه در مراکش رستوران‌های میدان
اصلی شهر که در نزدیکی قلعه تاریخی شهر قرار دارند هم ناچار به تعطیلی
زودتر از موعد همیشگی شدند.
این روزها از «شفشاون» با عنوان «مروارید آبی» مراکش یاد می‌شود.
«شفشاون» که به عنوان یکی از مهم‌ترین جاذبه‌های گردشگری
مراکش شناخته می‌شود در شرایط عادی خیابان‌هایی مملو از جمعیت
و هتل‌هایی با ظرفیت‌های تکمیل را تجربه می‌کند.
منظره کوهستانی شهر در کنار خیابان‌های آبی‌رنگ سال‌ها است که
مقصد محبوبی برای گردشگران اسپانیایی و چینی بوده است.
انتهاب پیام