31132
کشف لوازم‌ آرایشی قاچاق در شهرستان البرز
محمد نصیری اظهار کرد: پدیده قاچاق علاوه بر از بین بردن هویت ملی،
باعث اخلال در نظام اقتصادی و برنامه‌ریزی‌های ملی برای رشد و توسعه
اقتصادی کشور می‌شود.
وی خاطرنشان کرد: بازرسین اداره صنعت، معدن و تجارت این
شهرستان با همراهی کارشناسان شبکه بهداشت و درمان شهرستان با
اجرای گشت مشترک در بازرسی‌های خود از واحدهای صنفی
عرضه‌کننده لوازم‌آرایشی و بهداشتی در سطح شهرستان، 542 قلم
لوازم‌آرایشی و بهداشتی کشف و ضبط کردند.
فرماندار شهرستان البرز اعلام کرد: ارزش ریالی کالای مکشوفه بر
اساس نظر کارشناسان بالغ‌بر 37 میلیون تومان است که پس از تکمیل
پرونده و سیر مراحل اداری به انبار اموال تملیکی استان تحویل و
پرونده تخلف این واحدهای جهت صدور رأی به تعزیرات حکومتی
ارسال‌شده است.
بنا بر اعلام روابط عمومی فرمانداری شهرستان البرز، نصیری بابیان
اینکه پدیده قاچاق یک پدیده خلاف شرع و قانونی است، از مردم
شهرستان درخواست کرد برای حمایت از تولیدات داخلی و اشتغال
پایدار جوانان جامعه در صورت مشاهده مراتب را از طریق ستاد
خبری 124 اداره صمت و یا پلیس 110 اعلام کنند.