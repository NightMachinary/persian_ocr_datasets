6051
با برگزارکنندگان مراسم، مماشات نخواهد شد
امید صبری‌پور در گفت‌وگو با ایسنا، با اشاره به برنامه‌ریزی برای
جلوگیری از برگزاری مراسم عزا و عروسی، اظهار کرد: در پی تجمع
تعدادی از مردم پس از فوت یکی از بزرگان طوایف، جلسه شورای
تامین تشکیل و صاحب عزا به جلسه دعوت شد که وی نیز در قالب یک
ویدئو در فضای مجازی اعلام کرد مراسمی برگزار نخواهد شد.
وی افزود: در آن هنگام حتی ورودی شهر شادگان را مسدود کردیم که
از مناطق اطراف اهالی وارد شهر نشوند اما با این وجود به دلیل اینکه فرد
فوت‌شده یکی از بزرگان طوایف بوده، بسیاری از اهالی به صورت
پیاده و از میان نخلستان‌ها به سمت منزل مرحوم رفتند و ما سعی کردیم
مردم را متفرق کنیم. توزیع ماسک رایگان توسط صاحب عزاداری و
ضدعفونی محل نیز انجام شد.
صبری‌پور با اشاره به تصاویر و ویدئوهای منتشر شده از این تجمع و
مراسم شلوغ بیان کرد: منکر تصاویر منتشرشده نیستیم اما عمده این
تصاویر مربوط به برگزاری این مراسم در شادگان نیست؛ برخی
تصاویر مربوط به العماره عراق بود که به اسم شادگان تمام شد. البته در آن
زمان برای حضور در منزل مرحوم، مردم شهرهای دیگر نیز به سمت
شادگان سرازیر شدند.
سرپرست فرمانداری شادگان گفت: 14 نفر از عاملان تیراندازی در آن