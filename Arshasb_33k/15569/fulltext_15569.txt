15569
رئیس جدید دانشگاه پیام نور استان مرکزی منصوب شد
شیخ الاسلامی پیش از این به مدت دو سال ریاست دانشگاه پیام نور
استان مازندران را بر عهده داشت و سابقه فعالیت در سمت مسئول دفتر
نهاد مقام معظم رهبری در دانشگاه قم را هم در کارنامه خود دارد. وی
همچنین در مقطعی رئیس دانشگاه پیام نور استان چهار محال و بختیاری
بوده است.
به گزارش ایسنا، پیش از این علی اکبر ملکی راد، ریاست دانشگاه پیام
نور استان مرکزی را برعهده داشت.
رئیس جمهور آلمان: جهان‌شمولی بیماری یک جنگ نیست بلکه یک
امتحان برای بشریت است
به گزارش ایسنا، به نقل از خبرگزاری فرانسه، فرانک والتر اشتاین‌مایر،
رئیس جمهوری آلمان، درسخنانی نادر که از تلویزیون این کشور
پخش شد، گفت: خیر، این شیوع یک جنگ نیست. کشورها با
کشورهای دیگر در تقابل نیستند و سربازها در برابر سربازها
نمی‌جنگند، بلکه یک امتحان برای بشریت است.
امانوئل ماکرون، رئیس جمهوری فرانسه پیشتر اعلام کرده بود که
شیوع ویروس کرونا یک جنگ است.
اشتاین‌مایر خطاب به مردم آلمان ادامه داد: این بحران خوب و بد انسان
ها را آشکار می کند. بیاییم به دیگران، بهترینمان را نشان دهیم.