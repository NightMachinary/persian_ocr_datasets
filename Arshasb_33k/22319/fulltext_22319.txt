22319
مورد مادر باردار مشکوک یا مبتلا به عفونت‌های حاد تنفسی داشتیم که
از این تعداد 14 مورد مثبت کرونا بودند.
وی افزود: از ابتدای همه‌گیری بیماری تاکنون 18 مورد عمل جراحی
سزارین و هشت مورد زایمان طبیعی در مادران باردار دارای بیماری
حاد تنفسی، مبتلا یا مشکوک به کرونا انجام شده که خدمات لازم به آن‌ها
ارائه شده است.
به گزارش ایسنا، به نقل از روابط عمومی دانشگاه علوم پزشکی بیرجند،
معاون درمان دانشگاه علوم پزشکی بیرجند بیان کرد: متاسفانه طی این
مدت دو مورد مرگ مادر باردار داشتیم که یک مورد در خراسان
جنوبی فوت کرده و یک مورد نیز بیمار اهل خراسان جنوبی بوده، اما در
مشهد فوت کرده است.
احمدی با بیان اینکه در بخش زنان و زایمان بیمارستان ولیعصر(عج)
مسائل حفاظتی و بهداشتی مقابله با کرونا بسیار دقیق رعایت می‌شود،
تصریح کرد: با وجود اینکه بیمارستان ولیعصر(عج) مرجع بیماران
کرونا است، اما جداسازی‌ها به روش خوب، دقیق و علمی انجام شده و
همچنین بخش زنان و زایمان بیمارستان ولیعصر(عج) از نظر رعایت
مسائل حفاظتی از دیگر بیمارستان‌های سطح استان مطمئن‌تر و
احتمال آلودگی در آن کمتر است، بنابراین مردم با خیال راحت برای
گرفتن خدمات زنان و زایمان به این بیمارستان مراجعه کنند.