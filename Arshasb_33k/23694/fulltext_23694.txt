23694
مسکو: روند تغییرات مثبت در خاورمیانه با روی کار آمدن بایدن بعید
نیست 
به گزارش ایسنا، میخائیل بوگدانوف، معاون وزیر خارجه روسیه در
اظهاراتی به خبرگزارینووستی گفت: به نظر می رسد اکنون (با انتخاب
دولت دموکرات)تیم جدیدی از مذاکره کنندگان آمریکایی
پیرامون پرونده ها و مسائل خاورمیانه تشکیل شود. فکر می کنم با
بسیاری از اعضای این تیم از طریق همکاری با آنها در دولت های قبلی
آمریکا بخصوص در دولت های دموکرات دو رئیس جمهوری سابق
کلینتون و اوباما آشنا هستیم.
وی با بیان اینکه این دولت های دموکرات کارشناسان کهنه کار و
افراد متخصص با تجربه بسیاری داشت، افزود: بسیاری از آنها را از
طریق همکاری در خاورمیانه، اسرائیل و کشورهای عربی مثل مصر می
شناسم. آدم های بسیار با درایتی در امور منطقه وجود دارند و من مطمئنم
که اگر دوباره روی کار آیند می تواند تغییراتی به سمت بهتر شدن رخ
دهد.
جو بایدن، نامزد دموکرات ها در انتخابات ریاست جمهوری آمریکا
سوم نوامبر پیروزی خود را بر رقیب جمهوری خواهش دونالد
ترامپ، رئیس جمهوری کنونی این کشور اعلام کرد اما نتیجه رسمی
به دلیل شکایت ترامپ به دستگاه قضایی با ادعای وجود تخلفات