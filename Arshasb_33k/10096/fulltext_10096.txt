10096
روستاهای فوق نیز با مشکل آب‌رسانی مواجه شده‌اند. خانی همچنین
در خصوص پیش‌بینی جمعیت شهر تبریز و مناطق پیرامون آن تا سال
1415 نیز گفت: طبق پیش‌بینی‌های انجام‌شده در سال 1415 نیاز آبی
سالانه ما 220 میلیون مترمکعب در سال خواهد بود، درحالیکه
ظرفیت تولید آب ما 152 میلیون مترمکعب بوده و مابقی این مقدار را
کمبود خواهیم داشت. وی در مورد میزان تأمین آب شهر تبریز از
کانال‌های مختلف، اظهار کرد: 55 درصد آب از طریق خط
زرینه‌رود، 13 درصد از سد نهند، 31 درصد از چاه‌ها و مابقی نیز از قنوات
تامین می‌شود. وی افزود: در حال حاضر متوسط تولید سرانه آب مورد
نیاز 220 لیتر به‌ازای هر نفر در روز بوده و متوسط تولید آب در منابع
زیرزمینی 1600 لیتر در ثانیه است؛ حداکثر میزان تولید آب در منابع
زیرزمینی نیز برابر با 1800 و منابع سطحی 3500 و حداکثر سرانه آب
مورد نیاز 250 لیتر به‌ازای هر نفر در روز است. معاون بهره برداری و
توسعه آب شرکت آب و فاضلاب استان در رابطه با اقدامات اجرایی
تامین آب در کلان‌شهر تبریز نیز خاطر نشان کرد: در سه ماهه اول سال 99
اقداماتی از جمله حفر و تجهیز شش حلقه چاه جدید در میدان‌های چاهی
موجود در دامنه شمالی سهند به منظور افزایش تولید آب شهر تبریز به
میزان 130 لیتر در ثانیه انجام شده و با شرکت آب منطقه‌ای استان جهت
تکمیل رینگ آب‌رسانی جنوب تبریز نیز همکاری می‌شود. وی