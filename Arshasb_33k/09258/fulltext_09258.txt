9258
تحلیل‌گر نظامی اسرائیل: قواعد بازی به نفع نصرالله تغییر کرده است
به گزارش ایسنا، شبکه المیادین به نقل از این تحلیل‌گر اسرائیلی گزارش
داد: برحسب وقایع سید حسن نصرالله دست اسرائیل را مانند کتابی باز
می‌خواند.
رسانه‌های اسرائیلی افزودند، سید حسن نصرالله، دبیرکل حزب‌الله
لبنان به خوبی می‌داند ارتش اسرائیل تمایلی به داغ کردن جبهه
مرزهای شمالی با لبنان ندارد برای اسرائیل بهتر است به حملات در
سوریه علیه حزب‌الله و ایران ادامه دهد.
امیر بوحبوط، تحلیل‌گر نظامی در سایت والاه گفت: سید حسن نصرالله
دست اسرائیل را مانند یک کتاب باز می‌خواند و از تنش سیاسی بین
نخست وزیر و بنی گانتس، وزیر جنگ اسرائیل سو استفاده می‌کند
چراکه این دو همچنان در حال جنگ سیاسی با هم هستند.
بوحبوط افزود: در چنین وضعیتی ارتش اسرائیل نیاز دارد کمتر
حرف بزند و واقع‌بینانه‌تر تهدید کند.
او ادامه داد: ارتش اسرائیل اصلا از وضعیت کنونی راضی نیست. در
شعبه عملیات در ستاد کل ترجیح می‌دادند به نیروها اجازه انجام مانور و
تمرین و ادامه آماده سازی و آماده‌باش برای جنگ و تمرکز بر
چالش‌های ملموس داده می‌شد.