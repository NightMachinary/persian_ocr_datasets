7385
سعودی و روسیه در 19 اکتبر و دیدار وزیران گروه در 30 نوامبر و اول
دسامبر انجام می گیرد.
نمایندگان اوپک به پایگاه خبری اس اند پی گلوبال پلاتس اظهار
کردند که هنوز زود است درباره کاهش تولید تصمیمی گرفته شود.
مزروعی گفت: تقاضای جهانی برای نفت رو به رشد است اما اذعان کرد که
هنوز شرایط بازار عادی نشده است. احیای کامل احتمالا تا زمانی که
واکسن کووید 19 تولید نشود و محدودیتهای سفر لغو نشوند، ممکن
نخواهد بود.
وی در ادامه افزود: هنگامی که محدودیتها تسهیل شدند، اعضای
اوپک پلاس نباید فورا تولیدشان را بالا برده و بازار را از عرضه لبریز
کنند زیرا این امر پیشرفت روند احیا را بی ثبات می سازد.
پایبندی کلی اوپک پلاس به توافق کاهش تولید نفت تاکنون قوی
بوده است و اس اند پی گلوبال پلاتس که یکی از منابع ثانویه مورد
استفاده این گروه برای بررسی روند تولید است، پایبندی اعضای این
گروه در سپتامبر را 99 درصد ارزیابی کرده است.
اما کاهش تولید جبرانی از سوی اعضایی که در ماههای پیش به
تعهداتشان به طور کامل عمل نکرده بودند، هنوز به طور کامل انجام
نشده و کشورهای متعددی هنوز برنامه هایشان در این زمینه را به کمیته
نظارتی ارایه نکرده اند.