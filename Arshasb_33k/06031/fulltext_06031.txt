6031
ضمانت امنیت اسرائیل راطلب کرد
به گزارش ایسنا، به نقل از خبرگزاری رویترز، مایک پامپئو، وزیر
خارجه آمریکا سه‌شنبه در بیانیه‌ای اعلام کرد، وزارت خارجه قصد
دارد با فروش تجهیزات دفاعی پیشرفته به امارات به ارزش 23.37
میلیارد دلار موافقت کند. این توافق شامل 50 فروند جنگنده اف35
به ارزش 10/4 میلیارد دلار و 18 پهپاد به ارزش 3 میلیارد دلار و
سلاح‌های دفاعی هوا به هوا و هوا به زمین به ارزش 10 میلیارد دلار است.
وی گفت: ما اطمینان داریم که می‌توانیم سلاح‌های پیشرفته را برای
امارات تأمین کنیم.
خبرگزاری رویترز پیش از این به نقل از منابع خود اعلام کرد وزارت
خارجه آمریکا با فروش 18 پهپاد ام.کیو9 به امارات موافقت کرده
است.
این منابع اعلام کردند وزارت خارجه آمریکا پنجشنبه درباره معامله
فروش پهپادها به امارات که ارزش آن به 2.9 میلیارد دلار می‌رسد به
کنگره خبر داده است.
قانونگذاران سنا گفته‌اند پامپئو باید درباره فروش اف 35 ها و اینکه
این اقدام تاثیری در کاهش عملکرد و برتری ارتش اسراییل ندارد یا
خطراتی برای سیستم ارتش آمریکا و تکنولوژی آن ندارد توضیح و
گزارش بدهد.