1143
آنچه در جلسه مجمع نمایندگان خوزستان با رییس سازمان برنامه‌ریزی
مطرح شد
امید حاجتی در جلسه‌ای با حضور مجمع نمایندگان خوزستان که
امروز (20 مهرماه) در استانداری برگزار شد، در جمع خبرنگاران
اظهار کرد: امروز جلسه مشترکی با مجمع نمایندگان خوزستان
برگزار کردیم که در این جلسه اولویت‌های استان خوزستان که باید
در لایحه بودجه 1400 به آن‌ها توجه ویژه شود، مطرح شدند. در این
نشست ظرفیت‌های قانونی که اجرای آن‌ها چه در قانون برنامه ششم و چه
در سایر قوانین مورد غفلت واقع شده‌اند، بررسی شدند. همچنین
تامین به موقع اعتبار طرح‌های ملی که برای ما حیاتی هستند و این‌ها از
مسیر وزارتخانه‌ها و سازمان برنامه و بودجه کشور در صحن علنی
مجلس تعیین تکلیف می‌شوند، در این جلسه مورد بررسی قرار گرفت.
به گزارش ایسنا، وی افزود: همچنین پیشنهاداتی جهت
نهادسازی‌های جدید نظیر ایجاد صندوق توسعه‌ منطقه‌ای که به
سرمایه‌گذاری و بهبود وضعیت اشتغال کمک شود، ارائه شد. استفاده از
ظرفیت‌ درآمدهای غیرنفتی استان جهت حل مشکلات و چالش‌های
استان نیز مطرح شد.
رییس سازمان مدیریت و برنامه ریزی خوزستان گفت: نظام فعلی در
بحث درآمد و هزینه به صورت متمرکز است و تمامی منابع