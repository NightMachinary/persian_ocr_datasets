12194
بهداشتی را رعایت نمی‌کنند، گفت: اصولا بحث مقابله با اپیدمی چیزی
جز مشارکت مردم و مسئولیت پذیری اجتماعی نیست. اینکه چرا
جریمه وضع کردیم، به این دلیل است که عده‌ای هستند که حتی اگر
نصف شب به چراغ قرمز برسند و پلیس هم نباشد، دوربین هم نباشد، باز هم
پشت چراغ قرمز می‌ایستند، اما عده‌ای هم هستند که ممکن است با
وجود پلیس هم از چراغ قرمز عبور کنند. پلیس برای افرادی که تخطی
می‌کنند، نیاز به اعمال قانون دارد. باید توجه کرد که بیش از 50 درصد
مردم از اواخر اسفند ماه تاکنون همیشه رعایت کردند، اما نیمی دیگری
از مردم واقعا رعایت نکردند. در حال حاضر یک مطالبه مردمی وجود
دارد که افرادی که پروتکل‌ها را رعایت می‌کنند، چه گناهی دارند.
بنابراین متخلفان باید باید جریمه شوند. مانند فردی که از چراغ قرمز
عبور می‌کند و دیگران را به خطر می‌اندازد.
جزییات جرایم متخلفان کرونایی
جریمه 100هزار تومانی برای رانندگان تاکسی که ماسک نزنند
جریمه 20هزار تومانی راننده بابت هر مسافر بدون ماسک
وی افزود: باید توجه کرد که جرایم چند دسته هستند؛ یکی بحث
ارائه‌دهندگان خدمت است. مانند حمل و نقل عمومی. به عنوان مثال
اگر راننده تاکسی ماسک نزند و شناسایی شود، پلاکش نوشته شده و
پلیس می‌تواند این فرد را جریمه کند. راننده تاکسی که ماسک نزند،