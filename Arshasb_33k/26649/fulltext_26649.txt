26649
«همدلی» ما را به سمت بهداشت روانی، جسمی و اخلاقی می‌برد
لیلا میررضایی در گفت‌وگو با ایسنا با اشاره به این‌که دنیای جوانی و
نوجوانی، دنیای هیجان و تحرک، شور و نشاط و شادی است، اظهار
کرد: امروزه در برخی از خانواده‌ها این هیجانات و تحرکات با شنیدن
موسیقی‌های غربی از طرق مختلف تخلیه می‌شود.
وی با اشاره به این‌که موسیقی به خودی خود آسیب‌زا نیست، اما وقتی با
چاشنی زیرزمینی و آهنگ‌های غربی مثل رپ، متال و... همراه شود،
آن وقت است که باید گفت خطری جدی خانواده‌ها را تهدید می‌کند،
افزود: گرایش نوجوانان به موسیقی‌های مبتذل زمینه ورود آن‌ها را به
انحرافات اجتماعی ازقبیل اعتیاد و گرفتار شدن در دام‌های مصیبت
بار را فراهم می‌کند.
این روانشناس با اشاره به این‌که افراد در موقعیت‌های متفاوت
واکنش‌های مختلفی از خود نشان می‌دهند، عنوان کرد: هر وقت
تعادل جسمی، روانی و اجتماعی نوجوانان در برابر موقعیت‌ها به هم
بریزد، آسیب شروع می‌شود، گوش انسان و حس شنوایی او یکی‌از
حواسی است که اگر تعادل آن از بین رود آسیبی جدی متوجه فرد
می‌شود، مقدار صدایی که قرار است هر کس بشنود می‌تواند به او
آرامش دهد یا این‌که آسیب ایجاد کند و اگر در این بین سیستم عصبی
هوشمند خود را به خوبی بشناسیم و کارایی آن را بدانیم، قطعاً کمتر