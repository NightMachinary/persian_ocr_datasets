14383
درختان سربریده‌ی یزد قطع نمی‌شوند
«سیدعلیرضا رسولی» در گفت‌وگو با خبرنگار ایسنا راجع به قطع تاج
درختان بخشی از بلوار دانشجو در این شهر که موجب برخی انتقادات به
عملکرد این سازمان در فضای مجازی شده است، اظهار کرد: این
درختان در واقع هرسی علمی و تخصصی جهت جابجایی به مکان
دیگری شده‌اند و قرار نیست آنها را قطع کنیم.
وی علت تصمیم به جابجایی این درختان را اجرای عملیات اصلاح
تقاطع غیر هم‌سطح بلوارهای دانشجو و آتش‌نشان ذکر کرد و گفت:
براساس طرح مذکور، درختان موجود در این بلوارها در فرصت
طلایی این فصل، به صورت کاملاً علمی و درست هرس شده و با حذف
تاج درخت، قرار است در فضای دیگری مجدداً کاشته شوند.
این مسئول با بیان این که قطعاً حذف درختان اقدامی غیراصولی است،
گفت: سازمان فضای سبز شهر تمام تلاش خود را برای حفظ و نگهداری
درختان این طرح انجام خواهد داد و هم‌اکنون در حال انجام آزمایش
خاک برای انتقال این درختان به چندین منطقه دیگر شهر هستیم.
رسولی در پایان با بیان این تعداد درختان تعیین شده برای جابجایی
کاملاً مشخص است و امیدواریم با این اقدام شاهد رشد و نمو این
درختان در منطقه‌ی دیگری از شهر باشیم.
درختان پادگان 04 بیرجند طعمه حریق شد