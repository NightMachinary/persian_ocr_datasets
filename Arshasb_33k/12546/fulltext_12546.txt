12546
مسکن و بهینه سازی مبلمان روستاها را از جمله اقدامات انجام شده برای
رونق زندگی در این مناطق برشمرد.
وی وجود هوای سالم و مساعد در روستاها را از مولفه های جذب به
زندگی در این مناطق دانست و گفت: آرامش روانی حاکم در روستا در
گرایش به زندگی در این مناطق موثر بوده و بر اساس افکارسنجی، مردم
به دلیل وجود بهداشت روانی و سلامت هوا، زندگی در بخش را بر
زندگی شهری ترجیح داده‌اند.
رحمانی یادآور شد: آداب و رسوم ساده، اصیل و بدون تجمل گرایی
در روستا از شاخص های مهم برای امید به زندگی و افزایش کیفیت
زندگی در این مناطق است.
بر اساس آمار موجود در سال 1357 و در اوایل انقلاب اسلامی 70
درصد از جمعیت ایران در روستاها سکونت داشتند اما هماکنون 26
درصد از جمعیت کشور معادل 20 میلیون ایرانی در روستاها زندگی
می‌کنند.
استان اصفهان با پنج میلیون و 120 هزار نفر جمعیت دارای بیش از
یکهزار و 700 روستا و آبادی با جمعیت افزون بر 610 هزار نفر است که
935 روستای اصفهان بیش از 20 خانوار جمعیت دارد که روستاهای
این استان دارای ظرفیت‌های گردشگری، صنعتی، کشاورزی و
فرهنگی هستند.