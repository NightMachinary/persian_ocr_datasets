17141
وی با بیان این که زلزله تهران فرادولتی است و باید در حد ملی به آن
رسیدگی کرد گفت: می‌دانید که در گذشته مدیریت بحران در تهران تا
300 کشته بر عهده شهردار تهران بود، اما با توجه به حساسیت تهران در
قانون جدید مدیریت بحران این اختیار به وزیر کشور و ستاد ملی
بحران گذاشته شده است والبته این تصمیم در حالی گرفته شد که قانون
مدیریت یکپارچه در پایتخت اجرا نمی‌شد و عملا شهرداری نظارتی بر
مجموعه‌های دیگر همچون آب و برق و گاز نداشت.
رئیس شورای اسلامی شهر تهران با بیان این که باید فکری ملی برای
حوادث از جمله زلزله در تهران کرد گفت: می‌بینید که هر دولتی که بر سر
کار می‌آید بحث انتقال پایتخت مطرح می‌شود و بعد بحث می‌شود که
باید برای این انتقال پول زیادی صرف کرد و اگر یک دهم آن را صرف
ایمنی سازی کند، مشکل حل می‌شود. اما باز هم این اتفاق نمی‌افتد.
وی در مورد لزوم افزایش دستگاه‌های لرزه نگار در تهران تصریح کرد:
همانطور که می دانید این دستگاه‌ها در اختیار سازمان ژئوفیزیک است
که باید تعداد آنها افزایش یابد.
زلزله ساعتی پیش سمیع‌آباد در تربت‌جام را لرزاند
براساس گزارش مرکز لرزه نگاری کشور این زمین‌لرزه ساعت
18:39 امروز چهارشنبه نوزدهم آذرماه با قدرت 3.1 ریشتر سمیع
آباد در شهرستان تربت‌جام را لرزاند.