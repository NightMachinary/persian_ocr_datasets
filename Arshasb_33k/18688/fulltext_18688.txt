18688
از سوی دیگر دولت مستعفی یمن با طرح این ادعا که انصارالله مردم یمن را
از کمک‌های انسانی محروم می‌کند، از سازمان ملل خواست طرفی را
که در روند کمک‌رسانی کارشکنی می‌کند، اعلام کند.
به گزارش اسپوتنیک، عبدالرقیب فتح، وزیر اداره محلی یمن گفت:
آمارهایی که در گزارشات سازمان ملل از وضعیت انسانی یمن آمده
است تکراری است و نیاز به ارزیابی واقعی دارد.
وی افزود: در زمانی که سازمان ملل می‌گوید 80 درصد کمک‌های
انسانی از طریق بندر الحدیده به دست مردم می‌رسد گزارشات سازمان
ملل نشان می‌دهد قحطی و گرسنگی در الحدیده وجود دارد.
فتح از نهادهای بین المللی خواست از گزارشات تکراری درباره
وضعیت انسانی خودداری کنند و به حل این وضعیت و مقابله با موانعی
بپردازند که بر سر راه کمک‌رسانی وجود دارد.
وی مدعی شد که انصارالله مسئول اوضاع انسانی در الحدیده و
استان‌های دیگری است که آزاد نشده‌اند.
فتح گفت: دادن گزارشات تکراری درباره وضعیت انسانی یمن بدون
راهکار واضح یا بدون اینکه انصارالله را مسئول اصلی این وضعیت
دانست یک مسئله غیرقابل قبول است. باید پول‌هایی که حامیان مالی
داده‌اند در کمک به مردم به کار گرفته شود. ما با هر گونه اقدام
تحریک‌آمیز یا مخدوش کردن چهره حامیان مالی که به یمن کمک