29473
چرا استقلال واسعی را جذب نکرد؟
به گزارش ایسنا و به نقل از باشگاه استقلال مهدی عبدیان، عضو هیات
مدیره این باشگاه، در خصوص پیوستن واسعی به تراکتور، اظهار
کرد: همانطور که اطلاع دارید ما از مدت‌ها پیش به دنبال جذب واسعی
بودیم. بعد از اینکه مشکلاتی پیش آمد و مذاکرات متوقف شد، واسعی
اقدام به فسخ یک طرفه قراردادش با پیکان کرد. بعد از مشورت‌های
صورت گرفته با افراد حقوقی، این احتمال را دادیم که اگر با ایشان
قرارداد ببندیم با محرومیت مواجه و باشگاه استقلال دچار چالش
جدیدی خواهد شد.
وی افزود: برای اینکه باشگاه استقلال به مشکل نخورد تصمیم گرفتیم از
راه قانونی جلو بریم و مذاکراتی با مدیران باشگاه پیکان داشتیم و آن‌ها
هم بر غیرقانونی بودن فسخ قرارداد واسعی تاکید داشتند. من شخصا با
آقای مدیر روستا در این‌باره صحبت کردم و ایشان هم به من
توضیحاتی ارائه داد و جا دارد از ایشان و همکاری مدیران باشگاه
پیکان تشکر نمایم.
عضو هیات مدیره باشگاه استقلال اضافه کرد: بعد از این مذاکرات،
دوباره با باشگاه پیکان جهت گرفتن رضایت‌نامه واسعی با رقم صحبت
شده در دوره مدیریت آقای گرشاسبی وارد مذاکره شدیم و همه چیز
داشت خوب پیش می‌رفت، ولی واسعی صبر نکرد و ترجیح داد با رقم