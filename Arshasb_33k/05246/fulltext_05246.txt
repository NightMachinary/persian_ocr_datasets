5246
شفاعت چه جوری برخورد کرده‌اند. امام صادق (ع) می‌فرماید که به
شفاعت ما مغرور نشوید. به هر حال شفاعت یک بحث وسیع و دامنه‌دار
است و من نمی‌خواهم وارد بحث شفاعت بشوم. اینکه در یک برنامه زنده
تلویزیونی کسی ادعا کند فرد مرده چشم‌هایش را باز کرده و نگاه
مهربانانه‌ای کرده و دوباره چشم‌هایش را بسته است، هرکس بشنود
می‌خندد.
وی ادامه داد: چه طور توقع داریم با پخش این نوع حرف‌های بی‌پایه و
اساس جوانان نسبت به دین و روحانیت جذب شوند؟! من می‌خواهم به
جناب آقای صدیقی عرض کنم متأسفانه دینداری جوانان و مردم از
ناحیه گفتار و رفتار نسنجیده ما عمامه‌به‌سرها به اندازه کافی آسیب
دیده و خواهش می‌کنم با این نوع کشف و کرامات درست‌کردنها
آسیب بیشتر به دین مردم نزنید و دین و روحانیت را مضحکه خاص و عام
نکنید.
این عضو مجمع تشخیص مصلحت نظام افزود: در داخل که کسی
نمی‌تواند اینها را قبول کند. وقتی که از مرزهای ایران فراتر می‌رود،
در بین فرق اسلامی چه قضاوتی می‌کنند؟ در بین غیر مسلمانان چه
داوری می‌کنند؟ بدخواهان ما از این مطالب چه برنامه‌هایی که
نمی‌سازند و چه طنزها و صحنه‌های تمسخرآمیزی را علیه کل نظام،
رهبری و انقلاب اسلامی نمی‌سازند. چرا جناب آقای صدیقی روی