27186
شایعه غیرتخصصی و معلوم است که برای اهداف غیر سیاسی مطرح شده
است؛ چراکه آدم سیاسی چنین شایعه‌ای را نمی‌سازد.
وی تصریح کرد: معلوم است که این شایعه دارای هدفی اقتصادی یا
اهدافی از این دست است؛ من در این باره نمی‌دانم اما تا جایی که به من
مرتبط است، این موضوع کاملا غیر تخصصی و غیر کارشناسی است.
به گزارش ایسنا، روز گذشته یکی از رسانه‌های داخلی به نقل از فردی
مطلع مدعی شد که آلمان با همفکری و حمایت انگلستان پیشنهادی را
ارائه کرده مبنی بر اینکه در گام نخست آمریکا تحریم‌های غیرهدفمند
که بیشترین تاثیر اقتصادی بر زندگی مردم ایران دارد را موقتا لغو کند.
سید عباس موسوی سخنگوی وزارت امور خارجه در واکنش به این
ادعا، این قبیل اظهارات را خبرسازی های غیرواقعی دانست که
مشخص نیست با چه اهدافی صورت می گیرد.
وی افزود: اینکه شکست سیاست‌های تحریمی آمریکا موضوع
مجادله اروپا و آمریکا باشد بعید نیست، اما آنچه به جمهوری اسلامی
ایران مربوط می شود آن است که تحریم های یکجانبه آمریکا
غیرقانونی و ظالمانه هستند و بر اساس برجام و قطعنامه 2231، آمریکا
موظف است کلیه تحریم هایی که با خروج خود از برجام مجددا اعمال
کرده است را لغو و بلااثر نماید.