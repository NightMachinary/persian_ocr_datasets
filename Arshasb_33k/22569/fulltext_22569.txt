22569
رییس اتاق بازرگانی، صنایع، معادن و کشاورزی ایران تصریح
کرد: ما تعریف مشخص و درستی از تولید و نوع آن نداریم. چقدر از
صنعت ما مونتاژ و چه میزان خام‌فروشی است؟ چقدر از صنعت ما
ارزبری دارد؟ آیا این ما را به توسعه می‌رساند؟ اگر میزان ارزی که ما
خرج می‌کنیم را با ارزی که در کالاهای توسعه‌ای دریافت می‌نماییم،
مقایسه کنیم، خواهیم دید ارزی که خرج می‌کنیم به مراتب بیشتر است.
ما در اصل برنامه‌ریزی توسعه اقتصادی و صنعتی مشکل داریم.
شافعی در خصوص مقابله با تحریم‌ها عنوان کرد: ما به جای اینکه در برابر
تحریم برای فعالان اقتصادی تسهیل‌گری کنیم، برعکس عمل
می‌کنیم، زمانی هم که حرف می‌زنیم می‌گویند این تصمیم حاکمیتی
است یعنی ما کنار برویم، زیرا بخشی از حاکمیت نیستیم، در حالی که
قانون اساسی اقتصاد را به سه بخش دولتی، خصوصی و تعاونی تقسیم
می‌کند و هیچ جدایی میان آن‌ها ایجاد نکرده اما زمانی که بحث
تصمیمات اصلی پیش می‌آید، تصمیم حاکمیتی است.
وی بیان کرد: بیش از 18درصد قانون بهبود فضای کسب و کار که در
سال 91 تصویب شده، اجرایی نمی‌شود و آن‌هایی که باید مجریان این
قانون باشند از همه قانون‌گریزتر هستند.
رییس اتاق ایران خاطرنشان کرد: فعالان اقتصادی راه‌های بسیاری‌
می‌دانند که دولتی‌ها هیچ‌کدام از آن‌ها را نمی‌دانند. اکنون زمان این