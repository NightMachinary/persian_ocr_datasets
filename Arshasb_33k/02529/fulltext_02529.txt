2529
با ایران گفت: هم دولت و هم وزارت خارجه مجری دستورات و
منویات مجموعه نظام هستند و با توجه به شرایط و منافع ملی به موقع در
ارتباط با امور تصمیم گیری می‌شود.
وی ادامه داد: در مجموع برای ایران مسائل داخلی آمریکا و اینکه کدام
فرد یا حزب به پیروزی می‌رسد چندان اهمیتی ندارد. دولت‌های
مختلف و افراد مختلفی را در طول این سال‌ها تجربه کرده‌ایم اما فراموش
نمی‌کنیم که تحریم‌های ظالمانه علیه ایران در زمان اوباما تشدید شد و
فشارها بر ایران افزایش پیدا کرد و اکنون نیز ترامپ آن مسیر را ادامه
می‌دهد.
موسوی افزود: برای تصمیم گیران در ایران اهمیتی ندارد که چه کسی
در آمریکا حکومت می‌کند بلکه مهم نوع تعامل آنها با دولت و ملت
ایران است آن هم در عرصه عمل، نه فقط حرف و ما با توجه به مقتضیات
آینده می‌توانیم در ارتباط با امور تصمیم بگیریم.
سخنگوی وزارت خارجه همچنین بار دیگر در پاسخ به سوالی در
ارتباط با سند همکاری پنج ساله ایران و چین گفت: جمهوری اسلامی
ایران به عنوان یک کشور مهم در غرب آسیا و از طرف دیگر چین به عنوان
یک کشور مهم در ابعاد مختلف سیاسی، اقتصادی و بین‌المللی در شرق
آسیا، همواره دارای پیوندهای مشترک تاریخی و روابط حسنه سنتی
بوده‌اند.