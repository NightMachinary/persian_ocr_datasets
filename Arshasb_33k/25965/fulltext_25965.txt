25965
نگاهی به فهرست کتاب‌های داستانی پرفروش 
به گزارش ایسنا، «نیکولاس اسپارکس»، نویسنده آمریکایی خالق
ده‌ها رمان پرفروش بار دیگر به فهرست پرفروش‌های داستانی
نیویورک‌تایمز راه یافت. این نویسنده با رمان «بازگشت» در رتبه
نخست پرفروش‌های داستانی جلد سخت این هفته این نشریه قرار
گرفت. «اسپارکس» در این رمان داستان دکتری در نیروی دریایی را
روایت ‌می‌کند که از افغانستان به کارولینای شمالی بازمی‌گردد و به
دنبال این اتفاق، دو زن زندگی‌اش را برای همیشه تغییر می‌دهند.
«میدان جنگ» نوشته «جیم بوچر» دیگر عنوان جدید این فهرست به
شمار می‌رود که در رتبه دوم قرار دارد. این کتاب هفدهمین جلد از سری
داستان‌های «درسدن» محسوب ‌می‌شود. در این کتاب «هری» باید از
نابودی شیکاگو توسط آخرین تیتان‌ها جلوگیری کند.
رمان «غروب و صبح» اثر «کن فولت» که پیش‌درآمدی بر رمان
پرفروش «ستون‌های زمین» است نیز دیگر اثر این فهرست است.
مجموعه شعر «بنفشه پیچ‌خورده روی علف‌» اثر «لانا دل ری» خواننده
و ترانه‌سرا در رتبه چهارم و «کتاب دو روش» نوشته «جودی پیکوت»
که داستان فردی را روایت می‌کند که پس از نجات یافتن از حادثه
سقوط هواپیما برای پیدا کردن یک باستان‌شناس به مصر سفر می‌کند نیز
در جایگاه پنجم قرار دارد.