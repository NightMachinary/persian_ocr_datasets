20334
مشکلاتی که مثلا به انتقال پول مربوط می‌شود به همه نهادها و دستگاه‌ها و
حتی اشخاصی که مشکل پیدا می‌کنند، کمک می‌کنیم و مشاوره
می‌دهیم؛ بنابراین فقط پرسپولیس نیست، هر تیم دیگری هم بیاید،
کمک می‌کنیم.»
با این‌ حال، نزدیک به پنج ماه زمان برد تا عباس عراقچی، برادری‌اش را به
استقلالی‌ها ثابت کند. آذر 98 داستان جدایی آندره‌آ استراماچونی
از استقلال پیش آمد و هواداران معترض با تجمع جلوی در باشگاه و البته
شعار علیه وزیر ورزش خواستند زمینه‌ای فراهم شود تا این مربی
ایتالیایی به ایران و باشگاه استقلال برگردد. آن زمان عرصه که بر وزیر
ورزش تنگ‌تر شد، خبر رسید او دستور پیگیری داده و از وزارت امور
خارجه خواسته است با همکاری جوزپه پرونه، سفیر ایتالیا در ایران،
کاری کنند تا استراماچونی دوباره برگردد و روی نیمکت استقلال
بنشیند. اتفاقا عباس عراقچی، معاون سیاسی وزارت امور خارجه، هم با
تأیید چنین موضوعی به سایت وزارت ورزش و جوانان گفت: «با
وساطت سفیر ایتالیا در تهران در تلاشیم استراماچونی به تهران و
هدایت تیم استقلال بازگردد. تحریم‌های ظالمانه مهم‌ترین مشکل ما
برای رساندن مطالبات مالی او به حساب‌هایش در خارج بود که
امیدوارم به‌زودی او را مجددا در سمت سرمربیگری استقلال ببینیم. به
نظرم استراماچونی عجله کرد و با کمک سفارت‌های ایران در ایتالیا و