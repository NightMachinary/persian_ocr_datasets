27645
ضرورت و عادت ثانویه باید در رفتار مردم ایجاد شود و در همین
راستا، آمار مبتلایان و مشکوکین به کووید 19 به اطلاع مردم برسد.
وضعیت ازنا قرمز است!
محمد محمدی‌نژاد در گفت‌وگو با ایسنا، اظهار کرد: متاسفانه آمار
روزانه کرونا در شهرستان ازنا افزایشی است.
وی ادامه داد: حتی می‌توان گفت از نظر تعداد مبتلایان؛ وضعیت ازنا
قرمز است و شرایط خوبی نداریم.
محمدی‌نژاد تصریح کرد: یکی از عوامل این روند افزایشی؛
بیماریابی است و ما به درب منازل مراجعه می‌کنیم و تست می‌گیریم.
فرماندار ازنا با بیان اینکه متاسفانه برخی از مردم رعایت نمی‌کنند،
افزود: برای مقابله با این ویروس منحوس نیاز به همدلی و همکاری
بیشتری از طرف مردم داریم و اینکه از برگزاری هرگونه مراسم پرهیز
کنند.
وی با بیان اینکه چند تا خودرو با بلندگو هر روز در سطح شهر و روستاها به
مردم نکات بهداشتی را گوشزد می‌کنند، اضافه کرد: انتظار داریم
مردم این نکات را بیشتر رعایت کنند
محمدی‌نژاد گفت: بر اساس مصوبات ستاد ملی مقابله با کرونا و با رعایت
پروتکل‌های بهداشتی فعالیت برخی صنوف در شهرستان آغاز شده
است.