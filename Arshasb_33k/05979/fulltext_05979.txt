5979
وی تصریح کرد: دیروز هم آمریکا قطعنامه‌ای برای ضربه زدن به برجام
و قطعنامه 2231 ایجاد کرده که ما امید فراوان داریم که طرح آمریکا
شکست بخورد و بار دیگر انزوای آمریکا در جهان دیده شود اما
واکنش ما هم در صورت تصویب احتمالی آن مشخص است. اگر چنین
طرحی به تصویب برسد به معنای نقض فاحش و آشکار برجام است و
عواقب آن بر عهده کسانی است که در این زمینه تلاش می‌کنند.
روحانی گفت: اگر شما واقعا می‌خواهید با ملت ایران توافق کنید و
مشکلات را حل کنید پس چرا امروز این کار را نمی‌کنید؟ چرا امروز
دشمنی می‌کنید؟ چرا توافق را به فردای انتخابات موکول می‌کنید؟
این نشان می‌دهد شما راست نمی‌گویید. نشان می‌دهد که شما به هیچ
عهد و پیمانی وفادار نیستید و این ماجرای ما با دولتی است که در آمریکا
مستقر است. از روزی که آمده است مدام شکست خورده و مدام با ایران
دشمنی کرده است.
وی در بخش دیگری از سخنانش یادآور شد: دیروز جلسه‌ای با برخی از
وزرا و معاونین داشتیم که درباره واکسن کرونا و درمان آن بود، ما در
حال تلاش در این زمینه هستیم و همپای جهان برای یافتن درمان کرونا
تلاش می‌کنیم. این جزو افتخارات ماست که در کشور ما بیش از
هشتصد مقاله علمی درباره کرونا در ژورنالهای علمی منتشر کرده‌ایم.
پس ما کشور منزوی نیستیم و در این زمینه کارها را مطابق با آنچه در دنیا