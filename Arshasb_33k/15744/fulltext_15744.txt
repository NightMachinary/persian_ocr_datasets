15744
مقابله با تحریف در ماه محرم
شیخ اکبری با اشاره به جریان تحریفی که از سوی دشمنان به راه افتاده
است ، تاکید کرد: یکی از محورهایی که رسانه‌های بیگانه با تمرکز بر
آن، از ماه‌های قبل روی آن برنامه‌ریزی می‌کنند این است که به بهانه
کرونا، برپایی عزاداری امام حسین (ع) را تحت‌الشعاع قرار دهند و
نسبت به برگزاری آن شبهه افکنی کنند که یکی از الویت های شبکه های
سیما، مقابله با این هجمه های تبلیغاتی دشمن و شبهه زدایی است و محرم
فرصتی خوبی برای مقابله با این هجمه ها و تبیین این موضوع است.
استفاده از مداحان جوان و چهره های مطرح
شیخ‌اکبری همچنین اظهار کرد: امسال از ظرفیت مداحان جوانان
استفاده کنیم و همچنین از ظرفیت کارشناسانی که شاید چهره
تلویزیونی نبوده‌اند و امسال برنامه‌ریزی شده است تا تنوعی به
برنامه‌های سیما داده شود.
وی با اشاره به هماهنگی با مقامات ذیربط برای اعزام برنامه سازان به
عتبات عالیات اظهار کرد: اگر امکان حضور برنامه سازی در کشور
عراق فراهم نشود با گفتگوهایی که با یکی دو شبکه عراقی داشتیم پخش
زیارت «وارث» را در قاب تصویر کربلا برای عزاداران حسینی به
تصویر درخواهیم آورد و برخی از برنامه سازان همچنان پیگیر این
مساله هستند.