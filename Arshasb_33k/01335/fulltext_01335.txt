1335
این شرکت در ادامه کشورهای عضو ائتلاف سعودی را مسؤول
پیامدهای محاصره ظالمانه و دزدی دریایی مداوم آنها دانست و
تأکید کرد که سازمان ملل مسؤول شانه خالی کردن این کشورها از
تعهدات بین المللی و انسانیشان است.
در همین راستا، احمد دارس، وزیر نفت و معادن دولت نجات ملی یمن در
سخنانی گفت که متجاوزان علی‌رغم وضعیت استثنایی ایجاد شده در
پی شیوع کرونا به محاصره و دزدی دریای خود ادامه می‌دهند.
وی گفت: بخش بهداشتی بیشترین آسیب را از تداوم محاصره و
جلوگیری از ورود کشتی‌های نفتی به بندر حدیده دیده است.
دارس تصریح کرد: ما به دلیل دزدی دریایی ائتلاف متجاوز عربی، با
مشکل تهیه گاز و سوخت برای بیمارستان ها و خودروهای آمبولانس
مواجه هستیم. و دولت برای متوقف شدن این دزدی دریایی به سازمان
ملل و دیگر سازمان ها مراجعه می کند، چراکه تاخیر در رسیدن یک
کشتی به بندر حدیده ضرر 18 الی 20 هزار دلاری را در یک روز به همراه
خواهد داشت.
وزیر نفت یمن ادامه داد: مقامات مربوطه در وزارت نفت قادر به اخذ
مجوز و گرفتن تأییدیه برای تعمیر و نگهداری نفتکش صافر نیستند و
ائتلاف متجاوز با وجود درخواست این مقامات ازتمامی نهادهای
بین المللی‌، به ویژه سازمان ملل مانع از گرفتن این مجوز می‌شود.