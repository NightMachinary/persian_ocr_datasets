26200
هتل‌ها و مراکز اقامتی لرستان تا اطلاع ثانوی تعطیل است
سید موسی خادمی در نشست با اعضای هیات مدیره آژانس‌های
مسافرتی و گردشگری و اعضای انجمن هتل داران که امروز 19 تیرماه
صورت گرفت، با اشاره به وضعیت نامناسب بیماری کرونا بر تعطیلی
هتل‌ها و اماکن اقامتی تا تغییر اوضاع کنونی و مهار شیوع کرونا تأکید
کرد.
وی حوزه گردشگری را یکی از محورهای اصلی توسعه استان نامید که
متأسفانه هم در گذشته به آن توجه کافی نشده و هم در سال‌های اخیر به دلیل
موضوع سیل 98 و شیوع کرونا به‌عنوان یک بخش اقتصادی مهم
آسیب‌دیده و دچار خسارت شده است.
استاندار با اشاره به شرایط نامطلوب شیوع کرونا در لرستان تصریح
کرد: تاکنون وضعیت استان در خصوص مدیریت بیماری کرونا
به‌خوبی انجام شده، اما شرایط امروز مناسب نیست و ضرورت
همکاری همه مردم و رعایت عموم از ضروریات است.
خادمی خاطرنشان کرد: با توجه به امکانات محدود درمانی در مقابله با
کرونا لازم است در مواردی سختگیری شده و همه مردم، پای‌کار
بیایند و مقابله با بیماری کرونا فرهنگ‌سازی شود.
هتل‌های کپسولی نیازمند خدمات جانبی مشترک بین واحدهای اقامتی
است