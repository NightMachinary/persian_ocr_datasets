29071
پیش‌بینی افزایش 500 هزار تومانی حق مسکن کارگران
حمید حاج اسماعیلی در گفت‌وگو با ایسنا، با اشاره به فرمایشات اخیر
مقام معظم رهبری در خصوص لحاظ نشدن نظر کارگران در مصوبه
دستمزد و تنظیم مقررات مربوط به آن با نگاهی عادلانه اظهار کرد: در
فرمایشات رهبری چند نکته اساسی قابل توجه بود؛ اول انتقاد جامعه
کارگری نسبت به آنچه که در شورای عالی کار و در خصوص تعیین
دستمزد اتفاق افتاد و نارضایتی کارگران را به دنبال داشت که در
تاکیدات مقام معظم رهبری نیز آنچه در تعیین دستمزد صورت گرفته به
دلیل لحاظ نشدن نظرات کارگران در مصوبات، خلاف رویه‌های
قانونی است.
عدم رعایت دو مولفه ماده 41 در تعیین حداقل مزد
وی ادامه داد: برخی از ایراداتی که نسبت به مصوبه دستمزد وارد شد به
عدم رعایت ماده 41 قانون کار بر می گشت. بر اساس این ماده قانونی، دو
مولفه نرخ تورم و سبد معیشت باید مبنای تعیین حداقل مزد باشد. در
حالی که طی سالهای گذشته شاهد بودیم که نرخ تورم در زمان تعیین
دستمزد رعایت می شد متاسفانه امسال تعیین حداقل مزد خلاف نرخ
تورم اسفند سال گذشته که بالای40 درصد بود اتفاق افتاد و افزایش
آن 21 درصد تصویب شد که از این جهت وفق مقررات در خصوص
تعیین دستمزد حرکت نکردیم.