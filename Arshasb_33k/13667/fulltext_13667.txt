13667
شود.
وی با اشاره به برخی از مهم‌ترین اقدامات برای مراعات از سوی
مشترکان، افزود: عدم استفاده از وسایل برقی پرمصرف مانند
جاروبرقی، لباسشویی اتو و ... در ساعت‌های پیک بار و انتقال آن به
ساعات دیگر و تنظیم دمای وسایل سرمایشی روی دمای آسایش (24 تا
25 درجه) و عدم استفاده از کولرهای آبی روی دور تند آن‌ها، از
مهم‌ترین اقدامات است.
مدیرعامل شرکت توزیع نیروی برق خراسان جنوبی بیان کرد:
استفاده از روشنایی طبیعی روز برای اماکن مسکونی، اداری و ... و
پرهیز از روشن کردن چراغ‌ها در طول روز، راه‌اندازی سیستم‌های
سرمایشی همزمان با شروع ساعات کار و خاموش کردن آن‌ها یک
ساعت قبل از خاتمه ساعت کار اداری و خاموش کردن وسایل برقی
اعم از کامپیوترها، پرینترها و از مدار خارج کردن روشنایی بعد از
ساعت کاری از دیگر اقداماتی است که باید رعایت شود.
دادگر ادامه داد: جابجایی تعطیلی کارکنان از روز جمعه به ایام هفته و
همچنین تغییر ساعت شیفت‌های استراحت به ساعت‌های پیک در طول
روز برای صنایع استان و استفاده از مولدین دیزلی مشترکین برای
تولید برق در ساعات پیک بار و برخورداری از تشویق‌های پیش بینی
شده در این خصوص، از مهم‌ترین اقداماتی است که انجام شده است.