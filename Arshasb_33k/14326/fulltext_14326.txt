14326
وی با بیان اینکه بحران کرونا جهان را تحت تاثیر قرار داده است،
بسیاری از کسب و کارها تعطیل شده است و نمی توان این واقعیات را
نادیده گرفت، گفت: امروز کشور با تحریم و کرونا مواجه است و بعضا
در برخی موارد دچار سومدیریت هستیم. مدیران در این شرایط سخت
نباید مشکلات را گردن دیگری بیندازند و مردم را ناامید کنند، امروز
جمهوری اسلامی رهبری دارد که ولی فقیه زمان است، مرجع
جامع‌الشرایط است و چه افتخاری بالاتر از این وجود دارد.
اکرمی با اشاره به اینکه مختصات زمانه حکم می کند که در هر شرایطی
مدیر تراز جمهوری اسلامی باشیم، گفت: نباید دنبال بهانه بود، کیفیت
خدمات رسانی بسیار مهم است. اینکه بیان شود اعتبار نیست و نمی توان
کاری از پیش برد، از هیچ مدیری قابل پذیرش نیست، درست است که
تحریم هستیم، نفت را نمی‌خرند و نمی‌توانیم پول جابجا کنیم، اما نباید
خود را محدود به این بهانه‌ها کرد چراکه ما مدیران، وارث رزمندگانی
هستیم که با دست خالی جهاد کردند و اجازه از دست رفتن یک متر از خاک
کشور را ندادند.
معاون استاندار تصریح کرد: در این شرایط باید عزم خود را جزم و تلاش
کنیم، در این شرایط نمی توان با روش های معمول کشور را به جلو برد. در
این شرایط نیازمند کار متفاوت، دقیق و برنامه‌ریزی شده هستیم،
امروز روز اختلاف ارکان نظام در هیچ جای جمهوری اسلامی نیست