10346
اتفاق نظر عالی‌ترین مقامات اجرایی استان‌های فارس و یزد و اصفهان به
عنوان بخشی از دولت، شاید از حیث نقش این مسئولیت‌ها اهمیت
بیشتری داشته باشد چرا که استانداران نه تنها منافع دولت خود، کشور
و استان‌ها را در نظر دارند بلکه منافع تک تک مردم استان را با مطالبه این
طرح محقق می‌کنند. شاید زمان آن رسیده که هیات دولت با در نظر
گرفتن صلاح کشور در این وضعیت کرونایی و بی‌ثباتی اقتصادی،
گردشگری را مورد توجه بیشتری قرار دهد چرا که تضرر چشمگیر
اقتصاد نفتی و اقتصاد مالیاتی وابسته به آن، تاثیر قابل توجه مشکلات
کرونا بر اقتصاد صادراتی و دیگر اقتصادهای مهم کشور به ویژه جبران
زمانبر این خسارت‌ها نشان داد که گردشگری با توجه به سرعت زیاد در
بازسازی خود، می‌تواند نه تنها محقق شعار جهش تولید در کشور باشد
بلکه اقتصادهای دیگر کشور مانند اقتصاد معدنی و صادراتی و حتی
مالیاتی و نفتی را نیز رونق دهد و مزایای معنوی آن مانند افزایش نشاط
اجتماعی و افزایش راندمان کاری پس از گذران دو روز تعطیلی نیز
شامل حال مردم شود.
در این شرایط بحرانی که خطر موج دوم کرونا نیز در انتظار کشور است،
اقتصادهایی که بتوانند پاسخ مشکلات کشور را به سرعت بدهند،
برگ برنده دولت‌ها هستند و دولت نباید با کوتاهی و تعویق در امر
تصمیمات راهبردی و نجات بخش خود، حیات اقتصادی کشور را به