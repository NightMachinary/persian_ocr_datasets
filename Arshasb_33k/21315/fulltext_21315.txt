21315
کرونا گفت: این اتفاق برای تمام کشورهای جهان رخ داد و سطح
اهدای خون در بسیاری کشورها تا 75 درصد کاهش داشت.
وی افزود: در ایران هم با سیر کاهشی اهدای خون در دوران شیوع
کرونا مواجه بودیم، اما خوشبختانه در ایران میزان کاهش اهدای
خون کمتر بوده، بطوری که در استان کرمانشاه در چهار ماهه ابتدای
امسال نسبت به مدت مشابه سال گذشته 25 درصد کاهش اهدای خون
داشته ایم.
صالحی فرد در ادامه با اشاره به ضرورت اهدای پلاسما توسط
بهبودیافتگان کرونا گفت: در شرایطی که کشور با بیماری کرونا
درگیر است، پلاسمای بهبودیافتگان کرونا می تواند به عنوان یک
روش درمانی موثر به کار آید و در همین راستا از تمام بهبودیافتگان
درخواست داریم برای اهدای پلاسما مراجعه کنند.
از 9000 بهبودیافته فقط 205 نفر پلاسما اهدا کردند
این مسئول تصریح کرد: در حالیکه حدود 9000 بهبود یافته کرونا در
استان داریم، اما تا به امروز فقط 205 نفر برای اهدای پلاسما مراجعه داشته
اند.
وی با اشاره به مرگ روزانه حدود 180 تا 200 بیمار کرونایی در کشور
گفت: این درحالی است که اهدای پلاسما می تواند به زندگی بسیاری
بیماران کرونایی کمک کرده و از خطر مرگ نجاتشان دهد.