24275
مقام سازمان ملل: ولیعهد عربستان در پرونده قتل خاشقجی مظنون
اصلی است
به گزارش ایسنا، انی‌یس کالامار، مخبر ویژه سازمان ملل در امور
قتل‌های فراقانونی و خودسرانه در گفت‌وگویی با خبرگزاری
آناتولی گفت، اگرچه شواهدی علیه محمد بن سلمان، ولیعهد عربستان
در این پرونده وجود ندارند اما درباره صدور دستور و تحریک برای
قتل، وی مظنون اصلی است.
وی ادامه داد: فکر می‌کنم که او یک مظنون اول در تعیین این است که چه
کسی این دستور را صادر یا تحریک کرده است. شواهد احتمالی نشان
می‌دهند که ماهیت جرم بدون مشارکت محمد بن سلمان انجام نمی‌شد.
کالامار همچنین گفت: بر اساس اطلاعاتی که یک سال قبل ارائه شد، سیا
(سازمان اطلاعات مرکزی آمریکا) ممکن است اطلاعاتی داشته
باشد. دادگاه 20 مظنون به قتل جمال خاشقجی، روزنامه نگار مخالف
دولت سعودی در ترکیه به صورت غیابی برگزار شد. به نظرم، دادگاه
ترکیه عادلانه‌تر از دادگاه تشکیل شده در عربستان است.
این مقام مسؤول سازمان ملل افزود: ترکیه با جدیت پرونده قتل را مورد
بررسی قرار داده است. از اینکه این پرونده به دادگاه ارجاع داده شده
استقبال می‌کنم چون به این معناست که جامعه بین‌الملل الان می‌تواند به
ارزیابی این اقدام بپردازد.