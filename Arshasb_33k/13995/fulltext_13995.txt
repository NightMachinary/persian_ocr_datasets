13995
که چه کاری انجام می‌دهند فقط می‌خواهند کمک خرج خانواده
باشند. در خیابان امیریه چند تعمیرگاه، باتری‌سازی و تعویض
روغنی است. حالا حوالی ظهر است و زمان استراحت کارگران این
خیابان. برخی از دانش‌آموزان آقای معلم گوشه خیابان سایه‌ای پیدا
کرده‌اند و دو به دو حرف می‌زنند ما را که می‌بینند با هم داخل تعمیرگاه
قدیمی می‌شویم. تعمیرگاه که نه بلکه حیاطی بزرگ و مخروبه. نه
ماشینی در حیاط گاراژ است و نه از سر و صدای صافکاران خبری است. ته
این حیاط هشت دانش‌آموز آقای معلم روی زمین نشسته‌اند و
صاحبکار هم روی مبلی مندرس. دانش‌آموزان تا معلمشان را
می‌بینند به سمتش می‌آیند و سلام می‌کنند همه‌شان لباس‌های
یکدست آبی سر هم به تن دارند. چندتایی‌شان در این تعمیرگاه کار
می‌کنند و چند تایی دیگر در تعویض روغنی هستند. کنار ما
ایستاده‌اند و آرام و قرار ندارند با سروصورتی که همه جایش با روغن
ماشین سیاه شده. محمد، علی، یاسر، متین، مهدی، سجاد و... همه
هم‌مدرسه‌ای هستند. سن و سالشان متفاوت است اما دردشان یکی.
برخی‌ها چند سالی است که کار می‌کنند و برخی‌های دیگر از همان
روزی که مدرسه به بهانه کرونا تعطیل شده راهی بازار کار شدند. یعنی
برخی از این دانش‌آموزان تعطیلی مدارس را مشابه تعطیلی تابستان
تصور می‌کنند و معتقدند که باید کمک خرج خانواده باشند. محمد دو