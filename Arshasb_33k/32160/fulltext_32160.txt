32160
کرده‌اند. او این شانس را داشت که در حلقه دوستان فرهنگی خود
همچون عبدالحسین زرین‌کوب، مجتبی مینوی، ایرج افشار،
محمد معین، محمدامین ریاحی و دکتر موحد زندگی کند. خاطرات
آنها از دکتر زریاب بسیار خواندنی و شنیدنی است. آنچه آنان طی
خاطرات خود بیان کرده‌اند در یک زمینه مشترک است، این که او عاشق
ایران، عاشق فرهنگ ایران و زبان فارسی بود و تا زنده بود خود را وقف
این علایق کرد.»
یادی از محمود یاوری به روایت امیر حاج‌رضایی
به گزارش ایسنا، در یادداشتی در روزنامه اعتماد به قلم امیر
حاج‌رضایی نوشته شده است: «خبر درگذشت محمود خان یاوری
برای من هم خبر بسیار تلخی بود. به این دلیل که خاطرات زیادی از ایشان
دارم. در دهه 40 و 50 یک زمانی در ایام جوانی در تیم کیان بازی
می‌کردیم. در آن دهه آقای یاوری به دانشکده افسری شهربانی رفته
بود. در آن دوران فوتبالیست‌های مطرح را بدون کنکور استخدام
می‌کردند. تیم فوتبالی هم داشت که ابتدا با نام شهربانی بازی می‌کرد و
بعدها با نام پاس. آقای یاوری در خط هافبک بازی می‌کرد. یادم است
یکی، دو تا بازی در قالب تیم کیان مقابل ایشان بازی کردم. به جهت فنی
ایشان شوت‌های بسیار سنگینی داشتند و مربیان ما همیشه به ما توصیه
می‌کردند فضا برای شوت زدن به محمود خان ندهید.