15179
دو مصدوم پر ماجرای استقلال و پرسپولیس
به گزارش ایسنا، عصر ایران نوشت: «در چند سال اخیر کمتر
فوتبالیستی در ایران به خاطر رفتارهای شخصی‌اش همپای محمد
انصاری تحسین‌ شده است. متین، آرام، باوقار، بی‌حاشیه، پرهیزگار
در ورود به جدل‌های عالم ستارگی، اهل هیات و دیگ نذری و ... او
سال‌هاست حتی سیمایش را هم تغییر نداده. انگار با همین مدل مو و ریش
به دنیا آمده است.
یکی از قاب‌های ویژه‌ای که از او ماندگار مانده نه درخشش با توپ یا یک
گل ویژه که لحظه دریافت مدال و نشان حضور در فینال لیگ قهرمانان
آسیا به همراه پرسپولیس است وقتی در حین بازی رباط صلیبی‌اش پاره
شد با عصایی زیر بغل تمام پلکان ورزشگاه آزادی تا جایگاه ویژه را طی
کرد و مدال گرفت. او به نمادی از پرسپولیس آن سال تبدیل شد که با
پنجره بسته و بدون بازیکن کافی به فینال آسیا رسید: مجروح و تن خسته
اما سربلند و جنگنده تا آخرین نفس!
محمد انصاری در این سال‌ها مورد اعتماد کامل برانکو ایوانکوویچ
بود و حتی کارلوس کی‌روش هم به تیم ملی دعوتش کرد. با قامت 184
سانتیمتری، مهارت حمل توپ روی زمین، قدرت سرزنی، توانایی
دریبل بازیکن مقابل و البته تسلط در لحظات هیجانی و زیر فشار، خود را
به عنوان یک مهره قابل‌اعتماد معرفی کرد گرچه روند صعودی‌اش