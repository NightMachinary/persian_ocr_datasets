14227
وی با اشاره به آغاز فرآیند انتخابات ریاست جمهوری و شوراهای
شهر و روستا از اسفندماه گفت: با رعایت اصل بی طرفی، قانونمداری و
امانت داری باید تلاش کنیم که انتخاباتی باشکوه و در تراز جمهوری
اسلامی رقم بخورد.
معاون سیاسی، امنیتی و اجتماعی استانداری کرمانشاه در ادامه با بیان
اینکه فرمانداران باید زبان گویای دولت در شهرستانها باشند تاکید
کرد: در دولت و تدبیر امید و نظام اسلامی علیرغم تحریم و بیماری کرونا
اتفاقات مهمی روی داده که باید بیان شود.
خوش اقبال تصریح کرد: باید بدون لکنت زبان و با صدای رسا از
عملکرد دولت دفاع کنیم و بگوییم هفته ای نبوده که دولت پروژه ای را
افتتاح نکند و اینها در حالی روی داده که کشور در شرایط سختی قرار
داشته است.
معاون استاندار کرمانشاه با انتقاد از رفتار برخی مدیران در ماه های
پایانی دولت گفت: برخی از ماه های گذشته به دنبال تغییر لباس برای
حضور در دولت آینده هستند و برخی دیگر نیز از ترس هزینه داشتن در
بیان خدمات ساکتند.
وی تاکید کرد: در راستای امید آفرینی و ایجاد نشاط بایستی از هر
ابزاری برای امیدواری مردم بهره ببریم، چرا که بیان نشدن خدمات جفا
به نظام است.