15513
دیوان عالی آمریکا ترامپ را موظف به تحویل اسناد مالیاتی
کرد/پلوسی: ترامپ ورای قانون نیست
به گزارش ایسنا، این نخستین بار در آمریکا است که قانون، یک صاحب
املاک و مستغلات کلان را به چنین کاری وا می‌دارد. به گفته ناظران، این
حکم برای دونالد ترامپ یک شکست شرم‌آور به‌شمار می‌رود.
ترامپ برخلاف روسای جمهور پیشین آمریکا از اعلام جزئیات
پرداخت‌های مالیاتی خود خودداری می‌کند ولی اکنون ناچار
است به قانون تن دهد یا با مجازات‌های سنگین روبرو شود.
7 قاضی از 9 قاضی دادگاه عالی آمریکا به این حکم علیه رئیس جمهور
رای موافق دادند.
آنچه غیرمنتظره بود این بود که نیل گورساچ و برت کاواناو که از جانب
ترامپ به عنوان قاضی این دیوان منصوب شده‌اند نیز علیه او رای دادند.
رئیس جمهور آمریکا پیوسته مانع رویت پرونده مالیاتی خود از
سوی مراجع قضایی و نهادهای قانونگذار شده است. حالا او با حکم
دیوان عالی این کشور موظف است اطلاعات کافی در این باره را در
اختیار دادستان قرار دهد.
به گزارش دویچه وله، بر اساس حکمی که این دیوان 200 سال پیش
صادر کرد، هیچ شهروندی، حتی رئیس جمهور، نمی‌تواند از ارائه
مدارک درخواستی دادگاه برای تحقیقات جنایی خودداری کند.