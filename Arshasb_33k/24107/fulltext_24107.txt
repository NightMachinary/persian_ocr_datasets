24107
معاون وزیر بهداشت: پزشکان رمدسیویر تجویز نکنند
به گزارش ایسنا، دکتر محمدرضا شانه‌ساز در جمع خبرنگاران،
درباره اثربخشی داروی رمدسیویر در درمان کرونا، گفت: اثربخشی
این دارو در درمان کرونا هنوز مورد تایید نهایی قرار نگرفته است، اما
بارها گفتیم که هر دارویی که برای درمان کرونا اعلام شود، آن را ظرف
کوتاه‌ترین مدت در داخل کشور تولید می‌کنیم. منتظر تایید نهایی
مطالعات بالینی هستیم و به محض اینکه نتایج این مطالعات اعلام شود،
در کوتاه‌ترین زمان می‌توانیم این داروها را تولید کنیم.
وی افزود: چند مورد از داروهایی که مطرح شده، تولیدش را در
کشور داریم که کاربرد آن برای موارد دیگر است و هر زمان که کمیته
علمی اعلام کند، اسامی آن‌ها را اعلام می‌کنیم. به هر حال اطمینان
می‌دهیم که به واسطه داروسازی قوی که در کشور داریم، ظرفیت
تولید همه این داروها در کشور فراهم شده و می‌توانیم تولید کنیم.
مردم و بیماران نباید از این بابت نگرانی داشته باشند و فقط منتظر نتیجه
نهایی مطالعات بالینی باشند.
پزشکان رمدسیویر تجویز نکنند
شانه ساز تاکید کرد: در وهله اول از همکاران پزشک خواهش می‌کنیم
که تا زمانیکه کمیته علمی تاییدیه یک دارو را نداده، آن را تجویز
نکنند. مساله دوم این است که این داروها قبلا در قالب مطالعات بالینی در