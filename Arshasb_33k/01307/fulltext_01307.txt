1307
یکدیگر اثر می‌گذارد در نهایت سبب افزایش قیمت اجناس در بازار
می‌شود و این‌گونه نیست که مغازه‌دار به این نتیجه رسیده باشد که جنس
را دو برابر بفروشد.
وی ادامه داد: قطعاً هزینه‌های تولید کننده بالا رفته و یا عرضه یک جنس
کمتر از تقاضای آن شده است و یا به دلیل هزینه‌های بالای تولید گران‌تر
در مغازه‌ها به فروش می‌رسد. این موضوع را باید از گران‌فروشی‌ها
جدا کنیم. گرانی عللی دارد و علت‌های آن بیشتر ناشی از ساختار اقتصاد
کشور است، اما در گران‌فروشی هر مغازه‌دار یا عمده‌فروشی یا
بنکداری ممکن است بر اساس محاسباتی که می‌کند قیمت اجناس را
چند برابر کند که این امر مصداق گران‌فروشی است.
نماینده مردم اصفهان در مجلس گفت: این افراد پیش‌بینی می‌کنند که
مثلاً الان که یک جنس را با دلار 25 هزار تومانی خریداری می‌کنند
ممکن است در آینده با دلار 35 هزار تومان خریداری کنند. به همین
دلیل از همین الان قیمت اجناس را بر اساس دلار 35 هزار تومان محاسبه
و به فروش می‌رسانند. این گران‌فروشی است و با گرانی که ناشی از قیمت
تمام شده است تفاوت می‌کند.
طغیانی افزود: اما علت اصلی که سبب گران‌فروشی می‌شود نبود نظارت
است. این گران‌فروشان بیشتر عمده‌فروشان و بنکداران هستند نه
خرده‌فروش‌ها. این افراد بر اساس توقع خودشان از نرخ ارز آینده