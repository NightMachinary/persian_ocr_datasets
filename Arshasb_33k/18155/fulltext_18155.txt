18155
آن ها نیز به صورت انفرادی تمرین می کنند تا زمانی که برنامه جدید
اعلام شد، بازیکنان مان حداقل یک آمادگی نسبی داشته باشند.
وی بیان کرد: امیدوارم با پشت سر گذاشتن کرونا و بهبود شرایط برای
برگزاری مسابقات لیگ یک، مسئولان فرصت لازم را برای انجام
تمرینات گروهی به تیم ها بدهند زیرا در غیر این صورت کار ما سخت
خواهد شد. اگر به یکباره مسابقات را شروع کنند و بازی ها نیز فشرده
باشد، هم باشگاه ها و هم بازیکنان آسیب خواهند دید.
سرمربی تیم فوتبال استقلال خوزستان گفت: سلامتی مردم و جان انسان
ها از فوتبال مهم تر است و اگر قرار باشد فوتبال را برگزار کنند ولی به
خاطر ویروس کرونا یک نفر جان خود را از دست دهد، فوتبال فایده ای
ندارد. اگر شرایط عادی شود، موافق برگزاری لیگ یک هستم، در غیر
این صورت لیگ برگزار نشود، بهتر است. ضمن این که امیدوارم
فوتبال با حضور تماشاگران ادامه پیدا کند، نه بدون حضور آن ها،
چراکه فوتبال بدون هوادار قشنگ نیست و لذتی ندارد.
وی در مورد وضعیت سلامتی بازیکنانش نیز عنوان کرد: با آن ها در
تماس هستم و خدا را شکر در سلامتی کامل به سر می برند و تمرینات
انفرادی هم دارند. تمام بازیکنانم بی تاب شروع مجدد مسابقات لیگ
هستند تا بتوانیم راهی که از چند ماه پیش با موفقیت شروع کردیم را با
موفقیت ادامه دهیم.