28550
حداکثری موازین بهداشتی و همچنین اجرای طرح محله محور شهید
سلیمانی، غربالگری فعال و شناسایی مبتلایان، ایزولاسیون و قرنطینه
آنان و همچنین ردیابی تماس‌های نزدیک آنان، توانسته‌ایم تا
حدودی اپیدمی را تحت کنترل درآوریم، ولی اگر مجددا شرایط را
عادی تلقی کرده و محدودیت‌ها را رها کنیم شرایط وخیم اپیدمی
برگشت پذیر است.
معاون بهداشت ستاد کرونای تهران ادامه داد: به عنوان یک کارشناس
تقاضا دارم که ارگان‌ها و ستادهای تصمیم‌گیر درباره بازگشایی‌ها و
لغو محدودیت‌ها تعجیل نکنند.
پیشنهاد ستاد کرونای تهران مبنی بر عدم بازگشایی مدارس در تهران
وی در این رابطه ضمن انتقاد از اعلام بازگشایی مدارس زیر 50 نفر دانش
آموز، اذعان داشت: برای بازگشایی‌ها به خصوص بازگشایی
مدارس باید نکات خاص و ویژه‌ای را در نظر گرفت، الان به کلام گفته
می‌شود مدارس دارای 50 دانش آموز قابل کنترل است، ولی اجرای
آن به افزایش سطح ترددها در حوزه شهری منجر شده و در پی آن چرخه
ویروس مجددا فعال می‌شود.
دلاوری در این رابطه از پیشنهاد ستاد کرونای تهران مبنی بر عدم
بازگشایی مدارس تهران و ادامه برگزاری آموزش‌های
غیرحضوری برای کلیه مقاطع خبر داد.