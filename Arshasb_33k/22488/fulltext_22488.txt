22488
کرد: فیلم‌هایی که به «توصیف» واقعیت اجتماعی می‌پردازد، تلاش
می‌کند گوشه‌ای از زندگی اجتماعی را که پنهان از چشم مردم است،
نمایش دهد. یک توصیف دقیق و شفاف از زندگی روزمره یا گروه‌های
اجتماعی خاص و طبقات اجتماعی که معمولا در انظار عمومی دیده
نمی‌شود، آن چیزی است که این دسته از فیلم‌های اجتماعی را ارزشمند
می‌کند.
وی افزود: برای مثال فیلم «چند متر مکعب عشق» از این جنبه که توصیف
کمتر دیده شده‌ای از زندگی اجتماعی و گروهی مهاجران افغانی در
مناطق حاشیه‌ای را نشان می‌داد، یک فیلم اجتماعی قلمداد می‌شد. یا
ممکن است فیلم «سعادت آباد» از این نظر که توصیفی از روابط دوستی و
فامیلی قشر خاصی از جامعه را نشان می‌داد، یک فیلم اجتماعی توصیفی
محسوب شود.
این جامعه‌شناس خاطرنشان کرد: دسته دوم فیلم‌های سینمایی است که
ویژگی اصلی آن‌ ارائه روایتی تبیینی از شکل‌گیری، تداوم یا وقوع
یک مساله یا رخداد اجتماعی است. این دسته از فیلم‌ها را می‌توانیم
فیلم‌های اجتماعی تبیینی بنامیم. آنچه موجب می‌شود این فیلم‌ها را
اجتماعی بنامیم، ارائه روایتی از شخصیت‌های فیلم است که این
روایت سنخ‌نمای مجموعه بیشتری از افراد شامل گروه، سنخ یا طبقه
اجتماعی است که شخصیت فیلم نمایانگر آن است. به عبارت دیگر،