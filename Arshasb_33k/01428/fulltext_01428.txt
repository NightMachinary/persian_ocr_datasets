1428
این کارشناس مسائل خاورمیانه با بیان این‌که «آمریکا، رژیم
صهیونیستی و برخی از کشورهای عربی به شدت از انعقاد چنین
قراردادی بین تهران و دمشق ناراحت هستند و در این راستا از ابزار
رسانه‌ای برای فشار بیشتر به ایران و سوریه استفاده می‌کنند»، افزود:
ایران با انعقاد این قرارداد رسما قانون سزار که مصوب کنگره آمریکا
علیه سوریه است را شکسته است.
مدیر مرکز مطالعات استراتژیک و روابط بین‌الملل در تهران تاکید
کرد: جمهوری اسلامی ایران با این اقدامات خود نشان داد که به هم
پیمانان خود متعهد است و آمریکا نمی‌تواند شکافی بین ایران و
متحدانش از جمله سوریه و لبنان ایجاد کند.
ابعاد ناشنیده‌ ترور ناصرالدین‌شاه
به گزارش ایسنا، روزنامه خراسان نوشت‌: «امروز یک نمایش هم برای
عوام داریم؛ با عنوان شاه در زیارت! در این مجلس تازه و بدیع،
موضوع به شیوه‌ای نو ارائه می‌شود؛ نه‌ قرقی در کار است، نه بگیر و
ببندی! رعیت آزادند در زیارت هم‌دوش سلطان دعاگو به شکرانه
پنجاهمین سال سلطنت باشند. شتاب کنید که باید نماز ظهر را در حرم
حضرت عبدالعظیم بخوانیم.» این دیالوگ آشنا، حاصل خامه
روانشاد استاد علی حاتمی است؛ در فیلم جذاب و به یادماندنی
«کمال‌الملک». این سخنان از دهان ناصرالدین‌شاه خارج می‌شود که