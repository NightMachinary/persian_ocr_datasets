16078
قانونی‌اش از کسی هراس داشته باشد یا برای تصمیم‌گیری احساساتی
یا دچار هیجان‌زدگی شود و با فشارهای سیاسی و رسانه‌ای عقب بنشیند و
حق‌الناس را نادیده انگارد. شورای نگهبان تابع ادله و مستندات است
و اقناع اعضا ملاک رای نهایی است. در بررسی صلاحیت، گاهی نظر من در
تایید یا رد داوطلبان رای نمی‌آورد ولی به آرای دیگران احترام
می‌گذاشتم چون از نزدیک می‌دیدم اتخاذ تصمیم درست و رعایت حق
داوطلبان و مردم برای اعضا مهم است. گاهی با یک رای بیشتر، نظر شورا
تغییر می‌کرد ولی معیار رای اکثریت بود و جای گلایه نداشت.
این عضو حقوقدان شورای نگهبان ادامه داد: در خصوص صلاحیت
منتخب گچساران از ابتدا اختلاف‌نظر بود. پاسخ مراجع استعلامی
متفاوت و محتوای پرونده ترکیبی از مطالب صحیح و کذب یا بی‌سند
بود و باعث ابهامات زیادی شد. در هیأت مرکزی همه مطالب موجود
بررسی و پاسخ‌های داوطلب در چندین نوبت شنیده شد اما اکثریت
اعضای آن متقاعد به رد نشدند.
وی افزود: این نکته مهم است، بدانید مبنای نظر شورا استعلامات واصله
است و اعتبار اولیه گزارش‌ها و اسناد باید توسط مراجع استعلامی تایید
شود. شورا نیز دستگاه اطلاعاتی مستقلی ندارد و صرفاً با تحقیقات محلی
که انجام آن توسط توده مردم صورت می‌گیرد، فرآیند بررسی را
تکمیل می‌کند. پس از تجمیع مدارک و پاسخ‌های داوطلب، گزارش