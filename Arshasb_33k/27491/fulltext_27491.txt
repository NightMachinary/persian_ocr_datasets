27491
وزارت نفت باید فعالانه در جهت غلبه بر تحریم‌ها بکوشد
احسان ارکانی در گفت‌وگو با ایسنا عنوان کرد: تاکیدمان برای
بودجه 1400 این است که واقع‌بینانه باشد، نه این که پس از سه ماه از
گذشت سال بگوییم قطعا فلان مقدار از بودجه کسری دارد و تامین
نمی‌شود؛ پس این همه جلساتی که هنگام تدوین لایحه بودجه برگزار
می‌شود برای چیست. بعنوان مثال شیوه فروش نفت ما در سال جاری، از
سال گذشته برای کارشناسان و مسئولان اقتصادی مشخص و قابل
پیش بینی بود، چرا بودجه براساس اطلاعات غلط تدوین شد.
وی افزود: همچنین در شیوه فعلی بودجه کشور مساله‌ای به نام
«تخصیص» وجود دارد؛ در حال پیگیری هستیم آن چه بعنوان بودجه
تصویب می‌شود اولا واقع‌بینانه باشد و در مرحله بعد به همان صورتی
که تصویب می‌شود هم اجرا شود نه این که اختیارات در سازمان برنامه و
بودجه و مجموعه‌های دیگر باشد تا به نام «تخصیص» سلایق شخصی را
در پرداخت اعتبارات دخیل کنند و به یک جا 100 و به جای دیگر صفر
درصد اعتبار دهند. تخصیص اعتبارات باید در فرآیندی نظام‌مند و
منطبق بر قانون بودجه باشد و سلایق شخصی افراد و دیگر مشکلات در آن
دخیل نباشد.
نماینده نیشابور،فیروزه و زبرخان در مجلس شورای اسلامی
خاطرنشان کرد: من خودم در دولت بودم و اطلاع دارم که تخصیص‌ها