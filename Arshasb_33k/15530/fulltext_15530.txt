15530
دیپلماسی‌ پیش‌برنده هدف شهیدان سلیمانی، شهریاری و فخری‌زاده
تأمین‌کننده منافع ملی است
به گزارش ایسنا و به نقل از پایگاه اطلاع‌رسانی ستاد حقوق بشر، علی
باقری کنی، دبیر ستاد حقوق بشر جمهوری اسلامی ایران در مراسم
بزرگداشت شهید محسن فخری‌زاده که در آستان مقدس امامزاده
صالح علیه السلام برگزار شد، ضمن محکومیت رویکرد دولت‌های
غربی در تروریستی ندانستن جنایت ترور این شهید والامقام، اظهار
کرد: دشمن تلاش دارد از یک‌ سو فاصله زمانی میان سیاست‌گذاری و
اجرای آن سیاست‌ها را به حداقل رسانده و با استفاده از انواع ترفندها و
ابزارها شرایطی را ایجاد کند تا با تسلیم‌ شدن طرف مقابل و یا منفعل‌ کردن
آن، در کوتاه‌ترین زمان ممکن اراده و تصمیمش محقق شده و از سوی
دیگر هزینه دستیابی به اهدافش به کمترین میزان ممکن برسد.
وی تصریح کرد: دشمن علاوه بر این که در پی دستیابی به اهداف مد نظر
خود است، درصدد حداقل‌ نمودن زمان و هزینه دستیابی به هدف نیز
هست؛ چرا که در بسیاری از موارد که دشمن از پیگیری سیاست خود و
اقدام برای رسیدن به آن منصرف می‌شود، به‌ خاطر این است که دوره‌
زمانی تحقق هدف بسیار طولانی و یا هزینه رسیدن به آن هدف بسیار
زیاد است.
باقری کنی تصریح کرد: با این که آمریکای قبل از انقلاب اسلامی با