25605
امام و مقام معظم رهبری پیش رویم.
وی تاکید کرد: از بهترین رویکردهای بلندمدت بیانیه گام دوم
انقلاب اسلامی که باید به آن استناد کرده و از موضوعات مکتب شهید
حاج قاسم سلیمانی است که باید در این راستا قدم برداریم، کار جهادی
و انقلابی برای خدمت به مردم است.
نقش نظام بهره‌برداری کشت‌وصنعت در توسعه کشاورزی
اسفندیار حسنی‌مقدم، امروز 22 مهر، در جلسه عقد تفاهم‌نامه همکاری
با شرکت کشت و صنعت فجر صفا، اظهار کرد: هدف ما عقد تفاهم‌نامه
همکاری بین بخش کشاورزی و شرکت کشت و صنعت فجر صفا به
عنوان مهم‌ترین ظرفیت‌های توسعه بخش کشاورزی است. وی با
اشاره به اینکه نظام‌های بهره‌برداری باعث توسعه می‌شود، ادامه داد:
این نظام در لرستان نظام دهقانی و خرده‌مالکی است. حسنی‌مقدم عنوان
کرد: سرانه زمین‌های کشاورزی برای هر کشاورز در استان 6.5
هکتار است که از این میزان پنج هکتار دیم و 1.5 هکتار آبی است که
به‌صورت قطعاتی هستند و یکی‌از دلایل توسعه نیافتگی کشاورزی
است. رئیس سازمان جهاد کشاورزی لرستان تأکید کرد: یکی از
راهکارهای برون رفت از این وضعیت استفاده از نظام‌های
بهره‌برداری به شکل اتحادیه و تعاونی است، همچنین می‌توان از نظام
شرکت سهام زراعی که مدت مدیدی است متوقف شده استفاده کرد.