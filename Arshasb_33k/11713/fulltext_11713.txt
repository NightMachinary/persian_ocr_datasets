11713
قزوینی که به مناسبت هفته خوشنویسی انجام شد، در جمع هنرمندان
این رشته بیان کرد: هنر خوشنویسی ریشه در ذات قزوین و اهالی آن
دارد و باید از این هنر در مسیر بهبود اقتصاد هنر این دیار بهره گرفت. این
هنر باید به یکی از نمادها و برندهای اصلی معرفی قزوین تبدیل شود.
بنا بر اعلام روابط عمومی استانداری قزوین، استاندار اظهار کرد:
قزوین مملو از فرهنگ، هنر و ارزش‌های تاریخی است و باید از همه
امکانات برای معرفی ظرفیت‌های این استان در عرصه‌های مختلف
استفاده کرد، ضمن اینکه هنر باید نسل به نسل منتقل شود چراکه
شناسنامه تاریخی مردم ایران بوده و بخشی از این مسئولیت بر عهده
هنرمندان است.
وی گفت: در حوزه فرهنگ و هنر مشکلات بسیار زیادی وجود دارد و
این مشکلات به‌هیچ‌وجه قابل‌انکار نیست اما می‌توان با تحرک بیشتر و
هم‌افزایی نهادها و کانون‌های فرهنگی در راستای پویایی و اعتلای
فرهنگ و هنر این شهر و استان گام‌های بلندی برداشت.
جمالی‌پور با اشاره به جایگاه هنر خوشنویسی در استان قزوین تصریح
کرد: هنرمندان باید با رویکرد تجاری‌سازی آثار را در کنار ترویج و
اشاعه و آموزش این هنر دنبال کنند. ضرورت دارد برگزاری
کلاس‌های آموزشی در بخش‌های مختلف برای ارتقای هنر
خوشنویسی در دستور کار باشد.