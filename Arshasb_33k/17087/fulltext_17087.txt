17087
بکشد؟ این مسائل باید پیگیری شود.
وی تصریح کرد: بعضی از مواردی که مربوط به پرونده‌های مختلف و
روش‌های نادرست است، باید سریعا اصلاح شود؛ چراکه
فرآیندهای نادرست برای مجموعه مشکل ایجاد می‌کند.
آیت الله رییسی با اشاره به اظهارات رییس شورای حل اختلاف در رابطه
با وجود پرونده‌های معوق در این شورا تصریح کرد: اصلا در شورای
حل اختلاف پرونده معوقه معنا ندارد. شورای حل اختلاف ایجاد شده
تا معوقه نداشته باشیم؛ لذا با یک اقدام جهادی و همکاری روسای کل
دادگستری و شورای حل اختلاف این پرونده‌ها به روز شود.
رییس قوه قضاییه با تاکید براینکه باید پرونده‌ها در دادگستری‌ها در
همه حوزه‌ها به روز شود، گفت: روز گذشته پرونده‌ای از سوی رییس
کل دادگستری استان آذربایجان شرقی به تهران ارسال و در تهران در
عرض چند ساعت بررسی و اظهارنظر شد. همکاران بدانند که در ستاد و
در مرکز پرونده‌ها به همت همه قضات و همکاران ضمن توجه به اصل
دقت و سرعت، معطلی ندارد.
وی خاطرنشان کرد: البته سرعت نباید موجب صدور آرای بی استناد
باشد و تسریع در رسیدگی‌ها باید اتقان آرا را در کنار خود داشته باشد.
رییسی با اشاره به فرمایشات مقام معظم رهبری مبنی بر انقلابی بودن قوه
قضاییه، افزود: قوه قضاییه از دستگاه‌هایی است که معظم له تاکید