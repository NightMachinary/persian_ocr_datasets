13382
خانی: تکلیف اعتبارنامه تاجگردون در صحن مجلس مشخص خواهد
شد
علی‌اصغر خانی در گفت‌وگو با ایسنا، اظهار کرد: امروز با اخطار قانون
اساسی یکی از نمایندگان و وارد دانستن آن توسط مجلس شورای
اسلامی، اعتبارنامه آقای تاج‌گردون به کمیسیون تحقیق ارجاع
داده شد. ما از امروز آمادگی داریم کلیه مدارک را از دو طرف مورد
بررسی قرار دهیم.
وی تاکید کرد: کمیسیون تحقیق به صورت دقیق و کامل و فارغ از
تمامی مباحث حاشیه‌ای مدارک را مورد بررسی قرار داده و حرف‌های
دو طرف را می‌شنوند، اعضای کمیسیون تحقیق در فرصت 15 روزه به
طور جدی و با دقت بررسی‌ها را انجام داده و گزارش خود را به صحن علنی
ارجاع می‌دهد. باز هم تاکید می‌کنم که گزارش نهایی ما با دقت کافی
تهیه شده و بر مبنای شنیدن حرف‌های دو طرف و طبق قانون خواهد بود.
رییس کمیسیون تحقیق مجلس شورای اسلامی در مورد این‌که اگر این
کمیسیون اعتبارنامه تاجگردون را تایید کند، چه اتفاقی خواهد
افتاد؟ توضیح داد: در هر صورت گزارش کمیسیون تحقیق چه درباره
تایید و چه درباره رد اعتبارنامه آقای تاج‌گردون به صحن مجلس
شورای اسلامی ارائه خواهد شد، گزارشی تخصصی که می‌تواند
کمک‌کننده باشد. در هر دو صورت هم باید نمایندگان رای خود را