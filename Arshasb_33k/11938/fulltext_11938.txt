11938
در ادامه محسن دارابی رئیس سازمان صنعت، معدن و تجارت استان
کرمانشاه نیز با بیان اینکه در ایام شیوع بیماری کرونا 80 درصد
بازاریان کرمانشاه به صورت داوطلبانه تعطیل کردند، گفت: از
استان‌هایی بودیم که کمترین میزان تنش را در این زمینه داشتیم.
وی گفت: تعطیل کردن مغازه برای جلوگیری از گسترش بیماری
کرونا در شرایطی صورت گرفته که حدود 60 تا 70 درصد کسبه در
کرمانشاه مستاجر هستند و مشکلات اقتصادی زیادی دارند.
دارابی از نقش مهم اصناف در اشتغالزایی استان و سهم 300 هزار نفری
آنها در ایجاد شغل کرمانشاه یاد کرد و افزود: حدود 50 درصد تولید
ناخالص داخلی استان نیز توسط اصناف صورت می‌گیرد.
ثبت نام آزمون ورودی حوزه علمیه جامعه الزهرا آغاز شد
حجت الاسلام سید محمود مدنی در نشست خبری شروع ثبت نام
آزمون ورودی جامعه الزهرا ‌عنوان کرد: ثبت نام از داوطلبان آزمون
ورودی حوزه علمیه جامعه الزهرا در سطوح مختلف یک تا چهار و
بازپذیری از 19 دی ماه آغاز شده و تا 22 بهمن ماه ادامه دارد.
وی با تاکید براین‌که آزمون ورودی جامعه الزهرا در تمامی مقاطع به
جز سطح چهار به صورت مجازی برگزار می شود، بیان کرد: امسال در
شیفت عصر، بخش تمام وقت عصر را دایر کردیم تا بتوانیم از تمامی
ظرفیت ها و امکانات برای پذیرش بیشتر طلاب بهره بگیریم‌.