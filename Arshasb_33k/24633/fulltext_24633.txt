24633
نه این‌که سه نفر را معرفی کرده و بعد با صلوات به همان سه نفر رای دهیم.
وی ادامه داد: سال گذشته در جریان رای‌گیری حقوقدانان شورای
نگهبان به یکباره آقای غلامی انصراف داد بعدها از خودشان شنیدم که
راضی به انصراف هم نبودند بعد نهایت چهار کاندیدا باقی ماند این
یعنی عملا وجاهت انتخاب دیگر معنا نداشت. ما می‌گوییم حق انتخاب
را برای نمایندگان محفوظ بگذارید و حقوقدانان با اکثریت مطلق
انتخاب شوند.
علیرضا سلیمی به عنوان سومین و آخرین مخالف کلیات گفت: در وهله
اول باید اولویت‌های کشور را بررسی کرد ما برای تغییر این موضوع
وقت داریم الان اولویت موضوع قیمت سرسام‌آور ماشین است که
مجلس شورای اسلامی به جای نظارت، نظارت می‌کند قیمت مسکن
سرسام‌آور بالا رفت و مستاجران به خاک سیاه نشستند کارخانجات به
خاطر مشکلات کرونا یکی پس از دیگری در حال تعطیلی است امسال
سال جهش تولید است و ما حتی یک جلسه برای آن نگذاشتیم.
وی ادامه داد: از طرف دیگر مواردی بوده که فقط یک کاندیدا معرفی شد
و مجلس شورای اسلامی هیچ اعتراضی نکرد و نمونه بارز آن
کاندیدای ریاست کمیسیون اصل 90، ریاست مجلس شورای
اسلامی و حتی رای اعتماد وزرا است. چه‌طور در آن موارد هیچ کسی
گریه و زاری و یقه پاره نکرد و نخواست قانون عوض شود.