17144
زلزله می‌تواند بر بازار مسکن تهران تاثیر منفی بگذارد
حسن محتشم در گفت‌وگو با ایسنا اظهار کرد: در اسفند ماه که قیمت
مسکن حدود هشت درصد افزایش پیدا کرد کسانی که قصد خرید
داشتند خرید خود را انجام دادند تا از تورم سال آینده در امان باشند. در
فروردین ماه نیز مطابق معمول هرساله رکود داشتیم که البته امسال به
دلیل کرونا این رکود تشدید شد و ادامه یافت. معتقدم رکود معاملات
حداقل تا خردادماه ادامه خواهد داشت و قیمت ها رشد چندانی تا
تابستان نمی‌کنند.
وی افزود: با توجه به اینکه نقدشوندگی مسکن، بالا نیست متقاضیان هم
اکنون با احتیاط اقدام به خرید می کنند و ترجیح می دهند نقدینگی خود
را با توجه به وضعیت ماندگاری ویروس کرونا حفظ کنند.
این عضو هیئت مدیره انجمن انبوه سازان استان تهران با اشاره به رشد
شاخص بورس گفت: از نیمه دوم سال گذشته خرید در بازار سرمایه
افزایش پیدا کرده است. علتش این است که دولت برخی شرکت های
خود را واگذر کرد و بازدهی بورس بالا رفت. مردم نیز اعم از عادی و
حرفه ای وارد بورس شدند چون هم نقد شونده است و هم بازدهی بیشتری
نسبت به بازارهای رقیب دارد. به همین دلیل مسکن در مقطع فعلی
مقداری مغفول مانده است.
قیمت مصالح ساختمانی افزایش یافته است