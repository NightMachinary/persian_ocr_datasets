16833
شده است و این ظرفیت تا دوسال آینده به 200 هزار تن افزایش خواهد
یافت.
روند انتخاب اساتید برگزیده و نمونه دانشگاه تربیت مدرس تشریح شد
به گزارش ایسنا، دکتر جواد مولا امروز در آیین مجازی بزرگداشت
روز استاد و تجلیل از سرآمدان آموزش دانشگاه تربیت مدرس ضمن
بیان این مطلب به تشریح روند انتخاب اساتید نمونه این دانشگاه
پرداخت و گفت: ما به مناسبت روز معلم هر ساله از تعدادی از اساتید
دانشگاه تربیت مدرس تجلیل می‌کنیم که مراسم امسال به دلیل شیوع
کروناویروس به صورت مجازی برگزار شد. ما در بخش آموزش با
توجه به جلسه کمیته انتخاب ترفیع که چند هفته گذشته داشتیم، موفق
شدیم اساتید سرآمد و شایسته تقدیر امسال را مشخص کنیم.
وی در ادامه تصریح کرد: پایه تشویقی استاد سرآمدی یکی از
ابتکارات دانشگاه تربیت مدرس بوده و ما به عنوان اولین دانشگاه
توانستیم این پایه تشویقی را در سیستم‌های تشویقی خود وارد کنیم.
در واقع روند انتخاب استاد سرآمد و شایسته به این صورت است که ما با
آنالیز نتایج ارزشیابی‌های دانشجویی در چهار ترم گذشته به لیستی
دست پیدا می‌کنیم که این لیست افرادی هستند که حداقل سه ترم از
چهار ترم گذشته خود بالاترین امتیاز ارزشیابی را در گروه خود داشته
باشند.