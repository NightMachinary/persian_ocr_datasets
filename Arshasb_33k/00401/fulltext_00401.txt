401
مایکل آرتتا سرمربی تیم فوتبال آرسنال گفت : این داربی شرایط
متفاوتی نسبت به سالهای قبل خواهد داشت. من به خوبی می دانم داربی
شمال لندن تا چه اندازه برای هواداران دو تیم مهم است ولی امسال
برگزاری این دیدار پشت درهای بسته باعث متفاوت شدن آن می شود و
فکر کنم شور و شوق همیشگی را نداشته باشد.
سرمربی جوان آرسنال در بخش دیگری از سخنان خود گفت: تاتنهام به
دنبال این است که در سالهای بعد در بین مدعیان قهرمانی باشد و به همین
خاطر ژوزه مورینیو را به خدمت گرفته است. آنها این فصل فراز و نشیب
زیادی داشتند و می خواهند در هر صورت به قهرمانی برسند. من فکر می
کنم آنها به دنبال کسب برد و خوشحال کردن هوادارانشان هستند و ما
نیز به دنبال 3 امتیاز این مسابقه هستیم.
دو تیم در حالی برابر هم قرار می گیرند که شانس هر دو برای کسب سهمیه
لیگ قهرمانان اروپا از بین رفته است و امیدهایشان را برای کسب سهمیه
لیگ اروپا دنبال می کنند.
آرد مورد نیاز نانوایان سطح تبریز تامین می‌شود
محمد عباس وندی در گفت‌وگو با ایسنا، با بیان این‌که آرد و نان به وفور
در سطح شهر یافت می‌شود، اظهار کرد: هیچ گونه مشکلی در تامین آرد
مورد نیاز نانوایان سطح شهر نداریم و به مقدار کافی آرد در میان
نانوایان مجاز و دارای پروانه کسب عرضه می‌شود.