18843
شمسایی: باید به استقلال امتیازاتی داد تا در لیگ فوتسال تیم‌داری کند
به گزارش ایسنا، این روزها خبرهایی از تیم‌داری استقلال در فوتسال
شنیده می‌شود و این باشگاه رسما درخواست خود را برای تیم‌داری در
لیگ برتر فوتسال اعلام کرده است. با این حال سازمان لیگ فوتسال
هنوز راهکاری برای حضور استقلال در لیگ برتر پیدا نکرده و قرار
است در اولین جلسه هیات رئیسه سازمان لیگ تصمیم گیری شود. برخی
معتقدند باید به استقلال نیز به چشم دیگر تیم‌ها نگاه شود و فرقی بین آنها با
بقیه قائل نبود اما برخی دیگر نیز معتقدند حضور تیم‌هایی مثل
پرسپولیس و استقلال در فوتسال باعث رونق این رشته می‌شود و باید
شرایط را برای حضور آنها در فوتسال فراهم کرد.
وحید شمسایی که زمزمه هایی از حضور او در تیم فوتسال استقلال هم
شنیده می‌شود در گفت‌وگو با ایسنا گفت: وقتی در رشته‌ای اسم های
بزرگ می‌آید قطعا به رونق آن کمک می کند. سالن‌ها پر می شود و پخش
تلویزیونی هم می‌آید. در فوتسال تیم‌هایی مثل پرسپولیس، استقلال
بودند که افتخاراتی هم کسب کردند و رفتند. مدت‌هاست که بحث
حضور آنها در فوتسال مطرح است و هر بار به دلیلی این اتفاق نمی‌افتد. به
نظرم الان که استقلال تمایل به تیم‌داری دارد باید از این فرصت استفاده و
شرایط را برای حضور آنها فراهم کرد و به آنها امتیازاتی داد تا در لیگ
حاضر شوند. مطمئن باشید هم اسپانسرها می‌آیند و هم با اسم این تیم پز