12396
امسال یلدا را در خانه جشن بگیرند و با رفتن به خانه مادربزرگ ها و پدر
بزرگ هایشان، نظاره گر برگزاری مراسم چهلم عزیزانشان پس از جشن
شب چله نباشند.
کسانی کارشان به بیمارستان می رسد که ...
«احمد» پدری 52 ساله است که چند روزیست کارش شده طی کردن
مسیر خانه به بیمارستان و بالعکس. او به خبرنگار ایسنا می گوید: پسرم از
همان ابتدای همه گیر شدن این ویروس پروتکل های بهداشتی را
رعایت نمی کرد ومی گفت «همه ایرانی ها بالاخره باید کرونا بگیرند
اماکسانی کارشان به بیمارستان می رسد یا فوت می شوند که بیماری
زمینه ای یا بالای 60 سال سن داشته باشند.»او دورهمی های دوستانه
اش را طی این مدت ترک نکرده بود وما هم هرچه می گفتیم گوشش
بدهکار نبود.
این پدر که حالا مجبور است به جای در آغوش کشیدن فرزندش و
پرستاری از او، از پشت شیشه های آی سی یو به شماره افتادن نفس های
فرزندش را نظاره گر باشد، در حالیکه بغضی سنگین در گلویش منتظر
آزاد شدن است اما حق آزاد شدن ندارد چراکه همه اهالی خانواده چشم
امیدشان بعد از خدا به اوست که استوار ایستاده و آنها را دلگرمی می
دهد،بیان می کند: «حسین»هیچ وقت فکرش را هم نمی کرد که بعد از
ابتلابه کرونا روی تخت بیمارستان، نفس هایش را از کپسول اکسیژنی