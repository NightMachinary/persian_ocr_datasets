26689
سری‌خوری نگاه شده است و تبلیغات تئاترمان همچنان عقب مانده
است. رسانه‌ها، صدا و سیما، شهرداری و ... هیچ همکاری موثری
ندارند و دیگر باورم شده تئاتر، برای بسیاری از مسئولان ما مقوله‌ای
دم‌دستی است.
او تاکید می‌کند: در بحرانی مانند کرونا، صدا و سیما می‌تواند نقش
سازنده‌ای در تبلیغات تئاتر ما داشته باشد. وزارت ارشاد به گروه‌های
نمایشی ایراد می‌گیرد که چرا در شبکه‌های برون مرزی تبلیغ می‌کنند.
وقتی در داخل کشور، چنین امکانی برایشان نیست، چه باید بکنند. آن
هم در دنیایی که هر کالا، پیش از ارایه به مخاطب، نیاز به تبلیغ دارد.
این کارگردان خاطرنشان می‌کند: شما بهترین اثر هنری را خلق کن،
وقتی کسی از وجود آن باخبر نشود، چه فایده‌ای دارد؟! این چنین است
که در دنیا پیش از اینکه هر کالایی تولید شود، به تبلیغاتش فکر
می‌کنند.
او ابراز تاسف می‌کند: این روزها همه امیدمان این است که دوستان‌مان
در صفحه‌های خود برای نمایش‌های ما تبلیغ کنند. ولی در این بین
شهرداری چه می‌کند. سازمان زیباسازی پروسه‌ای گذاشته که نه تنها
هزینه زیادی به گروه‌ها تحمیل می‌کند بلکه آنقدر عریض و طویل است
که بعد از اجرا تازه مجوز به دست گروه می‌رسد و دست گروه‌ها از تبلیغات
کوتاه می‌ماند.