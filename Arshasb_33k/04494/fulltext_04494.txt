4494
امارات آخرین کشوری نیست که به عادی‌سازی روابط با اسرائیل
می‌پردازد و باید منتظر ضربه‌های خنجر در سینه، پشت و سر باشیم.
پاسخ فلسطین باید قوی و در سریع‌ترین زمان ممکن باشد و باید با این
اعتراف شروع شود که رهبران کنونی عمرشان به سر آمده و تنها مردم و
مسئله فلسطین را به فجایع و فساد و تسلیم کامل در برابر دشمن اسرائیلی و
زندگی با خورده‌ریزه‌های صدقات آمریکایی‌ها، اروپایی‌ها و
اعراب کشاندند. باید به دنبال رهبران جوانی گشت که مسئولیت
مرحله آتی را برعهده بگیرند که مهم‌ترین عناوین آن اعتماد به نفس،
متمرکز شدن بر مردم جهان عربی و اسلامی و بازگشت به سرچشمه‌های
انقلاب است. در تاریخ انقلاب‌های جهانی اتفاق نیفتاده که رهبران آن
هواپیماهای خصوصی داشته باشند و در رفاه زندگی کنند مثل این
وضعیتی که در فلسطین وجود دارد. باید همه چیز را با نام واقعی آن بدون
پیچیده کردن موضوع نامگذاری کرد. دیگر کارد به استخوان
رسیده است.
جنبش جهاد اسلامی فلسطین کاملا در درخواستش برای خروج
فلسطین از اتحادیه عرب برحق بود. دیگر عضویت در اتحادیه عرب
برای مردم فلسطین شرافتی ندارد؛ اتحادیه عربی که خود را به آمریکا و
مزدورانش فروخت و به نابودی عراق، لیبی، سوریه، یمن و مسئله
فلسطین مشروعیت داد. قبل از آنکه بنیامین نتانیاهو، نخست‌وزیر