11176
تور مجازی بازدید از اماکن گردشگری همدان راه‌اندازی می‌شود
علی خاکسار درباره ایجاد مانور تبلیغات گردشگری مجازی در
کشور، اظهار کرد: همزمان با سراسر کشور تصاویر و ویدئوهای
مختلفی از جاذبه‌های گردشگری استان تهیه شد که علاوه بر بارگذاری
در بانک اطلاعاتی گردشگری و مشاهده هموطنان، در اختیار رایزنان
فرهنگی ایران در کشورهای دیگر نیز قرار گرفت و امید می‌رود با معرفی
این جاذبه‌ها، پس از پایان کرونا شاهد حضور گردشگران در استان
باشیم.
وی در ادامه با بیان اینکه در راستای مصوبات ستاد استانی مقابله با
کروناویروس، اقدامات پیشگیرانه در اداره کل میراث فرهنگی
استان صورت گرفت، اظهار کرد: بر این اساس تمام موزه‌ها، اماکن و
تأسیسات گردشگری استان تعطیل شد و نمایشگاه‌ها، نوروزگاه‌ها و
جشنواره نوروزی که پیش از شیوع کرونا برنامه‌ریزی شده بود، در
راستای جلوگیری از انتقال این ویروس برگزار نشد.
خاکسار با بیان اینکه خانه‌مسافرها که یکی از دغدغه‌های مهم به شمار
می‌روند، تحت کنترل جدی قرار گرفتند، یادآور شد: براساس
بازرسی‌های مکرر، تذکراتی به خانه‌مسافرها داده شد و تعدادی از
آنها نیز پلمبشدند که در کاهش حضور مسافران اثرگذار بود.
معاون گردشگری اداره کل میراث فرهنگی، صنایع دستی و