12592
جنگ بدر را می‌توان جز جنگ‌های دفاعی حضرت محمد (ص)
دانست. گرچه ظاهر این جنگ تهاجمی است، اما قطعاً دفاعی است چرا
که زمینه‌های وقوع جنگ را زمانی باید دانست که مسلمانان مجبور
شدند از مکه به مدینه هجرت کنند. مسلمانان زمانی که شنیدند
اموالشان در مکه توسط مشرکان غارت شده است تصمیم گرفتند به
کاروان قریش حمله کنند.
رهبری قریش متوجه این حرکت نظامی رسول‌الله شد به همین جهت از
نظر نظامی کفار خود را کاملاً تجهیز کردند به‌طوری که تعداد کفار
قریش در جنگ بدر 3 برابر مسلمانان بود(یکهزار نفر) و در صدد مقابله با
دولتشهر مدینه برآمدند. سرانجام با وجودی که تعداد و تجهیزات
سپاهیان قریش چند برابر مسلمانان بود، اما در نهایت با رشادت
مسلمانان و نصرت الهی کفار قریش شکست سختی را متحمل شدند که
در این خصوص باید به درایت و مدیریت حضرت محمد(ص) نیز اشاره
کنیم. قدرت مدیریت رسول‌الله از نظر نظامی توانست بهترین مکان
برای جنگ در نظر گرفته شود و هم مشاوره‌های نظامی که از صحابه
کارآزموده خود استفاده کردند صحنه نبرد نظامی را به نفع مسلمانان
تغییر داد.
عمده سران و طوایف قریش در این جنگ به فرماندهی ابوجهل شرکت
داشتند که بیشتر این سران و از جمله ابوجهل در جنگ بدر کشته شدند.