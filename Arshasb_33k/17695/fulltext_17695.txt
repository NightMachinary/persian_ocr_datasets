17695
ماه‌های گذشته نشان دادند که از پروتکل‌های بهداشتی تمکین
می‌کنند، ادامه داد: اوقاف و تبلیغات اسلامی تدابیری بیندیشدکه
نمازهای جماعت با رعایت دستورالعمل‌های بهداشتی برگزار شود.
استاندار زنجان نیز در ادامه این جلسه، از تشکیل هسته‌های سلامت خبر
داد و گفت: خادمان هیئت‌های مذهبی نیز به این هسته‌هابپیوندند و
آموزش‌های لازم را از کارشناسان بهداشت فراگیرند تا در محرم
فعالیت‌ها در مدار طرح‌های معقول انجام شود.
فتح‌الله حقیقی با بیان اینکه در مورد مراسم عزاداری محرم باید خارج از
احساس اقدام کنیم، تصریح کرد: سخنان مقام معظم رهبری
فصل‌الخطاب است و همه باید در عمل، فرمایشات ایشان را اجابت کنند
و از تفسیر بپرهیزند تا مردم منحرف نشوند.
وی با تاکید بر اینکه اجرای تصمیمات و دستورالعمل‌های ستاد مبارزه
با کرونا لازم‌الاجرا است، ابراز کرد: شدت شیوع و کشندگی
کروناویروس بسیار بالا است و رنج بیماران، پرستاران و پزشکان
قابل وصف نیست و نباید با اقدامات نابخردانه بر این رنج بیفزاییم.
این مسئول ادامه داد: باید همه عوامل و شرایط را کنار هم بگذاریم و برای
برگزاری مراسم عزاداری محرم تصمیم‌گیری کنیم و بدانیم جایی که
تجمع باشد، صددرصد کرونا شیوع پیدا می‌کند و جایی که کرونا
باشد، خطر مرگ هم وجود دارد.