32408
به گزارش ایسنا، ماکوئی مابیور، مدیر اجرایی استان تونج سودان
جنوبی اعلام کرد: در پی درگیری مسلحانه بین نظامیان و غیرنظامیان در
سودان جنوبی دستکم 118 تن جان خود را از دست دادند.
به گفته وی در این حادثه دست‌کم 34 نظامی و 84 غیرنظامی جان باختند.
به گزارش آناتولی، مابیور اظهار داشت: این درگیری روز شنبه پس از
مقاومت جوانی در برابر اجبار نظامیان برای درآوردن شال سرش آغاز
شده و به تدریح گسترش یافت.
وی همچنین از احتمال افزایش شمار جانباختگان ابراز نگرانی کرد و
گفت: اکثر مراکز درمانی شهر تخریب شده و به همین دلیل این احتمال
وجود دارد. شمار زیادی از غیرنظامیان نیز به مناطق جنگلی پناه
برده‌اند.
لوئی روایی کوآنگ، سخنگوی ارتش این کشور نیز با تایید این خبر
از اعزام نیروهای امنیتی این منطقه جهت برقراری کنترل آنجا خبر داد.