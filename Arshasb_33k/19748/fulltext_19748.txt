19748
ضرورت تغییر طرح تفصیلی متناسب با تحولات شهر
عبدالرضا گلپایگانی در گفت‌وگو با ایسنا، در مورد سرانجام بازنگری
طرح تفصیلی شهر تهران با بیان اینکه بررسی کلیت طرح برعهده یکی از
دانشگاه‌ها گذاشته شده است، گفت: بر این اساس، تیم تحقیقاتی در حال
آسیب شناسی روندهای طی شده پس از تصویب و ابلاغ طرح تفصیلی
فعلی در شهر است تا کاستی و نواقص طرح فعلی مشخص شود. وی با بیان
اینکه براساس این مطالعات، روش بازنگری در طرح تفصیلی شهر
تهران پیشنهاد می‌شود،ادامه داد: همچنین در این راستا یک تیم
هدایت و راهبری هم با حضور چند تن از متخصصان به انجام کار، نظارت
می‌کنند.
معاون شهرسازی و معماری شهرداری تهران با تاکید بر اینکه معتقدیم
تمام نظامات طرح تفصیلی فعلی که در شهر حاکم است نیاز به بازنگری
مدام دارد، افزود: طرح تفصیلی می بایست با توجه به تحولات شهر تغییر
کند و متناسب با تغییرات، برنامه ها نیز قابلیت اجرایی داشته باشند.
گلپایگانی افزود: یکی از ایرادات و مسائل جدی طرح فعلی که مردم با
آن دست به گریبان هستند، بحث پهنه سکونت است، باتوجه به اینکه
عمده ساخت وسازهای مسکونی در این پهنه است، اجرای برخی
ضوابط طرح تفصیلی همچون تعداد طبقه‌ها و رعایت خط آسمان و...
موجب ناهمگونی در سیمای شهری شده و فضای ناخوشایندی را