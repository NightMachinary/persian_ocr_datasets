21077
فرهادی‌زاد: فضای عدالت جنسیتی فراهم شده است
به گزارش ایسنا، مهین فرهادی‌زاد در نشست خبری درباره وضعیت
رشته‌های ورزشی زنان، گفت: در چند رشته لیگ‌های ما در حال
برگزاری است. ورزشکارانی که سهمیه المپیک دارند در
فدراسیون‌ها هستند.
عباسعلی خوب است و به زودی تمرین می‌کند
فرهادی زاد در مورد وضعیت حمیده عباسعلی گفت: حمیده عباسعلی را
دیدم، حالش خوب بود و به زودی تمرینات خود را شروع می‌کند. در
برخی از رشته‌ها که امید به کسب سهمیه داریم مانند تنیس روی میز با
رییس فدراسیون صحبت کردم. اردوها و تمرینات آنها به زودی
آغاز می‌شود البته ورزشکاران در شهرهای خود تمرین می‌کنند. ندا
شهسواری دو دوره در المپیک حضور داشته و از ورزشکاران فعال
ماست.
او با اشاره افزود: به گفته رئیس فدراسیون، شیما صفایی به عنوان
ورزشکار جوان حریف شهسواری است. در دوومیدانی همین هفته
دیداری با مسئولان فدراسیون داشتم. کمیته زنان در این رشته فعال
شده و در جمع ورزشکاران جوان حضور پیدا کردم. فصیحی برای
انجام اردو و آمادگی برای کسب سهمیه به خارج از کشور اعزام شده
است. او برای 100 متر تلاش می‌کند و امیدواریم سهمیه را بگیرد.