13947
به گزارش ایسنا، دکتر محمدرضا شانه ساز با اعلام این مطلب، اظهار
داشت: در حال حاضر داروی رمدسیویر با برچسب تقلبی به قیمت های
نجومی در بازار آزاد به فروش می‌رسد. این اقدام که توسط برخی افراد
سودجو صورت گرفته است ،توسط مراجع قضائی و انتظامی پیگیری
و متخلفان تحت پیگرد قانونی قرار خواهند گرفت.
وی افزود: در حال حاضر داروی رمدسیویر که توسط برخی از مراجع
دارویی برای درمان برخی بیماران مبتلا به کرونا مورد توجه قرار
گرفته است، با پیگیری سازمان غذا و دارو وارد کشور شده و برای انجام
کارآزمایی بالینی همچون سایر داروهای قبلی در اختیار معاونت
تحقیقات وزارت بهداشت قرار گرفته است، بنابراین هیچ نمونه مورد
تائیدی از این دارو در بازار وجود ندارد و تمام نمونه های موجود آن در
بازار غیر رسمی، غیرمجاز و تقلبی محسوب می شود.
معاون وزیر و رییس سازمان غذا و دارو با تاکید بر اینکه قابلیت تولید
این دارو و ماده اولیه آن در کشور وجود دارد، گفت: شرکت های تولید
داخل فناوری تولید این دارو را در اختیار دارند و به محض تائید آن
توسط کمیته علمی مبارزه با کرونا وارد مدار تولید خواهد شد و هیچ
نگرانی از لحاظ تامین این دارو وجود نخواهد داشت.
بنابر اعلام روابط عمومی وزارت بهداشت، وی یادآور شد: داروی
رمدسیویر هنوز در پروتکل درمانی بیماری کرونا وجود ندارد از