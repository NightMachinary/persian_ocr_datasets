25065
نبود الگوسازی‌های مناسب اجتماعی عامل ماسک نزدن افراد است
امیرحسین بانکی پور در گفت‌وگو با ایسنا در خصوص مهم‌ترین
عواملی که سبب می‌شود افراد از زدن ماسک در جامعه امتناع کنند،
اظهار کرد: علت اینکه می‌بینیم برخی افراد در جامعه پروتکل‌ها را
رعایت نمی‌کنند و ماسک نمی‌زنند به عادی‌سازی موضوع بر
می‌گردد و این امر قابل پیش‌بینی هم بود، چراکه وقتی به منحنی‌های
رعایت پروتکل‌ها نگاه می‌کنیم متوجه می‌شویم که در ابتدای
بیماری رعایت کم است، اما وقتی مردم آثار کرونا را می‌بینند رعایت
پروتکل‌ها بیشتر می‌شود و وقتی زمان بیماری طولانی می‌شود باز هم
منحنی رعایت نزولی می‌شود.
وی افزود: بحران در یک دایره زمانی موقت است و وقتی یک بحرانی
طولانی شد کم‌کم مردم جنبه بحرانی بودن را حس نمی‌کنند و این
رفتار اجتماعی در کل یک رفتار طبیعی و قابل پیش‌بینی است،اما چه
کنیم که بحران عادی‌سازی نشود؟ در این خصوص رسانه‌ها نقش
بی‌بدیلی دارند تا افراد احساس نکنند که چون تاکنون به کرونا مبتلا
نشده‌اند در آینده هم مبتلا نخواهند شد چون فیزیولوژی بدنشان با
دیگران متفاوت است.
نماینده مردم اصفهان در مجلس شورای اسلامی گفت: تاکنون
مشاهده نکرده‌ام که مسئولان صدا و سیما و بهداشت روی این تفکر کار