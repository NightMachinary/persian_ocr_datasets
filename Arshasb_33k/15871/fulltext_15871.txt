15871
افزود: تعداد هفت نیروگاه خورشیدی تاکنون به بهره‌برداری رسیده
که از این تعداد نیروگاه، دو مورد نیروگاه پنج کیلوواتی در شهرستان
کوهدشت، دو نیروگاه پنج کیلوواتی در شهرستان دلفان، دو مورد
نیروگاه پنج کیلوواتی در شهرستان بروجرد و یک نیروگاه پنج
کیلوواتی در شهرستان خرم‌آباد به بهره‌برداری رسیده است.
رضایی‌پور با بیان این‌که ساخت دو نیروگاه در استان لرستان در دست
اقدام است، ادامه داد: علاوه‌بر نیروگاه پنج کیلوواتی، نیروگاه 100
کیلوواتی موقوفه مدنی امامزاده قاسم شهرستان ازنا هم با 98 درصد
پیشرفت فیزیکی در حال تکمیل شدن است که طی هفته وقف به
بهره‌برداری می‌رسد.
معاون بهره‌وری اقتصادی اداره‌کل اوقاف و امور خیریه لرستان با بیان
این‌که راه‌اندازی نیروگاه‌های خورشیدی یکی‌از راه‌ها برای
کسب درآمد پایدار برای بقاع متبرکه و موقوفات و همچنین گسترش
فعالیت‌های عمرانی است، خاطرنشان کرد: با راه‌اندازی نیروگاه
خورشیدی در بقاع متبرکه استان شاهد تولید برق از انرژی‌های پاک و
تجدیدپذیر خواهیم بود.
وی با بیان این‌که لرستان از استان‌های موفق در راه‌اندازی
نیروگاه‌های خورشیدی است، اضافه کرد: این طرح‌ها با عنوان
پروژه‌های دانش‌بنیان در استان دنبال می‌شود.