2479
ارتش سوریه حملات تروریست‌ها در ادلب را دفع کرد
به گزارش ایسنا، به نقل از سایت شبکه روسیا الیوم، الکساندر
شربیتسکی، مدیر مرکز آشتی روسیه در پایگاه حمیمیم سوریه وابسته
به وزارت دفاع این کشور اعلام کرد که دو گروه از گروه‌های مسلح
غیرقانونی با استفاده از حدود 250 فرد مسلح به مواضع نیروهای دولت
سوریه حمله کردند.
وی افزود، یگان‌های ارتش سوریه موفق به دفع این حمله شدند و هشت
تن از آنها را خنثی کردند. همچنین این حمله هیچ تلفاتی را برای
نیروهای دولت سوریه به همراه نداشت.
این مقام روس در ادامه تصریح کرد: تروریست‌های جبهه النصره سه
عملیات هوایی علیه شهرک‌های استان‌های لاذقیه، ادلب و حلب انجام
دادند.
ارتش سوریه و مردم مانع از ورود کاروان نیروهای آمریکایی به حسکه
شدند
به گزارش ایسنا، به نقل از خبرگزاری سانا، منابع محلی در روستای
حامو واقع در حومه قامشلی گفتند، کاروانی متشکل از پنج
خودروی نظامی وابسته به نیروهای آمریکایی به سمت ایست بازرسی
این روستا در حال حرکت بود که پس از تجمع اهالی در مقابل این ایست
بازرسیوابسته به ارتش،این کاروان مجبور به خروج از این منطقه شد.