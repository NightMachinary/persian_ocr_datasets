30589
عبده ابطحی تصریح کرد: اگر این جمعیت بخواهد به شکل آنلاین از
بستر اینترنت و شبکه ملی اطلاعات استفاده کند، شبکه به طور کامل
متوقف می شود چون ظرفیت پاسخگویی به درخواست 13 میلیون
کاربر که بخواهند چند ساعت خدمات آموزشی دریافت کنند یا
ارائه بدهند را ندارد لذا دولت و بخش خصوصی باید به میدان بیایند و
مکانیسمهایی تعریف شود که سرویس های مختلف در این بستر توسعه
پیدا کنند.
وی گفت: در بحث آموزش دیدیم که با وجود نرم افزار شاد، اگر پهنای
باند قوی نداشته باشیم در دورترین نقطه کشور نمی توانیم به این سیستم
متصل شویم لذا باید کمک کنیم شرکتهای فناوری اطلاعاتی که می
توانند بر پایه این بستر سرویس به کسب و کارهای دیگر بدهند توسعه
یابند و از آن طرف استفاده از فناوری های جدید که انقلاب چهارمی
هستند را گسترش بدهیم که این کار نیاز به الگوسازی در سطح ملی دارد.
به گفته مدیر رسته فناوری اطلاعات طرح ملی تکاپوی وزارت کار،
بعضی کشورهای توسعه یافته نهادهایی در سطح ملی ایجاد کرده اند که
نقشه راه توسعه برای رسته های اولویت دار کشورشان به شمار می رود و با
انتخاب رسته های اشتغالزا و دارای ارزش افزوده فرایند دیجیتالی
شدن آن را طی کرده اند تا متناسب با عرضه و تقاضا در جامعه ارائه خدمت
بدهند.