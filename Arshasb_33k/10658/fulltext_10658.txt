10658
 تقویت ظرفیت‌های گردشگری لازمه توسعه کشور است
در این وبینارمدرس دانشگاه، فعال و کارآفرین حوزه گردشگری با
بیان اینکه گردشگری به عنوان صنعت سوم درآمدساز جهان شناخته
شده است، اظهار کرد: گردشگری از معدود بخش‌های خدماتی است
که فرصت‌های مناسبی را برای تجارت تمامی ملت‌های جهان را فارغ
از میزان توسعه یافتگی آنها فراهم می‌کند.
اکبر فرهیخته با اشاره به اینکه گردشگری سلامت به عنوان یکی از
مهمترین شاخه‌های گردشگری، منافع اقتصادی و اجتماعی بالایی
برای کشور به دنبال دارد، افزود: گردشگری درمانی در کشورهای در
حال توسعه، رشد قابل توجهی داشته به طوری که به بخش مهم بازار
گردشگری تبدیل شده است.
وی گردشگری پزشکی و تندرستی را از زیر شاخه‌های گردشگری
سلامت عنوان و تصریح کرد: جهاددانشگاهی یکی از متولیان توسعه
گردشگری سلامت استان خدمات و فعالیت‌های ارزشمندی را در
استان به انجام داده است.
مدرس دانشگاه، فعال و کارآفرین خاطرنشان کرد: شرایط
اقتصادی، سیاسی و نظارتی، شاخص اعتماد به آموزش پزشکان،
هزینه‌ها، کیفیت درمان و مجوزها از عوامل مهم انتخاب مراکز درمانی
در گردشگری سلامت است.