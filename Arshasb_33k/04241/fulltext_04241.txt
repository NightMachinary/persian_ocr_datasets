4241
افزایش قیمت دلار و یورو
به گزارش ایسنا، امروز (چهارشنبه) صرافی‌های بانکی هر دلار
آمریکا را معادل 17 هزار تومان می‌خرند و به قیمت 17 هزار و 100
تومان نیز می‌فروشند.
بنابراین، نرخ خرید دلار در امروز نسبت به معاملات روز گذشته به
میزان 120 تومان و نرخ فروش آن نیز معادل 170 تومان افزایش قیمت
داشته است.
همچنین، امروز این صرافی‌ها هر یورو را نیز به قیمت 18 هزار و 650
تومان می‌خرند و معادل 18 هزار و 750 تومان هم می‌فروشند که نرخ
خرید و فروش یورو نسبت به معاملات روز گذشته به میزان 150 تومان
افزایش قیمت داشته است.
علاوه براین، امروز بانک‌ها نیز هر دلار آمریکا را معادل 16 هزار و 500
تومان و هر یورو را به قیمت 18 هزار تومان می‌خرند که نسبت به دیروز
نرخ خرید دلار 500 تومان افزایش و نرخ خرید یورو ثبات داشته
است.
افزایش قیمت فروش نفت تولیدکنندگان اوپک به آسیا
به گزارش ایسنا، عراق که دومین تولیدکننده بزرگ عضو اوپک است،
قیمت فروش تمامی گریدهای نفتی خود در فوریه به مقصد آسیا را
افزایش داد. قیمت گرید نفتی بصره لایت 70 سنت در هر بشکه افزایش