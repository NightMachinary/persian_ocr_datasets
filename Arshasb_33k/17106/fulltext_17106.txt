17106
زالی با بیان اینکه سفرهای غیر ضروری به ویژه توسط خودروهای غیر
بومی، توسط عوامل انتظامی مستقر در مبادی ورودی و خروجی شهر
کنترل می‌شود، افزود: بیشترین میزان سفرهای خارج شهری و بین
استانی از مبدا تهران رخ می‌دهد، این محدودیت در تهران می تواند
بسیار کارگشا باشد و می تواند مقدار زیادی از بار بیماری را در
روزهای آتی کم کند. زالی درباره آمار مبتلایان به کرونا در 24
ساعت گذشته توضیح داد: 720 بیمار جدید در مجموعه استان تهران
بستری شدند که 151 نفر آن ها در بخش مراقبت های ویژه و 652 بیمار نیز
در مجموع از بیمارستان‌ها ترخیص شدند.
وی ادامه داد: تقریبا بالغ بر 13 درصد مراجعان سرپایی ما در حوزه
درمان نیاز به بستری بیمارستانی و یک چهارم بیماران نیاز به بستری در
بخش‌های قبل از مراقبت‌های ویژه داشتند.
فرمانده عملیات مدیریت بیماری کرونا در کلانشهر تهران افزود:
متاسفانه در 253 روزی که از بحران کرونا در استان می‌گذرد، سه شنبه
یعنی دیروز، بالاترین میزان مرگ و میر در تهران ثبت شد که یکی از
تلخ‌ترین روزهای کرونایی پایتخت بود.
زالی یادآور شد: البته 16 درصد از مجموع کسانی که دیروز در تهران به
عنوان بیمار کرونایی فوت شدند، به شهرستان‌ها اعزام شدند و
شهروند تهرانی نبودند ولی در آمار مرگ و میر استان تهران محاسبه