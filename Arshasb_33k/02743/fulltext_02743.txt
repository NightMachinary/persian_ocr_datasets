2743
از جوک‌های کرونایی تا پناه بردن به طنز
این‌طنزپرداز در گفت‌وگو با ایسنا، درباره ضرورت نوشتن طنز برای
کرونا و مشکلات نوشتن در این زمینه، با اشاره به زلزله اخیر تهران،
اظهار کرد: خیلی برایم جالب و عجیب بود؛ اولین جوکی که برایم آمد
زیر سه دقیقه از زمان وقوع زلزله بود! برایم عجیب بود اولین واکنش
مردم قبل از این‌که پناه بگیرند، ساختن جوک است. فکر می‌کنم بخشی از
این ماجرا واکنش دفاعی و روانی مردم است؛ انگار اتفاقات منفی و بد
زیاد به آن‌ها یاد داده به طنز پناه ببرند. یکی از واکنش‌های دفاعی پناه
بردن به طنز و هجو و گونه‌های مختلف خنده‌آور است. شاید بخشی از
ساختن طنز به این برمی‌گردد که جامعه‌شناسان باید درباره‌اش
بگویند. اما درباره اتفاقات مکرر ما این واکنش را می‌بینیم، پس
محتمل است ماجرا این باشد.
او افزود: درباره کرونا هم خیلی زود لطیفه‌هایش گفته شد که تعدادش
زیاد بود. ما در ماجرای کرونا دو واکنش داشتیم؛ یکی واکنش کادر
درمانی ما بود، که در اوج فشار و در حالی که کرونا از آن‌ها قربانی
می‌گرفت و پیک بیماری بود و آن‌ها در خط مقدم مبارزه با کرونا بودند،
تعداد زیادی کلیپ رقص بیرون آمد و دیگری ساختن جوک بود.
رها در ادامه خاطرنشان کرد: انگار ما آموخته‌ایم با ساختن جوک و طنز و
رقصیدن به خودمان روحیه بدهیم. من در ابتدای فراگیری کرونا، در