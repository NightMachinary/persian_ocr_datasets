3149
استفاده از ظرفیت گروه‌های جهادی برای ثبت خاطرات رزمندگان
محسن رشیدی در جلسه شورای نظارت بر تألیف و نشر این اداره‌کل با
اشاره به بیانات رهبر انقلاب اسلامی مبنی بر تلاش برای جلوگیری از
تحریف واقعیات دفاع مقدس، با بیان این‌که ایجاد شورای ممیزی
کتب و سایر آثار مقاومت و دفاع مقدس در استان‌ها امری ضروری‌
است، بر وحدت رویه و همگرایی بین دستگاه‌های فرهنگی و متولیان
چاپ و نشر کتاب تأکید کرد و افزود: محتوای کتب دفاع مقدس باید از
کیفیت بالایی برخوردار باشند، چراکه همین کتاب‌ها منابع تولید
فیلم، مستند، تئاتر، نمایشنامه و ... خواهند شد.
وی با اشاره به نقش مؤثر لرستانی‌ها در موفقیت‌های هشت سال دفاع
مقدس، تصریح کرد: در لرستان سوژه‌های ناب و ارزشمندی برای
تولید کتاب‌ها و آثار دفاع مقدسی وجود دارد.
رشیدی با بیان این‌که در استان لرستان ظرفیت‌ها و استعدادهای خوبی
در حوزه نویسندگی وجود دارد، خاطرنشان کرد: در راستای تولید و
نشر آثار دفاع مقدسی باید از ظرفیت همه نویسندگان و ناشران
علاقه‌مند به این حوزه استفاده کرد.
مدیرکل حفظ آثار دفاع مقدس لرستان به برگزاری کارگاه‌های
نویسندگی و ویراستاری در استان تأکید و اضافه کرد: برای تهیه
تاریخ شفاهی و ثبت و ضبط خاطرات رزمندگان می‌توان از ظرفیت