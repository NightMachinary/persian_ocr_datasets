32181
یزدی خواه: رایگان شدن برق در حالت خوشبینانه شامل 7 میلیون نفر
می‌شود
به گزارش ایسنا، سید علی یزدی خواه نماینده مردم تهران در نطق میان
دستور جلسه علنی امروز مجلس شورای اسلامی گفت: به احترام معلمان
سرزمینم تمام قد می‌ایستم به زحمات آنها افتخار می‌کنم و دعاگوی
ایشان برای انجام رسالت مقدسشان هستم. معلمان عزیزی که این روزها
دو برابر ایام قبل فعالیت می‌کنند. هم باید در حوزه فضای مجازی
تدریس نموده و هم با حضور در مدرسه از نزدیک تدریس به دانش
آموزان را دنبال کنند. من در راه استیفای حقوق آنها تلاش می‌کنم.
وی افزود: این عزیزان به طرزی سخت امور معیشتی خود را سامان
می‌دهند البته صدها هزار فرهنگی بازنشسته این راه را سخت تر طی
می‌کنند و دریغ از اقدام دولت‌هایی که وظیفه آنها تمشیت حقوق این
عزیزان است. از سوی دیگر آماده سازی منابع انسانی و پیگیری
اختصاص اعتبارات لازم برای اجرای سند تحول بنیادین مورد مطالعه
جدی ما می‌باشد.
این عضو کمیسیون فرهنگی مجلس شورای اسلامی در همین خصوص
تصریح کرد: در 131 راهکار ارائه شده سند تحول بنیادین توجه
ویژه‌ای به معیشت و منزلت معلمان، توجه به دوره‌های دانش افزایی و
متناسب سازی محتوای کتب با ساعات درس هفتگی از دیگر موارد