24309
مقصد بعدی ویلموتس کجاست؟
به گزارش ایسنا و به نقل از سایت دالماپورتال، مارک ویلموتس سرمربی
سابق تیم ملی فوتبال ایران که چند ماه هدایت تیم ملی را بر عهده داشت،
بعد از پایان همکاری با تیم ملی ایران بدون تیم بوده است و قصد دارد برای
فصل آینده تیم جدید خود را انتخاب کند.
رسانه های بلژیکی خبر دادند آنتورپ مقصد بعدی این مربی است که در
تیم ملی فوتبال بلژیک نیز کار کرده است و در جام جهانی 2014 برزیل و
یورو 2016 هدایت تیم ملی کشورش را بر عهده داشت.
همچنین رسانه های ترکیه ای نیز خبر دادند باشگاه فنرباغچه ترکیه
برای جذب این مربی با او وارد مذاکره شده است و مذاکرات دو طرف
برای همکاری شروع شده است.
مقصد گردشگری مهم مکزیک بازگشایی شد
به گزارش ایسنا و به نقل از رویترز، روز پنجشنبه گروه کوچکی از
گردشگران موفق شدند از «تئوتیئواکان» که در 50 کیلومتری شمال
شرقی مکزیکوستی واقع شده و زمانی بزرگترین شهر قاره آمریکا
محسوب می‌شد، بازدید کنند.
فقط 3000 نفر در روز اجازه بازدید از این محوطه تاریخی را خواهند
داشت، استفاده از ماسک الزامی خواهد بود و دمای بدن
بازدیدکنندگان نیز مورد بررسی قرار خواهد گرفت.