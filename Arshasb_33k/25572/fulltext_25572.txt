25572
نقش‌ تشکل‌ها در کنترل بیماری کرونا قابل تقدیر است
مسیح‌الله سلطانی در گفت‌وگو با ایسنا، 22 مرداد، روز ملی تشکل‌ها و
مشارکت‌های اجتماعی را فرصتی برای قدردانی از تلاش‌های
ارزشمند تشکل‌ها و خیریه‌ها دانست و گفت: این روز فرصت مغتنمی
است به منظور قدردانی از تلاش‌ها و نقش‌آفرینی‌ تشکل‌های مردم
نهاد، خیریه‌ها و پویش‌های مردمی و در مجموع هرگونه فعالیت‌
داوطلبانه مردمی که با درکی عمیق و آگاهانه از موضوعات جامعه و
شور نشأت گرفته از شعور اجتماعی آنان، در حوادث گوناگون،
سوانح و بلایا در کنار مردم و در خدمت به هم‌نوعان خود بوده و از هیچ
کوششی دریغ نکرده‌اند.
وی افزود: همه ساله به مناسبت روز ملی تشکل‌ها و مشارکت‌های
اجتماعی برنامه‌های مختلفی در سطح استان برنامه‌ریزی و اجرا می‌شد،
اما امسال به دلیل شرایط کرونایی این برنامه‌ها از جمله نشست‌ها و
جلسات هم‌اندیشی برگزار نشد.
این مسئول گفت: امسال با رویکردی متفاوت پویش‌های مردمی،
تشکل‌ها و خیریه‌ها برنامه‌های خود را به سمت حمایت از اقشار
آسیب‌پذیر جامعه با کمک‌های مومنانه، آگاه‌سازی اقشار مختلف
جامعه در مقابله با ویروس کرونا ، توزیع مواد ضدعفونی‌کننده و
ماسک در مناطق حاشیه شهرها و سایر اقدامات خیرخواهانه معطوف