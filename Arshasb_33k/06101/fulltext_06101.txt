6101
تبدیل تهدید تعلیق جودوی ایران به فرصت
رئیس فدراسیون جودو خاطرنشان‌کرد: از شهریورماه سال گذشته
که این تعلیق بر ما حاکم شد، تلاش کردیم از این تهدید به عنوان یک
فرصت استفاده کنیم و سعی داشتیم جامعه جودو را در بحث همگانی و
افزایش جمعیت پیش ببریم و باورم این است که در این زمینه موفق عمل
کردیم و تا اسفندماه سال گذشته نیز نسبت به کارهایی که انجام
می‌دادیم، شور و هیجانی در جودوی ایران وجود داشت. همچنین
سعی کردیم در بخش پایه و استعدادیابی و تشکیل تیم‌ملی نونهالان،
اقداماتی انجام دهیم. تلاش کردیم جودو را در بخش دانش‌آموزی
نیز پس از 10 سال به المپیاد دانش‌آموزی برگردانیم و تلاش داشتیم
زیرساخت‌های جودوی پایه را هم قوی کنیم. خدا را شکر در خیلی از
استان‌ها با تلاش‌هایی که صورت گرفت و حمایت استانداران
استان‌ها، توانستیم در 12 استان زمین‌هایی را برای احداث خانه
جودو بگیریم.
تعلیق نتوانست جودو را زمین‌گیر کند اما کرونا توانست
وی افزود: اگرچه تعلیق نتوانست ما را زمین‌گیر کند اما کرونا واقعا ما را
زمین‌گیر کرد زیرا اگر در بحث بین‌المللی به خاطر تعلیق نتوانستیم
فعالیت داشته باشیم، در بحث داخلی خوب فعالیت می‌کردیم که کرونا
شرایطی را برای ما پیش آورد که با توجه به شرایط رشته جودو، کار ما