29173
وی در بخش دیگری از سخنان خود به ولایی بودن مردم استان ایلام
اشاره کرد و گفت: مردم استان ایلام آزمون های سختی در طول انقلاب و
قبل از آن داده اند و 2 تجربه تلخ اول و آخر جنگ تحمیلی که مردم استان
ایلام و عشایر با توجه به نبود پایگاه های ثابت ارتش در سطح استان با
همت و شجاعت خود توانستند از این مرز و بوم دفاع کنند.
امام جمعه ایلام خاطرنشان کرد: از افتخارات دیگر مردم این استان در
کنار نیروهای مسلح در دوران دفاع مقدس بازپس‌گیری ارتفاعات
میمک در 19 دی ماه سال 59 و اولین عملیات موفق بر علیه دشمن بعثی و
تبدیل راهبرد تهاجمی دشمن به راهبرد دفاعی است.
حجت الاسلام کریمی تبار در پایان گفت: شهدا، امنیتی بی مثال در
منطقه برای ما به ارمغان آوردن و نیروهای مسلح با مدنظر قرار دادن منطق
شهدا و پیروی از رهنمودهای ولایت فقیه، این مهم را حفظ و ارتقا
بخشیدند.
پیشرفت بازسازی مناطق زلزله زده در 9 ماه، کم‌نظیر است
محمدرضا پورمحمدی در جلسه بررسی روند بازسازی مناطق زلزله
زده شهرستان‌های میانه و سراب از پایان بازسازی تمامی واحدهای
مسکونی تعمیری در تمامی مناطق شهری و روستایی زلزله زده
شهرستان سراب خبر داد و گفت: بازسازی 65 درصد واحدهای
مسکونی تخریب شده نیز در روزهای آتی، پایان می‌یابد.