18121
سقف پرداخت نقدی به مشتریان بانک‌ها 45 میلیون تومان شد
به گزارش ایسنا، بانک مرکزی با صدور بخشنامه‌ای خطاب به تمامی
بانک‌ها و موسسات اعتباری اعلام کرد که براساس بند 13 ماده یک
آیین‌نامه اجرایی ماده 14 الحاقی قانون مبارزه با پولشویی سقف مقرر
برای پرداخت وجه نقد ریالی از سوی اشخاص مشمول از جمله
موسسات اعتباری برابر است با «مبلغ سقف مقرر در قانون برگزاری
مناقصات جهت انجام معاملات خرد به صورت وجه نقد یا معادل آن به
سایر ارزها و کالاهای گران‌بها که هر ساله توسط هیئت وزیران
تصویب می‌شود».
بر این اساس، با توجه به اینکه هیات وزیران نصاب معاملات خرد در سال
1399 را معاملات تا سقف 450 میلیون ریال تعیین کرده است، سقف
پرداخت وجه نقد در موسسات اعتباری نیز برابر این مقدار خواهد بود.
سقوط آزاد اخلاق
به گزارش ایسنا، عباس عبدی در یادداشتی در روزنامه اعتماد نوشت:
«بنده همیشه معتقد به سیاست واقع‌گرایانه یا رئالیسم سیاسی بوده‌ام؛
چه در سیاست داخلی و چه در سیاست خارجی. معتقدم که گریزی از این
نظریه نیست. در نتیجه همیشه می‌گویم که انتظار رفتار اخلاقی از طرف
مقابل خود نداشته باشید. در سیاست داخلی و در بهترین حالت فقط انتظار
رفتار قانونی را باید داشت که البته این انتظار خیلی بالایی هم هست؛