23700
مسی مقابل ارتفاع 3625 متری
به گزارش ایسنا و به نقل از آس، تیم ملی فوتبال آرژانتین سه شنبه شب در
هفته دوم انتخابی جام جهانی 2022 قطر به مصاف بولیوی می رود.
لیونل مسی، کاپیتان آلبی سلسته با چالش ارتفاع 3625 متری از سطح
دریای شهر لاپاس روبرو است. اما ستاره آرژانتینی می خواهد یکی از
بزرگترین چالش های خود را از بین ببرد، از این ارتفاع عبور و در
پایتخت بولیوی گلزنی کند.
این سومین حضور مسی در لاپاس است. او نتوانسته است پیروزی را به
همراه تیم ملی در این شهر تجربه کند. نخستین تجربه ستاره بارسا با یک
تحقیر همراه شد. یکم آوریل 2009 تیم تحت هدایت دیگو آرماندو
مارادونا با مسی جوان در ترکیب اصلی شکست دردناک 6 بر یک را مقابل
سبزپوشان در هفته یازدهم انتخابی جام جهانی 2010 آفریقای
جنوبی تجربه کرد.
ستاره آرژانتینی در بیست و ششم مارس 2013 برای دومین بار به لاپاس
رفت و آلبی سلسته تنها توانست یک امتیاز به دست آورد. اور بانگا گل
مساوی آرژانتین را به ثمر رساند. مسی با وجود داشتن موقعیت موفق به
گلزنی نشد.
کاپیتان آرژانتین دروازه بولیوی را در کشور دیگری باز کرده
است. این اتفاق در بازی دوستانه با این تیم در سال 2015 در هیوستون