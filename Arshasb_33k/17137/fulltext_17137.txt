17137
به گزارش ایسنا، گروه‌های امدادی در آماده باش هستند و گروه‌های
ارزیاب به منطقه زلزله زده اعزام شده‌اند.
زلزله‌ای به بزرگی 4.3 ریشتر فراشبند را لرزاند
رحیم آزادی در گفت‌وگو با ایسنا، گفت: منطقه فراشبند یکی از نقاط
زلزله خیز در فارس به شمار می رود و ساعت 11 و یک دقیقه امروز هم یک
مورد زلزله با قدرت 4.3 دهم ریشتری در این منطقه حادث شده است.
آزادی با یادآوری اینکه کانون زمین لرزه در مرز استان‌های فارس و
بوشهر بوده است، گفت: این مناطق طی سال های اخیر به لحاظ استحکام
بخشی بناها، شاهد اقدامات خوبی در نقاط روستایی و شهری بوده
است.
مدیرکل مدیریت بحران استانداری فارس با اشاره به اینکه عمق زمین
لرزه اخیر فراشبند، 10 کیلومتری زمین بوده است، تاکید کرد که
تاکنون هیچگونه گزارشی از بروز خسارات شدید مالی گزارش نشده
و خسارت جانی هم خوشبختانه نداشته ایم.
آزادی در عین حال تاکید کرد که بلافاصله بعد از ثبت زلزله، گروه های
ارزیاب بنا به وظیفه ذاتی از طریق هلال احمر و فرمانداری شهرستان، به
مناطق مختلف تحت تاثیر زمین لرزه اعزام می شوند و وضعیت را به شکل
دقیق بررسی میکنند.