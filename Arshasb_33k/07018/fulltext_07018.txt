7018
وی در ادامه با اشاره به اینکه الگوهای مصرف انرژی در دنیا در حال
تغییراست، گفت: امروز کشورهای توسعه یافته دنیا به دنبال تغییر
الگوهای مصرف انرژی و افزایش بهره وری در مصرف آن هستند.
علی آبادی در بخش دیگری از صحبت‌های خود با اشاره به روند
توسعه‌ای مجموعه مپنا در طول سال‌های اخیر توضیح داد: مپنا حدود
10 سال گذشته چند محصول اصلی بیشتر نداشت اما امروز بیش از 190
محصول تولید می‌کند.
این مسئول اضافه کرد: 10 سال پیش مجموعه مپنا برای واردات
تجهیزات و مواد اولیه مورد نیاز خود بیش از یک میلیارد دلار ارزبری
داشت ولی امسال میزان ارزبری این شرکت به کمتر از 300 میلیون دلار
رسیده است.
علی آبادی تاکید کرد: در حال حاضر مجموعه مپنا برای تولید
محصولات خود تنها مواد اولیه ای را وارد می کند که تولید آنها در
داخل کشور صرفه و توجیه اقتصادی ندارد.
وی با اشاره به اینکه برای توسعه مجموعه مپنا باید با دیگر کشورها
ارتباط داشته باشیم گفت: البته این ارتباط نباید به گونه‌ای باشد که اگر
درهای دنیا به روی ما بسته شد چراغ تولید در کشور خاموش شود.
مدیرعامل مپنا اضافه کرد: مپنا با تکیه بر عقل و دانش و ارتباط با سایر
کشورها تلاش دارد این مجموعه را توسعه دهد.