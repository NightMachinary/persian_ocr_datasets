6877
اکبر بهنامجو 22 اردیبهشت در جلسه بررسی موضوع انتقال پادگان
ارتش با حضور جامعه اسلامی بازار اردبیل اظهارکرد: انتقال این
پادگان قدیمی به بیرون شهر ضروری است و وجود ارتش جهت ایجاد
امنیت و کمک در بحران‌های احتمالی با استقرار در مکان مناسب‌تر برای
استان اردبیل نیاز اساسی است.
استاندار اردبیل ادامه داد: در نقشه قبلی مورد توافق 13 درصد فضای سبز
در نظر گرفته شده بود بطوریکه به اتفاق رییس شورای شهر و شهردار
اردبیل این نقشه رد و با پیگیری‌های فراوان یک نقشه جدید تهیه شد.
وی اضافه کرد: در بحث پادگان یک سری الزامات وجود دارد که بنا به
منویات مقام معظم رهبری پادگان‌ها باید از داخل شهر به بیرون انتقال
داده شود و حق و حقوق ارتش نیز از محل پادگان محفوظ بماند.
بهنامجو با بیان اینکه ارتش برای ساخت پادگان جدید ارتش در بیرون
شهر باید از منابع این مکان استفاده کند، افزود: برای راه‌اندازی
مجدد پادگان پول کلانی لازم است که از محل تراکم این محل تامین
می‌شود.
به گفته وی برای تامین زمین مورد نیاز پادگان ارتش جلسات متعددی
برگزار شده که خوشبختانه اعتبار لازم از محل سفر رییس‌جمهوری به
استان اردبیل برای تملک زمین درنظر گرفته شده است.
استاندار اردبیل با تاکید بر این که استان اردبیل یک استان مرزی است،