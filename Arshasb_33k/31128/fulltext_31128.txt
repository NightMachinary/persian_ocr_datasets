31128
به گزارش ایسنا به نقل از گاردین، یک مجسمه که کمتر از دو سانتی‌متر
طول دارد و به بازه زمانی بین 13000 تا 13800 سال پیش بازمی‌گردد به
عنوان قدیمی‌ترین اثر هنری چین شناخته شد.
کارشناسان معتقدند این مجسمه که به شکل یک پرنده و با تراشیدن
استخوان ساخته شده است به یک سنت هنری اصیل تعلق دارد که با سایر
آثار هنری قدیمی اروپا ارتباطی ندارد.
مدیر پروژه تحقیقاتی این اثر می‌گوید: «وقتی با میکروسکوپ به این
اثر نگاه کنید می‌بینید که توسط یک هنرمند ساخته شده است.»
قدیمی‌ترین مجسمه‌های حکاکی‌شده قدمتی به مراتب بیشتر از این
مجسمه پرنده دارند. این آثار در حقیقت مجسمه‌های کوچکی از جنس
عاج ماموت هستند که به شکل انسان و حیوانات مختلف ساخته شده‌اند
و به حدود 40 هزار سال پیش و کوهستانی در آلمان بازمی‌گردند.
با این حال مجسمه پرنده بسیار کوچک‌تر از مجسمه‌های کشف‌شده در
آلمان است. ساخت مجسمه پرنده به شکلی که روی یک پایه ایستاده است
در بین آثار هنری دوره پارینه‌سنگی بی‌نظیر محسوب می‌شود.
این مجسمه به اندازه‌ای سالم باقی مانده که کارشناسان قادرند تمامی
روش‌ها برای ساخت ابعاد مختلف آن از جمله نحوه شکل دادن چشم‌ها و
منقارش را مورد بررسی قرار دهند.
کشف قریب به 3 هزار تن کنجاله سویا و دانه روغنی قاچاق در سوادکوه