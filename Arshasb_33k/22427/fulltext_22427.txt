22427
می‌گوید بعد از ورود کرونا به کشور با جماعتی مواجه شد که شور
برشان داشته‌ بود و فکر می‌کردند اگر مواد مخدر مصرف کنند کرونا
نمی‌گیرند که این شور باعث شد آنهایی که تفننی سراغ مواد می‌رفتند
به مصرف‌کننده‌های دائمی تبدیل شوند و در نتیجه میزان مراجعه
تازه‌معتادشده‌ها به مراکز درمان اعتیاد بالا برود. او می‌گوید: یکی از
این مراجعان زن و شوهر جوانی هستند که قبلا در مهمانی‌ها و
دورهمی‌ها گاهی دودی به بدن می‌رساندند اما بعد از ماجراهای کرونا
و وحشت اولیه از بیماری هر روز مصرف کردند و مجبورند حالا برای
درمان اعتیاد خرج کنند.
افزایش مصرف مواد مخدر و ظهور مصرف‌کننده‌های جدید
موضوعی است که محمد عبد خدا، درمانگر اعتیاد در تهران نیز به چشم
دیده و در این چند ماه تجربه‌اش کرده‌ است. او به ما می‌گوید: با این که
هنوز هیچ پژوهش علمی تایید نکرده که مخدرها باعث کاهش ابتلا به
کرونا می‌شود اما افزایش مراجعه افرادی که تا به حال تحت درمان
نبوده‌اند و مصرف‌کننده جدید محسوب می‌شوند،‌ نشان می‌دهد
مافیا در رسیدن به اهداف کرونایی‌اش موفق بوده‌ است.
تشدید گرایش به سنتی‌ها
تریاک با این که یکی از قدیمی‌ترین مخدرهای جهان است اما هیچ‌وقت
از مد نیفتاده و با این که رنگ‌به‌رنگ مخدر صنعتی خوش‌ رنگ و لعاب به