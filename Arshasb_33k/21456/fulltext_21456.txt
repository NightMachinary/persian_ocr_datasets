21456
فینالیست‌های لیگ قهرمانان از نگاه ماتئوس
به گزارش ایسنا و به نقل از اسکای اسپورت، تکلیف 8 تیم راه یافته به مرحله
یک چهارم نهایی لیگ قهرمانان اروپا مشخص شده است.
قرار است که این رقابت ها از چهارشنبه شب هفته جاری در لیسبون آغاز
شود.
ماتئوس ستاره سابق ژرمن ها و بایرن مونیخ براین باور است که بایرن
بیشترین شانس را برای قهرمانی دارد.
او گفت: قبل از هر چیزی می خواهم تاکید کنم که بایرن در فصل جاری
بیشترین شانس را برای قهرمانی دارد. من برای پیدا کردن یک نقطه ضعف
در بایرن به کوچک ترین جزئیات توجه کردم مانند کسی که در یک انبار
کاه دنبال یک سوزن می گردد با این حال باید تاکید کنم که تیم کنونی
بایرن از هر نظر آماده است و هیچ نقطه ضعفی ندارد این درحالی است که
بارسلونا نقاط ضعف زیادی برابر ناپولی نشان داد. به نظرم بایرن با شکست
دادن بارسلونا به نیمه نهایی می رود و در نهایت قهرمان می شود.
ماتئوس درباره لواندوفسکی گفت: او نه تنها بهترین بازیکن جهان
است بلکه شخصیت، حضور و تمرکز او برای گلزنی در بایرن بی نظیر است.
هیچ بازیکنی مانند لواندوفسکی نیست.
او درباره مسی گفت: به نظر مسی همچنان می تواند در هر دیداری
سرنوشت ساز شود اما برای برنده شدن باید یک تیم بسیار خوب داشت.