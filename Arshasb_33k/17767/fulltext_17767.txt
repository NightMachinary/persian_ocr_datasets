17767
سرانه ورزشی داراب و زرین‌دشت طی 6 سال 2 برابر شده است
حیدرعلی کامیاب شامگاه یکشنبه 21 اردیبهشت ماه در مراسم
بهره‌برداری از سالن چند منظوره روستای مزایجان از توابع
شهرستان زرین دشت، افزود: در شهرستان زرین‌دشت، عملیات
اجرایی 12 زمین چمن مینی فوتبال آغاز شده بود که 6 پروژه به
بهره‌برداری رسیده است.
به گزارش ایسنا به نقل از روابط عمومی ورزش و جوانان فارس،
کامیاب با بیان اینکه 6 پروژه دیگر نیز امسال افتتاح خواهد شد، افزود:
عملیات اجرایی زمین چمن شهر پیر نیز انجام شده و این پروژه با پهن شدن
چمن آن، آماده بهره‌برداری خواهد بود.
وی امضای مصوبه ساخت استخر سرپوشیده این شهرستان توسط
معاون وزارت ورزش و جوانان را محقق شدن آرزوی مردم این
شهرستان دانست و گفت: به زودی عملیات ساخت این پروژه شروع
می‌شود.
مدیرکل ورزش و جوانان فارس با بیان اینکه تمام این اتفاقات در
شرایطی افتاده که دولت در بی‌سابقه‌ترین تنگناهای مالی به واسطه
تحریم‌های ظالمانه غرب قرار داشته است، افزود: جا دارد از
پیمانکاران که در این شرایط در توسعه زیرساخت های ورزشی به
اداره کل ورزش و جوانان کمک کردند تشکر کنم.