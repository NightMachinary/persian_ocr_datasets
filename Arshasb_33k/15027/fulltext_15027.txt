15027
عضو کمیسیون اقتصادی مجلس با بیان اینکه وقتی میزان عرضه از
میزان تقاضا پیشی بگیرد قیمت‌ها باید به سمت تعدیل و کاهش حرکت
کند گفته است: با توجه به این اصل، روند قیمت مسکن با کاهش معاملات
خرید و فروش باید نزولی می شد، اما طبق گزارش ها، قیمت ها در اسفند ماه
با وجود کاهش معاملات روندی صعودی داشته است.
شهاب نادری ادامه داد: به نظر من که افزایش قیمت مسکن با وجود
کاهش معاملات تحت تأثیر عواملی بوده است، یکی از مهم ترین دلایل
بروز این مسئله، فعالیت دلالان است، متأسفانه بسیاری از سوداگران و
دلالان با هدف کسب سودهای کلان اقدام به خرید گسترده مسکن در
سال گذشته کرده اند، بنابر این این گروه از افراد با اقدامات سازمان
دهی شده مانع از کاهش قیمت مسکن می شوند.
نادری تصریح کرد: در شرایط کنونی قیمت مسکن باید به میزان قابل
توجیهی کاهش یابد، زیرا در این وضعیت میزان تقاضا برای خرید
پایین آمده و در این شرایط قیمت ها باید تعدیل شود.
این نماینده مردم در مجلس دهم ادامه داد: وزارت راه و شهرسازی باید
اجازه فعالیت دلالان و سوداگران را در بازار ندهد، زیرا مهم ترین عامل
بر هم خوردن تعادل بازار مسکن، تداوم فعالیت دلالان است، حال
وزارتخانه می تواند با اجرای سیاست های مالیاتی مانند مالیات بر
عایدی سرمایه مسکن، شرایط را برای فعالیت دلالان محدود کند.