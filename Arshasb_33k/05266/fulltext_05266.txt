5266
انتقاد عمومی در آمریکا از اظهارنظر ترامپ درباره سلامتی اون
به گزارش ایسنا، به نقل از بیزینس اینسایدر، دونالد ترامپ رئیس
جمهور آمریکا در توئیتی نوشت: کیم جونگ اون وضعیت سلامت
خوبی دارد. هرگز او را دست کم نگیرید!
در پی مطرح شدن این اظهار نظر از سوی رئیس جمهور آمریکا بسیاری
از فعالان غربی و آمریکایی درفضای مجازی این مساله را که وی با توجه
به سوابق حقوق بشری کره شمالی و ثبت رکورد 200 هزار کشته در اثر
ابتلا به کرونا در آمریکا به تحسین از سلامت کیم جونگ اون پرداخته،
نامناسب دانستند.
کاملا مشخص نیست که چرا ترامپ احساس کرده باید توئیتی درباره
وضعیت سلامت کیم جونگ اون بفرستد اما در ماه های اخیر شایعات
درباره بد بودن وضعیت سلامتی رهبر کره شمالی بالا گرفتند.
از سوی دیگر کتاب جدید یک خبرنگار به نام باب وودوارد درباره
دونالد ترامپ ابعاد جدیدی از روابط این رئیس جمهور آمریکا با رهبر
کره شمالی را فاش کرده است.
طبق نوشته این کتاب که نسخه ای از آن قبل از انتشار به دست بیزینس
اینسایدر رسیده، ترامپ خیلی مثبت درباره کیم جونگ اون حرف
زده و جزئیات وحشتناکی را درباره اعدام شوهرعمه رهبر کره شمالی
مطرح می کند.