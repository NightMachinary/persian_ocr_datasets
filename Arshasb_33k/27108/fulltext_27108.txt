27108
صادق‌زاده درباره پیامدهای این تصمیم گفت: نکته مثبت این اقدام
بررسی علمی‌تر و تخصصی‌تر پرونده‌ها بود و کارشناسان مراقب
بودند که ضوابط رعایت شود و نکته منفی همان متمرکز بودن فرایند
بود که سبب افزایش فشارها به مناطق می‌شد و درنهایت به این منجر شد که
این رویه متوقف شود.
او چنین نتیجه گرفت که اگر شوراها در فرایند صدور پروانه‌ها نقش
موثرتری داشته باشند، رعایت صرفه و صلاح بهتر انجام خواهد شد.
صادق‌زاده با تاکید بر اینکه شورا در قانون جایگاه پراهمیتی دارد،
گفت: سطحی از صرفه و صلاح را به شورا و سطح دیگری از آن را به
شهرداری ارجاع می‌دهند.
او افزود: معتقدم نگاه آکادمیک باید پشتوانه مباحث کاربردی باشد
وگرنه تصمیمات، همان تصمیمات مقطعی اکثر مدیران شهری
خواهد شد که تبعات و تجربیات منفی همراه دارد و برای رسیدن به نتیجه
مطلوب به زحمت و زمان بسیار نیاز است.
مشاور راهبردی مرکز مطالعات و برنامه‌ریزی شهر تهران ادامه داد:
شورای شهر نهادی تصمیم‌گیرنده و نظارتی است؛ اما تنها در حوزه
شهرداری قدرت عمل دارد و در مورد سایر دستگاه‌ها همانند سازمان
آب و یا آموزش و پرورش نمی‌تواند قدرتی اعمال کند و این ضعفی
قانونی است.