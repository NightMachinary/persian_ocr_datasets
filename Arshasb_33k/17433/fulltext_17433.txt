17433
ماموران پس از مدتی مراقبت، مشاهده کردند که مردی میانسال در
حالی که یک دستگاه گاو صندوق را حمل می‌کرد از داخل مغازه ای
خارج می‌شود.
سرکلانتر هفتم پایتخت ادامه داد: این مرد حدودا 40 ساله به محض
مشاهده ماموران کلانتری گاو صندوق را رها کرده و از محل
می‌گریزد. با توجه به گریختن وی ماموران کلانتری بلافاصله او را
تعقیب کرده و پس از مدت کوتاهی تعقیب و گریز وی را دستگیر کردند.
جلیلیان گفت: با دستگیری متهم و انتقال وی به درب مغازه مشخص شد که
متهم با تخریب قفل مغازه، علاوه بر سرقت گاو صندوق تعدادی از اموال
مغازه را نیز سرقت کرده است.
به گفته وی، متهم 99 جفت دستکش ورزشی، 11 عدد شلوار ، 188 عدد
تیشرت را سرقت و پس از آن به داخل خودروی وانت انتقال داده است.
سرکلانتر هفتم پایتخت تصریح کرد: متهم به همراه اموال کشف شده به
کلانتری انتقال و با دعوت مالک مغازه اموال سرقتی طی صورتجلسه ای
به وی تحویل داده شد.
وی با بیان اینکه متهم به 15 فقره سرقت از مغازه‌های بازار و اطراف بازار
اعتراف کرده است، ادامه داد: متهم اظهار داشت اموال سرقتی را به افراد
عبوری فروخته است. تحقیقات پلیسی برای کشف جزئیات پرونده
ادامه دارد.