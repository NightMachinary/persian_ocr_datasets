9720
تردد بین شهرها با پلاک غیر بومی مشمول جریمه 500 هزار تومانی
‌سرهنگ محمدرضا محمدی در گفت و گو با ایسنا، در خصوص زمان
بندی جدید طرح زوج و فرد در اصفهان، اظهار کرد: در راستای
مصوبات ستاد مبارزه با ویروس‌کرونا، طرح زوج و فرد در تمام معابر
شهری اصفهان، اعم از درون‌شهری و بزرگراهی به منظور سهولت تردد
کارمندان ادارات و شرکت ها، صبح ها از ساعت 8 تا 13 و عصرها از
ساعت 15 تا 24 اجرا می شود.
وی افزود: مبلغ جریمه طرح زوج و فرد تاکنون هیچ گونه افزایشی
نداشته‌ و درصورت افزایش در آینده اطلاع رسانی خواهد شد.
رئیس پلیس راهور استان اصفهان با اعلام اینکه از ساعت 14 امروز (20
فروردین) و روزهای 21 و 22 فروردین محدودیت های شدیدتری
برای تردد بین شهرها با پلاک غیر بومی، مشابه روزهای 12 و 13 فروردین
اعمال می شود، افزود: در صورت تخلف و تردد غیر مجاز، وسایل نقلیه
مشمول جریمه 500 هزار تومانی و توقیف یک ماهه می شوند.
سرهنگ محمدی خاطرنشان کرد: تردد در داخل شهرها با پلاک بومی و
در صورت ضرورت با رعایت مقررات زوج و فرد انجام می شود.
به گفته وی، برابر مصوبات ستاد ملی مبارزه با ویروس کرونا ترددهای
غیر ضروری در داخل شهرها با پلاک بومی و غیر بومی هم مشمول جریمه
است.