20691
عیادت خادمین آستان مقدس حضرت عبدالعظیم(ع) از بیماران
کرونایی بیمارستان هاجر(س) 
به گزارش ایسنا به نقل از روابط عمومی آستان مقدس حضرت عبدالعظیم
علیه السلام، جمعی از خادمین این بارگاه ملکوتی با بهمراه داشتن پرچم
متبرک گنبد منور حضرت سیدالکریم(ع)، با حضور در بیمارستان
هاجر(س) تهران، ضمن عرض تسلیت به مناسبت ایام رحلت ملکوتی
سفیر حضرت امام هادی علیه السلام،حضرت عبدالعظیم حسنی علیه
السلام و آرزوی سلامتی و صحت برای بیماران کرونایی آن مرکز، با
اهدا بسته های متبرک از ایشان عیادت کردند.
خادمین این بارگاه نورانی به پاس خدمات ارزشمند پزشکان و
پرستاران این مرکز ضمن تشکر از زحمات ایشان، بسته‌های متبرک این
آستان مقدس را به ایشان اهدا نمودند.
عیادت دادستان تهران از بازپرس مصدوم دادسرای امور جنایی
به گزارش ایسنا به نقل از دادسرای عمومی و انقلاب تهران، نظر به اینکه
قاضی بخشوده، بازپرس ویژه قتل دادسرای عمومی و انقلاب ناحیه 27
تهران در هفته جاری مورد سو قصد تعدادی افراد ناشناس قرار گرفت و
در بیمارستان بستری شد، روزچهارشنبه دادستان عمومی و انقلاب
تهران به همراه تعدادی از معاونین و کارکنان دادسرا در بیمارستان
حاضر و از بازپرس مصدوم عیادت کردند.