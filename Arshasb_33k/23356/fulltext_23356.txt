23356
مردم‌سالاری دینی، ثمره درخت انقلاب است
سردار رحیم جهانبخش ظهر امروز (21 شهریور) در جریان بازید از
شعبات اخذ رای زنجان، در جمع خبرنگاران، اظهار کرد: پلیس
آمادگی کامل و صددرصدی را برای تامین نظم و امنیت انتظامی و
ترافیکی انتخابات دور دوم یازدهمین مجلس شورای اسلامی در
شهرستان‌های زنجان و طارم دارد.
وی با بیان اینکه ثمره درخت انتخابات مردم‌سالاری دینی است،
افزود: مشارکت در انتخابات به معنای مشارکت مستقیم و عمیق در ارتقا
فرهنگ، عمران و آبادانی کشور است.
این مسئول با بیان اینکه افتخار نیروی انتظامی، صیانت از آرای مردم
است، تصریح کرد: حضور پرشور مردم در انتخابات، نشان‌دهنده
اقتدار و صلابت نظام مقدس جمهوری اسلامی ایران است.
فرمانده انتظامی استان زنجان، با بیان اینکه در صندوق‌های اخذ رای
انتخابات، همه شیوه‌نامه‌های بهداشتی برای تامین نظم و امنیت
انتخابات انجام شده است، ادامه داد: نیروی انتظامی در انتخابات
بی‌طرف بوده و طرفدار کاندیدای خاصی نیست.
سردار جهانبخش با بیان اینکه وظیفه دینی و انقلابی هر ایرانی به‌عنوان
یک عضو از ملت بزرگ ایران شرکت در انتخابات است، خاطرنشان
کرد: با حضور پررنگ مردم در مرحله دوم یازدهمین دوره انتخابات