19084
شهوت و جنون
به گزارش ایسنا، روزنامه اعتماد نوشت: «نرون هنوز سه سالگی‌اش را
تمام نکرده بود که پدرش را از دست داد و مادرش هم شرایط مراقبت و
پرورش او را نداشت. عمه‌اش او را پذیرفت و دو معلم، یکی رقصنده و
دیگری آرایشگر را برای آموزشش به خدمت گرفت. چندی بعد
شرایط تغییر کرد و پسرخوانده امپراتور شد و هنوز نوجوانی را به
پایان نبرده بود که به امپراتوری رسید. مادرش او را از آموختن فلسفه
منع کرده بود زیرا باور داشت «فلسفه با قدرت امپراتوری ناسازگار
است» اما شاعری توانا بود و آن قدر خوب می‌نوشت که بسیاری
می‌گفتند او اشعار دیگران را به نام خود عرضه می‌کند. اوایل کار
نشانه‌هایی فریبنده از خرد و ملایمت داشت. مثلا مالیات‌های
عقب‌مانده را بخشید، کار خبرچینان حکومت را از رونق انداخت و
حتی نوشته‌اند زمانی که پای حکم اعدام محکومی را امضا می‌کرد،
گفت: «کاش هرگز نوشتن نیاموخته بودم.» تیرداد اشکانی را که طبق
توافقات قبلی به رم رفته بود به گرمی و احترام پذیرفت و به او قول داد تا
روزی که زنده است دیگر جنگی میان دو دولت درنمی‌گیرد؛ گویا
حتی می‌خواست سربازانش را از پیشروی در سرزمین آن زمان بدوی
بریتانیا منع کند اما نگران از این که دیگران این تصمیم را به ضعف تفسیر
کنند از آن منصرف شد. اما خیلی زود آن بخش تاریک شخصیت خود را