24590
می‌روند و پسماندهایی را که به احتمال زیاد آلوده به ویروس کرونا
هستند تحویل‌گرفته و در همان مکان توسط اتوکلاو
ضدعفونی‌کرده و با رعایت کامل موازین بهداشتی و ایمنی آنها را در
سایت جداگانه‌ای، با عمق و آهک بیشتر از حد معمول دفن می‌کنند.»
این اتفاقی است که به‌نظرمی‌رسد در حال انجام است اما به‌نظر‌می‌رسد
آنچه باید باشد تفاوت‌هایی با شیوه کنونی دارد. محمد بازگیر، رئیس
پیشین محیط‌زیست شهر تهران روایتش را از جایی به جام‌جم می‌گوید
که پسماندهای بیمارستانی به محل امحا رسیده‌است. او می‌گوید:
«یکی از روش‌های فرآیند دفع نهایی پسماند، روش‌ دفن‌کردن است
که باید اصول بهداشتی آن رعایت شود. به این معنی که در جایی که کف
آن دیواره‌های ایزوله باشد و شیرابه پسماند بیرون نزند و منتشر نشود و
بعد روی آن آهک و مواد ضدعفونی‌کننده ریخته می‌شود و درنهایت
دفن شود. برای دفع پسماند، روش‌های دیگری هم ازجمله سوزاندن
وجود دارد اما در ایران بیشترین روش بر مبنای دفن پسماند است.
بنابراین، این مراحل باید انجام شود و اکنون در بیمارستان‌ها
دستگاه‌های امحا زباله وجود دارد اما این‌که چقدر این پروسه کامل
انجام شود یا نه نیاز به بررسی بیشتر دارد.» اما نگاه‌های متفاوت بیشتری هم
در این میان وجود دارد،‌ نگاه‌هایی که معتقد است اصولا دفن این زباله‌ها
کارشناسانه نیست.