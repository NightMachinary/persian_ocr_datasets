9387
استادآقا با تشریح یکی از این طرح‌ها گفت: تجلیل از کارکنان
نفت‌کش اعزام‌شده به ونزوئلا ازجمله‌ برنامه‌های طرح «زیر سایه
خورشید» است. کارکنان این کشتی که اخیراً طی پیامی مورد تفقد
رهبر معظم انقلاب هم قرار گرفتند، روز چهارم تیرماه وارد ایران
می‌شوند و خادمان این آستان ملکوتی با حضور در بندرعباس ضمن
استقبال، از آنها تجلیل خواهند کرد.
به گفته وی تجلیل خادمان آستان قدس رضوی از رزمندگانی که در
ارسال ماهواره‌بر «نور» به فضا نقش‌آفرین بوده‌اند، از دیگر
ویژه‌برنامه‌های دهه کرامت در این بنیاد است. همچنین در این ایام از
110 خانواده شهید مدافع سلامت در سراسر کشور با هدایای ویژه
تولیت آستان قدس تجلیل خواهد شد.
این مقام مسئول در آستان قدس رضوی، برنامه‌های متنوع معرفتی و
فرهنگی ازجمله مسابقات کتاب‌خوانی، مسابقات در نظر گرفته‌شده
در بستر فضای مجازی، طراحی و اجرای پویش جشن‌های خانگی
به‌صورت گسترده، توزیع نمک و آرد متبرک در سطح 88 هزار خانواده
را بخش دیگری از طرح‌های دیده‌شده برای دهه کرامت امسال
برشمرد.
وی همچنین اضافه کرد: در قالب برنامه سراسری «زیر سایه
خورشید»، خادمان در ایام دهه کرامت در مراکز مختلفی ازجمله