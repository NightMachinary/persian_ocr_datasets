3523
پذیرش بگیرند. بحث سلامت دانش‌آموزان به قدری برای ما مهم است
که کنکور هم باید تحت‌الشعاع سلامت دانش‌آموزان قرار بگیرد.»
این نماینده مجلس با اعلام این مسأله که قوانین تغییر شیوه برگزاری
کنکور وجود دارد، ادامه داد: «قانون در این زمینه وجود دارد.
می‌توان امسال کنکور برگزار نکرد.»
منصور غلامی، وزیر علوم هم در این‌ باره گفته در شرایط عادی هم بخش
قابل ملاحظه‌ای از رشته‌های دانشگاهی از طریق بررسی سوابق
تحصیلی صورت می‌گیرد و در سال‌ جاری این امکان فراهم است: «باید
تلاش شود با اطلاع‌رسانی کارشناسی‌شده تعداد بیشتری از
داوطلبان ورود به دانشگاه‌، متقاضی ورود از طریق سوابق تحصیلی
باشند.»
وقتی در هفته نخست اسفند مدارس تعطیل شدند، کمتر کسی به این فکر
می‌کرد کرونا روی کنکور و سرنوشت یک‌میلیون و 200هزار نفر که
برای رسیدن به کمتر از 30هزار رشته با آینده شغلی رقابت می‌کنند،
سایه بیندازد. جولان بی‌پروای کرونا در شهرها باعث شد سه سناریو
برای بازگشایی مدارس در دوره کنترل کرونا روی میز بیاید؛
سناریوهایی که پایان فروردین، اردیبهشت و خرداد را برای پایان
تعطیلات مدرسه در نظر گرفتند. پایان تعطیلات در فروردین تغییری
در تقویم آموزشی نداشت و با فاصله حداکثری 20 ‌روزه کنکور