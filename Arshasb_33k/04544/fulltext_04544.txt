4544
علیه یکدیگر حرف می‌زنند.
دیدارکنندگان با سفیر عربستان می‌گویند، البخاری معتقد است
سیاست عربستان با لبنان تنها به حریری و جعجع محدود نمی‌شود و او
سیاست کشورش را بیان می‌کند.
گفتنی است که سفیر عربستان در بیروت در مراسم ضیافتی که هفته
گذشته برای تعدادی از سفیران عرب در معراب واقع در استان جبل
لبنان ترتیب داده شده بود، حضور نیافت.
الازهر مصادره اراضی اطراف حرم ابراهیمی را محکوم کرد
به گزارش ایسنا، به نوشته روزنامه مصری الیوم السابع، الازهر مصر با
صدور بیانیه‌ای آنچه را که برخی رسانه‌ها در خصوص تصمیمات
رژیم صهیونیستی مبنی بر احداث شهرک‌های جدید در شهرک القدیمه
در شهر الخلیل و مصادره اراضی آن برای ایجاد مسیری ویژه جهت
تسهیل یورش به حرم ابراهیمی و تداوم یهودی‌سازی آن منتشر
کرده‌اند را محکوم کرد.
الازهر در بیانیه مذکور همچنین مخالفت خود را با نقض‌های آشکار و
سیاست‌های تنش‌آفرین رژیم صهیونیستی علیه آثار دینی و تاریخی
فلسطینی و نیز علیه مقدسات اسلامی و مسیحی را که نقض آشکار قوانین
بین‌المللی به شمار می‌آید، اعلام کرد.
این نهاد از جامعه جهانی خواست مسئولیت خود را در قبال مسأله فلسطین