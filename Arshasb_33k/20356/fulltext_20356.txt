20356
عربستان میزبان نشست حامیان مالی یمن است
به گزارش ایسنا، به نقل از خبرگزاری فرانسه، این نشست از طریق
ویدئوکنفرانس با مشارکت سازمان ملل و با هدف مقابله با شیوع کرونا
در یمن برگزار می‌شود.
یمن که فقیرترین کشور عربی است و از سال 2014 شاهد جنگ و
درگیری است با شیوع قحطی و بیماری‌های واگیردار نیز مواجه است.
عربستان که خود از بزرگترین اهداکنندگان کمک مالی به یمن است
اعلام نکرده چه مبلغی برای حمایت از یمن جمع‌آوری خواهد شد. این
نشست در زمانی برگزار می‌شود که نهادهای بشردوستانه هشدار
می‌دهند کرونا احتمالا عواقب وخیمی برای یمن داشته باشد.
سه‌شنبه گذشته انصارالله از اولین مورد فوتی کرونا در صنعا خبر داد.
عربستان و امارات پشت پرده ناآرامی‌های لبنان
حمیدرضا ترقی در گفت‌وگو با ایسنا، ضمن اشاره به شرایط سخت
اقتصادی حال حاضر لبنان، اظهار کرد : پیش از این مشکلات لبنان
مربوط به ضعف‌های مالی دولت و ناتوانی در کسب درآمدهای مورد
نیاز برای عمران و توسعه رفاهی مردم کشورش می‌شد، در حال حاضر
نیز دولت لبنان از نظر مالی امکان تامین خسارت سنگینی که اخیرا به
خاطر انفجار یکی از انبارهای مواد منفجره به این کشور وارد شده است
را ندارد و قطعا نیازمند وام‌های بین‌المللی است .