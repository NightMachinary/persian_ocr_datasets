13438
خبری از آغاز اردوهای تیم ملی تیراندازی نیست!
به گزارش ایسنا، بیش از سه ماه است که با گسترش کرونا در ایران
ملی‌پوشان تیراندازی خانه نشین شده اند و تمرینات خود را به صورت
خشک و از خانه پیگیری می‌کنند. در حالی که مدتی است فدراسیون
پزشکی ورزشی و ستاد مقابله با کرونا اجازه فعالیت در رشته‌های
انفرادی از جمله تیراندازی را صادر کرده اند اما فدراسیون
تیراندازی هنوز قصد برگزاری اردوی متمرکز در تهران را ندارد. این
در حالی است که پیش از این فدراسیون تیراندازی از آغاز اردوهای
تیم ملی از 17 خرداد ماه خبر داده بود اما اکنون سخنگوی فدراسیون
می‌گوید برای آغاز اردوها هیچ درخواستی از مربیان نداشتیم و فعلا
خبری از آغاز اردوهای متمرکز تیم ملی نیست. البته این در حالی است که
الهام هاشمی سرمربی تیم ملی تفنگ اوایل خرداد از لزوم آغاز اردوهای
تیم ملی تیراندازی سخن گفته بود.
تیراندازی تعداد زیادی ورزشکار المپیکی دارد که باید خود را برای
المپیک 2020 آماده کنند. نجمه خدمتی، آرمینا صادقیان، فاطمه
کرم زاده، هانیه رستمیان، مهیار صداقت و جواد فروغی تیراندازان
المپیکی ایران هستند. حال باید دید فدراسیون در نهایت چه تصمیمی
برای آغاز اردوهای تیم ملی خواهد گرفت.
الهام هاشمی اوایل خرداد 99 با تاکید بر لزوم آغاز اردوهای تیم ملی