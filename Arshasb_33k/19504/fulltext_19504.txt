19504
را می‌خورند، زوج‌هایی را در اطراف خود می‌شناسیم که هزینه‌های
سرسام‌آوری را برای درمان ناباروری متحمل می‌شوند، اما در این بین
افرادی نیز هستند که به دلایل متعدد سعی می‌کنند از قبول مسئولیت پدر
و مادری شانه خالی کنند.
شنیدن صدای خنده و گریه نوزاد یکی از دلنشین‌ترین نواهای دنیا
است که تعدادی از زوج‌های جوان که تعداد آن‌ها در این روزها نیز کم
نیست در حسرت شنیدن این صدا هستند.
واژه سرراهی برای ما تداعی‌کننده کودکی است که والدین این
کودک به هزار و یک دلیل از جمله فقر، عدم قبول مسئولیت نگهداری
کودک توسط یکی از والدین، بارداری ناخواسته و ... توانایی
نگهداری از فرزند خود را نداشته‌اند و شاید برای اینکه کودکشان
سرنوشت بهتری داشته باشد کودک را در خیابان رها می‌کنند.
کودکانی که با برچسب سرراهی بودن بزرگ می‌شوند، تا آخر
عمرشان حس اضافی و سربار بودن دارند و فکر می‌کنند سرنوشتشان
برای کسی اهمیت ندارد و این برچسب تا آخر عمرشان با آن‌ها همراه
است، رفتار بسیاری از افراد جامعه در برخورد با کودکان سرراهی یا
کودکانی که به هر دلیلی از نعمت داشتن پدر و مادر محروم هستند
مناسب نیست، گاهی به این کودکان نگاه ترحم‌آمیز و گاهی نگاه
خشم‌آلود داریم که این نوع رفتارها آسیب‌زننده است.