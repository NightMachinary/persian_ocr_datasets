4239
تقاضا برای مصرف قرص‌های روانگردان و به اصطلاح شادی‌آور نیز
افزایش یافته است.
دولت هند پیش‌تر محدودیت‌های کامل و سختگیرانه را در سراسر
کشور برای کاهش سرعت انتشار کرونا اعمال کرده بود. یکی از
پیامدهای ناخواسته این استراتژی بقا، افزایش تنهایی و افسردگی
بوده است که 43 درصد از هندی‌ها درگیر آن هستند.
به گفته ماموران گمرکی هند، از زمان اعلام این محدودیت‌ها،
واردات بسته‌های پستی خارجی با مواد مخدر افزایش یافته است.
مواد مخدر توقیف شده به مناطق مختلف کشور به ویژه مناطق جنوبی و
شرقی هند ارسال شده است.
اداره گمرک هند در ماه مارس هشداری از سوی اینترپل مبنی بر اینکه
سندیکاهای جرایم سازمان یافته با توجه به محدودیت‌های
کرونایی و سفرهای‌ هوایی از روش‌های جدیدی برای قاچاق مواد
مخدر استفاده می‌کنند، دریافت کرده بود.
بنا بر گزارش اسپوتنیک، یکی دیگر از مقامات ارشد گمرک چنای نیز
اظهار داشته که این اداره نسبت به ماه‌های مشابه در سال گذشته شاهد
جهش چهار برابری توقیف قرص‌های روانگردان از ماه آوریل بوده
است. این مقام تأکید کرد که قاچاقچیان از خدمات پیک بین‌المللی
برای قاچاق مواد مخدر در سراسر مرزها استفاده می‌کنند.