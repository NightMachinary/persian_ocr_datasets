5709
اولین قاتل زنجیره‌ای
به گزارش ایسنا، روزنامه همشهری نوشت: «زمستان سال1312،
برای تهرانی‌ها سردتر و مخوف‌تر از سال‌های قبل بود. دهم دی‌ماه آن
سال، جوانی که برای شکار به بیابان شترخان رفته بود، جسد بی‌سری
پیدا کرد و به اداره تأمینات نظمیه خبر داد. تأمینات‌چی‌ها جست‌وجو
در محل را آغاز و 2 جسد دیگر هم پیدا کردند که همه کمتر از 20سال سن
داشتند. وحشت تهران را فرا گرفت. بعد از 2ماه تلاش بی‌نتیجه نظمیه
برای پیداکردن قاتل، این بار جمجمه جوانی در جلالیه تهران (پارک
لاله) و چند روز بعد هم جنازه جوان 30ساله‌ای در قنات امین‌آباد تهران
پیدا شد.
سردار تیمورخان، مفتش مأمور این پرونده شد. همان اول کار چند
مقنی اجیر کرد تا قنات‌ها و چاه‌های جنوب تهران را یک‌به‌یک بگردند اما
این جست‌وجوها هم حاصلی نداشت. تا این که ساعت 11 صبح روز دهم
اسفند، مأموران به مرد قوی‌جثه‌ای که با یک سینی بامیه و پیت حلبی
به‌دست به سمت یکی از چاه‌ها می‌رفت مشکوک ‌شدند و او را دستگیر
‌کردند. در جست‌وجوی اولیه در پیت حلبی همراهش، تعدادی لباس‌
خونی و چاقویی دسته‌فلزی پیدا کردند که آثار خون روی آن دیده
می‌شد. مرد ادعا کرد که لباس‌ها را از بازار شهر ری خریده‌ است اما
مأموران قانع نشدند و او را به اداره تأمینات تهران بردند. خیلی زود در