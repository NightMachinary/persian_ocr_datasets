29321
دیوان اختصاص داشته است. از این میان بالاترین تیراژ به دیوان حافظ
چاپ دفتر نشر معارف با تیراژ 125000 نسخه اختصاص داشته است.
118 اثر با تیراژ 63185 نسخه نیز به شروح دیوان حافظ و نقد و تفسیر و
زندگی‌نامه‌ حافظ اختصاص داشته است. بیشترین تعداد چاپ در میان
نقد و تفسیرهای دیوان حافظ به کتاب «عرفان حافظ» نوشته‌ مرتضی
مطهری اختصاص داشت که تاکنون 39 بار تجدید چاپ شده است.
«عرفان و رندی در شعر حافظ» نوشته‌ داریوش آشوری و «حافظ
ناشنیده پند» نوشته‌ ایرج پزشکزاد پس از آن بیشترین تجدید چاپ را به
خود اختصاص داده‌اند.
پیوند هویت ملی و دینی در شهر مشهد
دکتر علیرضا قیامتی در سومین جلسه از مجموعه نشست‌های محتوایی
خانه بهار مشهد 1400 که شامگاه گذشته، 22 مهر ماه، با عنوان مشهد،
کانون ادبیات و مشاهیر ادبی که به صورت مجازی در صفحه
اینستاگرامی خانه هنرمندان مشهد برگزار شده بود، اظهار کرد: شهر
مشهد، فردوسی را به عنوان بزرگترین شاعر ملی ایران و نماد ملیت در
خود دارد و از طرفی وجود بارگاه ملکوتی امام رضا(ع) به عنوان اوج
معنویت در این شهر شناخته می‌شود که این‌ها نشان‌دهنده موقعیت
ویژه شهر مشهد و تلفیق هویت دینی و ملی ماست. از طرفی دیگر، مشهد
کانون خراسان بزرگ است و در حوزه تمدنی خراسان بزرگ در طول