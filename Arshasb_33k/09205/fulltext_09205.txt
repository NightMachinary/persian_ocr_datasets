9205
دارند، چراکه تاب‌آوری نظام سلامت و امکانات محدود است، وقتی
ورودی بیمارستان از ظرفیت بیمارستان بیشتر شود، حتماً دچار
چالش و مخاطرات جدی می‌شویم.
وی با بیان اینکه شب یلدا نزدیک است و مردم برای حفظ سلامت خودشان
هم که شده باید از شب نشینی و دور هم جمع شدن خودداری کنند،
گفت: برای قطع زنجیره شیوع کرونا باید به صورت مجازی شب یلدا را
در کنار عزیزانمان باشیم تا روند نزولی ابتلا سرعت بیشتری بگیرد.
معاون امور حقوقی، مجلس و امور استان‌های وزیر بهداشت، درمان و
آموزش پزشکی افزود: اگر کمی صبوری کنیم هم مردم و هم پرسنل
بخش بهداشت و درمان از این سختی‌ها عبور می‌کنیم.
موهبتی در پاسخ به خبرنگار ایسنا مبنی بر چگونگی پیگیری ایران در
خصوص نقص قوانین بین المللی در خصوص عدم اعمال تحریم
دارویی علیه کشورها افزود: وزارت بهداشت دفتری بین المللی در
معاونت حقوقی ریاست جمهوری دارد که آنها مسئولیت پیگیری این
موارد را دارند.
وی گفت: تمام مستندات ناشی از اعمال تحریم های دارویی علیه ایران
حتی در مورد واردات واکسن آنفلوآنزا هر ماه از منابع مختلف جمع
آوری و برای این دفتر ارسال می‌شود و نتیجه این پیگیری در شرایط
حاضر مراجع بین المللی قابل پیش بینی نیست.