10906
آیت‌الله عبدالکریم عابدینی در جلسه تقدیر از نازنین زهرا افشار، رتبه
ششم کنکور انسانی در سال جاری، که در دفتر نماینده ولی‌فقیه در
استان برگزار شد با تبریک کسب رتبه برتر به این دانش‌آموز قزوینی
اظهار کرد: زمانی که صحبت از علوم انسانی می‌کنیم در حقیقت از
رسالت پیامبران صحبت می‌شود، یعنی دلیل ظهور و حضور انبیا و ائمه
اطهار و قرآن کریم و نهج‌البلاغه مشخص می‌شود.
وی در ادامه افزود: اگر سؤالاتی با محوریت دینی مطرح شود به این
نتیجه می‌رسیم که دلیل آفرینش انسان چه بوده؟ برای چه چیزی در دنیا
زندگی می‌کند و سرانجامش چه خواهد شد؟
امام‌جمعه قزوین ادامه داد: در حقیقت در علوم انسانی و اسلامی از
ویژگی‌های خانواده اسلامی و تعریف روابط انسانی و نوع تربیت
فرزند و جامعه و مدرسه اسلامی مطلع می‌شویم. اگر این شاخص‌ها را
پیدا کنیم در واقع همان دغدغه‌های اسلامی و انسانی را پیدا می‌کنیم
که ویژگی‌های تمدن اسلامی از نگاه رهبر معظم انقلاب است.
آیت‌الله عابدینی بابیان اینکه اجرای صحیح علوم‌انسانی و اسلامی در
جامعه، تمدن اسلامی را رقم می‌زند، اضافه کرد: رهبری اصرار دارند
که باید نمونه و الگوی تمدن اسلامی را در خانواده و در یک جامعه
کوچک ایجاد کنیم و سپس آن را در یک جامعه بزرگ بسط داده و به مردم
دنیا نشان دهیم. باید این الگو به جایگاهی برسد که وقتی اسم از تمدن