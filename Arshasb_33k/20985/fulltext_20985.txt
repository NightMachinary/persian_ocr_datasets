20985
از این میراث به درستی محافظت کنیم تا آیندگان هم بتوانند به این
منابع دسترسی کافی داشته باشند.
وی ادامه داد: طی دهه‌های گذشته هم به واسطه وقوع حوادث طبیعی از
جمله سیل و هم به واسطه تخریب ناشی از فعالیت‌های مجاز و غیر مجاز
انسانی شاهد افزایش سرعت فرسایش خاک در استان به ویژه در
زمین‌های بالادست سد طالقان و سد کرج هستیم.
وی توضیح داد: میزان فرسایش خاک در برخی عرصه‌های استان به 14 تن
در هکتار می‌رسد که این امر نگران کننده است.
فرضی تاکید کرد: گاه برای ایجاد یک سانتی متر خاک سطحی مناسب
برای رشد پوشش گیاهی 750 سال طول می‌کشد به همین دلیل باید
حساسیت‌ها در خصوص نگهداری از میراث ارزشمند را بالا ببریم.
وی اضافه کرد: از سال 96 تا کنون بیش از 110 میلیارد تومان از صندوق
توسعه ملی برای اجرای طرح‌های آبخیزداری استان جذب شده است.
مدیرکل منابع طبیعی البرز گفت: اغلب این طرح‌ها در مناطق بحرانی
اجرایی شده‌اند تا از تخریب خاک در زمان وقوع سیل و ... جلوگیری
شود.
وی افزود: طی این مدت شاهد اجرای طرح‌های آبخیزداری و
جنگلکاری و کپه‌کاری در 170 هزار هکتار از عرصه های استان
بوده‌ایم.