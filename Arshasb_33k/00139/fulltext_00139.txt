139
نیازمند حمایت‌های بیشتری هستیم.
90 درصد هزینه بستری بیماران کرونایی را پرداخت می‌کنیم
کیومرث مظفری در نشست خبری امروز (22 اردیبهشت) در تشریح
خدمات بیمه سلامت در ایام شیوع کرونا، از تامین اعتبار 186 میلیارد
تومانی برای مراکز درمانی در شرایط شیوع این بیماری خبر داد و
افزود: با توجه به افزایش مراجعات به مراکز درمانی در ایام شیوع
کرونا، جهت تسهیل امور این مراکز اعتبار 186 میلیارد تومانی تامین
و پرداخت شده است.
وی افزود: تلاش این است که با تامین این اعتبار مراکز درمانی دغدغه
مالی نداشته و بتوانند به بهترین نحو به مراجعان خود خدمات رسانی
داشته باشند.
مظفری با اشاره به پرداخت عمده هزینه درمان بیماران کرونایی از
سوی بیمه سلامت، گفت: در حال حاضر 90 درصد هزینه‌های درمان
بیماران بستری کرونایی و 70 درصد هزینه درمان بیماران سرپایی
کرونا در تعهد بیمه سلامت است و مردم نباید از این بابت نگرانی داشته
باشند.
وی افزود: همچنین اگر در این ایام بیمار کرونایی بستری فاقد بیمه
شناسایی شود، ظرف کمتر از 24 ساعت برای او خدمات بیمه برقرار
شده و پرداخت هزینه های درمانی او در تعهد بیمه سلامت خواهد بود.