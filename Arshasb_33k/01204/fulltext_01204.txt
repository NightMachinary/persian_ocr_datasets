1204
دادن به حیات سیاسی دونالد ترامپ است. چهل و پنجمین رئیس
جمهوری آمریکا که 74 سال دارد پیش از این در حال بررسی احتمال
اعلام نامزدی خود برای انتخابات ریاست جمهوری سال 2024 بود.
بنا به برخی از گزارش‌ها دونالد ترامپ تا پیش از حوادث روز چهارشنبه
در واشنگتن قصد داشت تا همزمان با مراسم تحلیف جو بایدن در روز 20
ژانویه نامزدی خود را برای انتخابات دوره آینده اعلام کند. اما
استیضاح دونالد ترامپ چگونه می‌تواند به حیات سیاسی او پایان
دهد؟
دموکرات‌ها پس از پیروزی در انتخابات دور دوم مجلس سنا در ایالت
جورجیا که روز پنجم ژانویه (16 دی) برگزار شد به زودی 50 کرسی
این مجلس را در اختیار خواهند داشت. آنها به این ترتیب پس از آغاز
دوره ریاست جمهوری جو بایدن با تکیه به رای کامالا هریس که علاوه
بر معاونت ریاست جمهوری، ریاست مجلس سنا را نیز در اختیار
خواهد داشت به حزب اکثریت در مجلس سنا تبدیل خواهند شد.
رسیدگی به طرح استیضاح رئیس جمهوری در مجلس سنا که حتی پس
از پایان دوره زمامداری او نیز امکانپذیر است مشابه یک محاکمه
خواهد بود. به این معنا که دونالد ترامپ در مقام متهم وکلای مدافع
خود را خواهد داشت. تعدادی از اعضای مجلس نمایندگان نیز با
حضور در مجلس سنا نقش دادستان را ایفا خواهند کرد و موارد اتهامی