15654
رئیس پارلمان لبنان: مشکل با فرانسوی‌ها نیست، ما در دولت شرکت
نمی‌کنیم
به گزارش ایسنا، به نقل از شبکه الجدید لبنان، در بیانیه دفتر نبیه بری،
رئیس پارلمان لبنان آمده است: یک عنوان برای دولت متخصص در
ازای عدم حزبی شدن، وابستگی پارلمانی، وتوهایی علیه
وزارتخانه‌ها و تکیه کردن به خارج و عدم شروع رایزنی‌ها وجود
دارد.
دفتر بری ضمن انتقاداتی از شیوه نخست وزیر مکلف از جمله عدم
مذاکره با گروه‌ها مخالفت جنبش امل را برای پیوستن به دولت ادیب
اعلام کرد.
در این بیانیه تاکید شده است: ما به مصطفی ادیب، نخست وزیر مکلف
لبنان دیدگاه‌های خود را مطرح کردیم. ما تمایلی به مشارکت در دولت
بر اساس این اصول نداریم اما آمادگی خود را برای همکاری در
راستای تضمین ثبات لبنان، انجام اصلاحات و نجات اقتصاد کشور
اعلام کردیم.
رسانه‌های لبنانی امروز، گزارش داده بودند، تلاش‌های امانوئل
ماکرون، رئیس‌جمهوری فرانسه در حل مشکل پست وزیر دارایی در
دولت جدید لبنان با شکست روبه‌رو شده؛ این پست مورد درخواست
شیعیان و فراکسیون نبیه بری است.