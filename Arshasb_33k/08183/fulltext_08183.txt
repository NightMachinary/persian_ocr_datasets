8183
وی بیان کرد: تکمیل و افتتاح پروژه‌های بیمارستانی در اولویت
کاری قرار دارد.
بهره‌برداری از 156 پروژه بخش کشاورزی در خراسان جنوبی 
غلامرضا قوسی امروز چهارشنبه 21 خرداد در نشست خبری با اصحاب
رسانه اظهار کرد: بیش از 85 درصد نیاز غذایی کشور از طریق
تولیدات کشاورزی فراهم می‌شود.
به گزارش ایسنا، وی با اشاره به قابلیت اشتغالزایی طرح‌های
کشاورزی، زودبازده بودن و بهره وری بالای بخش کشاورزی،
افزود: این بخش تامین کننده ماده اولیه سایر بخش‌ها است.
رئیس سازمان جهاد کشاورزی خراسان جنوبی بیان کرد:
کشاورزی در زمینه کنترل و جلوگیری از مهاجرت و توسعه طبیعت
گردی و گردشگری نقش بسزایی دارد.
قوسی از افزایش اعتبارات تملک دارایی استان در سال گذشته از 113
میلیارد تومان به 177 میلیارد تومان معادل 56 درصد خبر داد و گفت: در
حال حاضر بیش از 400 طرح بخش کشاورزی با 900 ریز پروژه با
اولویت طرح‌های آب و خاک در سطح استان در حال اجرا است.
وی ادامه داد: در سال گذشته پروژه سیستم نوین آبیاری در 13 هزار و
650 هکتار از اراضی استان آغاز شده است که از این میزان 6491
هکتار به سیستم‌های نوین آبیاری مجهز شده‌اند.