28850
است.
بنابر اعلام دبیرخانه چالش‌های فناوری و نوآوری نانو شرکت‌های
دانش‌بنیان، دانشجویان و اعضای هیات علمی دانشگاه‌ها و
پژوهشگاه‌ها، و سایر پژوهشگران و فناوران علاقه‌مند می‌توانند تا 7
تیرماه جاری طرح مفهومی اولیه خود را به دبیرخانه چالش ارسال
کنند. پس از اتمام مهلت ثبت طرح‌ها، داوری حضوری طرح‌ها انجام
خواهد شد و سرانجام طرح‌های برگزیده به مرحله دوم راه خواهند
یافت.
برگزیدگان مرحله نخست، حدود 3 ماه فرصت خواهند داشت تا ضمن
تکمیل مستندات فنی و اقتصادی، نمونه‌ آزمایشگاهی از طرح خود را
مطابق با ملاحظات فنی چالش بسازند. شرکت‌کنندگان برگزیده در
مرحله اول، در جریان مرحله دوم چالش (ساخت نمونه آزمایشگاهی)
به‌صورت گام‌به‌گام پیشرفت طرح خود را گزارش می‌دهند و بر اساس
آن، از حمایت‌های نقدی و غیرنقدی تا سقف 70 میلیون ریال بهره‌مند
خواهند شد.
به گزارش ستاد نانو، شرکت‌کننده‌ای که بهترین نتیجه را در
ارزیابی‌های فنی و اقتصادی به دست آورد ضمن دریافت جایزه 300
میلیون ریالی، می‌تواند از سایر حمایت‌های تجاری‌سازی ستاد
ویژه توسعه فناوری نانو بهره‌مند شود.