5625
اوباما: اظهارات ترامپ درباره انتخابات خطری برای دموکراسی
است
به گزارش ایسنا، به نقل از شبکه سی ان ان، باراک اوباما، رئیس جمهور
سابق آمریکا در مصاحبه با اسکات پلی، مجری سی.بی.اس اظهار کرد:
به نظر میرسد انگیزه بخشی از این اتهامات این هستند که رئیس جمهور
دوست ندارد ببازد و هرگز شکست را نمی پذیرد. این حقیقت که
مقامهای دیگر حزب جمهوریخواه که به وضوح آگاهی بیشتری
دارند با این مساله همراهی می کنند دارند به این طریق خوشایند او عمل
می کنند و این من را بیشتر آزار می دهد.
اوباما ادامه داد: این یک گام دیگر در راستای مشروعیت زدایی نه فقط از
دولت بعدی متعلق به بایدن بلکه مشروعیت زدایی از دموکراسی به طور
کلی است. و این مسیر خطرناکی است.
این اظهارات اوباما در حالی مطرح می شوند که دونالد ترامپ همچنان
به زیر سوال بردن مشروعیت شمارش آرای انتخابات ریاست
جمهوری سوم نوامبر در ایالتهای کلیدی محل رقابت که بیشتر مورد
تمرکز بوده اند ادامه داده است. در این میان رهبران جمهوریخواهان
در کنگره یا از ترامپ خواسته اند شکستش را نپذیرد و یا به رغم عدم یافت
شدن سند و مدرکی از تقلب گسترده در انتخابات، سکوت اختیار کرده
اند.