9450
تداوم سرریز سد کمال صالح تا 20 روز آینده
محسن بهادری در گفت و گو با ایسنا، با اشاره به وضعیت بسیار مطلوب سد
کمال صالح از نظر حجم آبگیری و سرریز، بیان کرد: در حال حاضر حجم
سد 95.5 میلیون مترمکعب است و به دلیل بارش های مطلوب سد از اوایل
فروردین به میزان 20 مترمکعب در ثانیه وارد مرحله سرریز شد و این امر
همچنان ادامه دارد.
وی با اشاره به اینکه اگر احیانا بارندگی دریافت نشود، سرریز سد تا 20
روز آینده ادامه خواهد داشت، افزود: در حال حاضر 3.5 مترمکعب
در ثانیه ورودی آب به سد را شاهد هستیم و میزان خروجی نیز دو
مترمکعب بر ثانیه است و 1.5 مترمکعب بر ثانیه نیز برای شرب شهر اراک و
صنعت استحصال می شود.
بهادری با بیان اینکه در شرایط کنونی سد در وضعیت کاملا مطلوبی
قرار دارد، گفت: ورودی آب از رودخانه های قلعه نو و تیره حدود 3.5
مترمکعب بر ثانیه است، اما با نصب پمپ و نصب کف کش در اطراف این دو
رودخانه مواجه هستیم که ورودی آب به سد از سرشاخه ها را کاهش می
دهد.
وی تصریح کرد: نصب این پمپ ها کاملا غیرقانونی است و تیم گشت و
بازرسی سد در پی شناسایی و جمع کردن این پمپ ها هستند، اما به دلیل
اینکه این برداشت ها در مناطق صعب العبور صورت می گیرد امکان