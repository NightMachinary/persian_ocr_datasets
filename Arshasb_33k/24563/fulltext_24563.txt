24563
مهلت ثبت نام وام‌های دانشجویی تمدید شد
به گزارش ایسنا؛ صندوق رفاه دانشجویان اعلام کرد: با در نظر گرفتن
وضعیت حضور کارکنان دانشگاه‌ها در شرایط ناشی از تشدید شیوع
کرونا و تعطیلی آموزش حضوری بسیاری از دانشگاه‌ها و مراکز
آموزش عالی و همچنین در راستای حمایت بیشتر از دانشجویان و رفع
مشکلات آنان به‌دلیل عدم حضور در دانشگاه‌ها، مهلت ثبت‌نام
وام‌های دانشجویی تا تاریخ 15 دی‌ماه 1399 تمدید شد.
همچنین صندوق رفاه دانشجویان برای حمایت بیشتر از دانشجویان
مشمول دریافت وام ودیعه مسکن و بهره‌مندی حداکثری آنان از این
وام و کاهش مشکلات ناشی از مراجعه به بانک و معرفی ضامن در نیم‌سال
جاری، وام ودیعه مسکن متأهلی را از طریق خود این صندوق پرداخت
خواهد کرد.
به گزارش اداره کل روابط عمومی وزارت علوم، صندوق رفاه
دانشجویان در انتهای بخشنامه تمدید مهلت ثبت‌نام وام‌ها، از
دانشگاه‌ها و مراکز آموزش عالی درخواست کرد تا نکات مندرج در
بخشنامه در اسرع وقت و با قید اولویت و فوریت به اطلاع دانشجویان
رسانده و نسبت به ارسال لیست‌های وام در مدت زمان ذکرشده تسریع
شود.
مهلت عربستان به دارندگان سلاح برای اخذ مجوز