1712
اجرای طرح مدیریت پایدار هیرکانی در 29 حوضه آبخیز جنگلی
گیلان
محمدرضا عبدالهی در گفت وگو با ایسنا، با اشاره به اجرای طرح
«مدیریت پایدار جنگل های هیرکانی» در جنگل های شمال، اظهار
کرد: به دنبال اجرایی شدن طرح توقف بهره برداری از جنگل های
شمال از سال 96، طرح های جایگزین جنگل داری بر عهده سازمان
جنگل ها، مراتع و آبخیزداری قرار گرفت.
وی با بیان اینکه سازمان جنگل ها از سوی دولت مکلف به اجرای طرح
های جایگزین جنگل داری از طریق شناسایی پتانسیل جدید جنگل
شده است، افزود: طرح مدیریت پایدار جنگل های هیرکانی براساس
ارزیابی توان اکولوژیک و آمایش تخصصی جنگل ها اجرایی می
شود.
معاون امور جنگل اداره کل منابع طبیعی و آبخیزداری گیلان، با اشاره
به هماهنگی سازمان جنگل ها با مراکز تحقیقاتی و دانشگاه ها مرتبط با
منابع طبیعی، تصریح کرد: طرح مذکور در دو فاز نیمه تفصیلی و
تفصیلی در قالب مدیریت حوضه های آبخیز جنگلی دنبال می شود.
عبدالهی، با اشاره به تفاوت شرایط و پتانسیل اکولوژیکی حوضه های
آبخیز جنگلی، یادآور شد: برای هر حوضه آبخیر طرح تهیه و یک مدیر
حوضه انتخاب می شود.