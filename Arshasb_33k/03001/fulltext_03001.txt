3001
وی با اشاره به قطع صادرات گاز به ترکیه گفت: ابتدای امسال صادرات
گاز به این کشور قطع شد اما با این حال صادرات نسبت به سال قبل دو
درصد افزایش داشته است.
تربتی درباره‌ی صادرات گاز به پاکستان نیز اظهار کرد: صادرات گاز
به پاکستان از بعد دیپلماسی و حقوقی دنبال می‌شود همه اسناد و مدارک
آماده است اما هنوز به نتیجه نرسیدیم که وارد داوری شویم.
مدیرعامل شرکت ملی گاز ادامه داد: ما تمایل داریم که صادرات به این
کشور اجرایی شود و ایران آمادگی لازم را دارد آنها باید خط لوله را
احداث کنند.
اگر عراق بخواهد صادرات گاز افزایش می‌یابد
مدیرعامل شرکت ملی گاز با اشاره به حل مباحث مالی و دریافت
مطالبات صادرات گاز به عراق و همچنین برنامه افزایش صادرات به
این کشور گفت: موارد مالی مربوط به بانک مرکزی است که امیدواریم
در سفر آقای همتی به عراق نتایج خوبی حاصل شود.
وی افزود: صادرات گاز به عراق از دو نقطه انجام می‌شود و برای ما تامین
میزان صادرات تا سقف قرارداد مشکلی ندارد و در صورت خاص
کشور عراق موضوع افزایش صادرات به عراق مورد بررسی قرار
خواهد گرفت.
تربتی با بیان این‌که در تابستان نیز عراق رقم خوبی برداشت کرده است،