27543
وزیر بهداشت به کرمانشاه سفر می‌کند
دکتر محمودرضا مرادی رییس دانشگاه علوم پزشکی کرمانشاه در
گفت و گو با ایسنا با اعلام این خبر گفت: وزیر بهداشت، به استان کرمانشاه
سفر کرده و در این سفر 66 پروژه بهداشتی و درمانی استان به بهره برداری
می‌رسد.
وی افزود: از جمله مهمترین پروژه های افتتاحی در این سفر افتتاح
بخش فوق تخصصی آنژیوگرافی و اینترونشنال رادیولوژی
بیمارستان امام رضا(ع) است.
مرادی تصریح کرد: همچنین در این سفر طرح سراسری محله محور
مقابله با کرونا بصورت ویدئو کنفرانس افتتاح شده و این طرح در تمام
استانهای کشور اجرایی می شود.
رییس دانشگاه علوم پزشکی کرمانشاه خاطرنشان کرد: در این طرح
کار شناسایی و آموزش مقابله با کرونا با کمک بسیج، هلال احمر و مراکز
بهداشت در محلات اجرا می شود و به نوعی مدیریت کرونا از پایین به بالا
خواهد شد.
مرادی افزود: وزیر بهداشت در ادامه سفر خود به استان در ستاد کرونای
استان و نیز ستاد کرونای دانشگاه علوم پزشکی شرکت خواهد کرد.
وزیر بهداشت: تولید الیاف مناسب برای لباس کادر درمان توسط
پتروشیمی کشور