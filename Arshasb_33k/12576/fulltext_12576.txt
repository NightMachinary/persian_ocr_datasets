12576
همدان جز 5 استان برتر صنایع دستی
هاشم مظاهری اضافه می‌کند: با وجود شهر جهانی لالجین با بیش از
1200 کارگاه تولیدی صنایع دستی و بیش از 200 فروشگاه و
همچنین تویسرکان و ملایر که بیش از 17 هزار شاغل صنایع دستی در
رشته منبت مبلمان دارند، همدان جز پنج استان برتر صنایع دستی به
شمار می‌رود.
وی تصریح می‌کند: ایران به لحاظ داشتن شهرهای جهانی صنایع
دستی رتبه اول جهان را کسب کرده است و همدان هم به لحاظ تعداد
شهرهای جهانی رتبه اول کشوری را دارد.
مظاهری توضیح می‌دهد: بالاترین حجم صادرات سفال ایران به شهر
لالجین تعلق داردهمچنین بالاترین حجم تولید مصنوعات چوبی
مربوط به استان همدان‌ است و با توجه به اینکه 25 قطب بزرگ تولیدی
صنایع دستی در لالجین، ملایر، تویسرکان و سه شهرک تخصصی
حاجی آباد، اشترمل و لالجین در استان هستند، توانمندی‌های
همدان در این زمینه بسیار بالاست.
وی درباره رشته های شاخص و بومی همدان بیان می‌کند: سفال و
سرامیک، مصنوعات چرمی، منبت مبلمان، گلیم بافی، تراش
سنگ‌های قیمتی، مرواربافی، رودوزی‌های سنتی و حدود 75
رشته جانبی در استان فعال هستند.