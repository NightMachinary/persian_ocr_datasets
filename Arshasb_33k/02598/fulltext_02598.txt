2598
اردکانیان: روزانه کیفیت آب کنترل می‌شود
به گزارش ایسنا، رضا اردکانیان در جلسه علنی امروز (چهارشنبه)
اظهار کرد: درباره مسائل بهداشتی مقابله با کرونا روزانه وزارت
بهداشت کیفیت آب را کنترل می‌کند و خود وزارت نیرو هم به این
موضوع توجه دارد. از محل اعتبارات ملی هم برای مناطقی که نیاز به
توجهات بیشتری است همچون استان هرمزگان اعتباراتی اختصاص
داده شده و به آن عمل می‌کنیم.
وی همچنین گفت: ان‌شاالله تأمین بخشی از آب استان‌ها از طریق آب
شیرین‌کن در دستور کار این وزارت خانه قرار خواهد گرفت.
وزیر نیرو در واکنش به صحبت یکی از نمایندگان مبنی بر در دسترس
نبودن گفت: یکی از وزرایی بودم که در دوره گذشته ارتباط خوبی با
نمایندگان داشتم و در این دوره هم تلاش می‌کنیم تعامل خوبی داشته
باشیم.
وی با اشاره به صحبت‌های قالیباف درباره طرح گرمسیری گفت: این
طرح تحت عنوان توسعه منابع آب و خاک مرزی کشور دنبال می‌شود.
در 12 استان طرح‌هایی داریم با اجازات رهبری در سال‌های اخیر
حدود 8 میلیارد تومان تسهیلات گرفته شده تا صرف اجرای این
طرح‌ها شود. برای حفظ حقابه جمهوری اسلامی و تأمین آب مورد نیاز با
اولویت آب شرب تلاش می‌کنیم امسال این طرح به نتیجه خوبی برسد.