18776
شریفات: با این شرایط آلومینیوم سقوط می‌کند/ مسئولان ممکن است
زمانی متوجه شوند که دیر شده باشد
اسماعیل شریفات در گفت‌وگو با ایسنا درباره شرایط این روزهایش
اظهار کرد: در بازی اول کارت من صادر نشد و نتوانستم برای تیمم بازی
کنم اما اکنون شرایط به شکلی پیش رفته است که برای بازی بعدی
می‌توانم در کنار تیم باشم و برای آلومینیوم بازی کنم. من با هدف
خاصی به تیم جدیدم آمدم و امیدوارم هم خودم بتوانم در این تیم موفق
عمل کنم و هم خود تیم آلومینیوم در لیگ برتر بتواند موفق باشد.
دوست دارم به این تیم کمک کنم و موثر باشم و یکی از سال های خوب
فوتبالی ام را در اراک دنبال کنم.
او درباره وضعیت نابسامان این روزهای آلومینیوم گفت: تیمی که
تازه به لیگ برتر آمده، شرایطش باید همه جوره خوب باشد چرا که مثلا
پارسال تیمی مثل شاهین بوشهر به لیگ برتر آمد و به دسته یک سقوط کرد و
گل گهر به سختی در لیگ باقی ماند. تیمی که از دسته یک به لیگ برتر می‌آید
باید خیلی امکاناتش بالا باشد تا در لیگ برتر خودش را نشان دهد و
بهترین نتایج را بگیرد. آلومینیوم بعد از 18 سال به لیگ برتر آمده و همه
امکانات باید برایش فراهم باشد تا در لیگ برتر بماند.
او ادامه داد: لیگ برتر با لیگ های پایین تر خیلی فرق دارد. مسلما با کوچک
ترین مشکلات، خیلی چیزها را از دست می‌دهید. تا به خودتان بجنبید