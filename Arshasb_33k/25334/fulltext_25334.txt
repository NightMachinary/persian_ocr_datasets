25334
نسخه جامع ضد عفونی کردن سطوح 
به گزارش ایسنا، روزنامه جام جم نوشت: «از همان روزهای نخست که
ویروس جدید کرونا جهان را درگیر خود کرد، یکی از مهم‌ترین
کارهایی که اغلب افراد در محیط‌ خانه، محیط‌ کار یا محیط‌های‌
عمومی انجام می‌دهند، ضد عفونی وسایل شخصی و سطوحی است که
ویروس تا ساعت‌ها روی آنها باقی می‌مانند؛ کاری فرسایشی که
ماه‌هاست ادامه دارد. مرکز پیشگیری و کنترل بیماری‌های آمریکا
دستورالعمل‌هایی را برای ضدعفونی‌کردن تمام سطوح و وسایل
اعلام کرده که با اطلاع از آن شاید راحت‌تر بتوانید این کار را بدون
دغدغه نسبت به تمیزشدن سطوح انجام دهید.
پیش از این که به ضدعفونی وسایل و سطوح آلوده به ویروس اقدام
کنید، بهتر است دستکش به دست کنید. ابتدا سطوح را با آب‌وصابون
تمیز و سپس ضد عفونی کنید. استفاده از آب‌وصابون ابتدا تعداد
میکروب‌ها و آلودگی‌های موجود روی سطوح را کاهش‌داده و شما
با ضدعفونی‌کردن اتاق می‌توانید میکروب‌ها و ویروس‌ها را از بین
ببرید. به‌ خاطر داشته باشید شست‌وشوی سطوح و حتی دست‌ها با آب و
صابون، میکروب‌ها را از بین نمی‌برد؛ بلکه با این کار، ویروس از
دست‌ها و سطوح پاک‌شده و به فاضلاب فرستاده می‌شوند. اگر به‌ طور
مداوم از سطوح استفاده می‌کنید، آنها را در فواصل نزدیک‌تر ضد