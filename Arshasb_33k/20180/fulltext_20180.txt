20180
عادی‌سازی روابط رباط و تل‌آویو خیانت به قدس است
به گزارش ایسنا، در این بیانیه آمده است: حکومت مغرب پنجشنبه شب و
در نخستین واکنش به موافقت این کشور با عادی‌سازی روابط با رژیم
صهیونیستی اعلام کرده است که روابط دیپلماتیک خود را در
آینده‌ای بسیار نزدیک با اسرائیل از سرخواهد گرفت . مغرب بعد از
اردن، مصر، امارات، بحرین و سودان، ششمین کشور عربی است که
روابط خود را با رژیم صهیونیستی عادی‌سازی می‌کند. این اقدام
نشان دهنده عقب‌گرد جدید یک حکومت ضعیف دیگرعربی است که
می‌خواهد پایه‌های حاکمیت استبدادی خود را با حمایت آمریکا و
رژیم اسرائیل تحکیم بخشد.
کاملا مشهود است که رژیم صهیونیستی با استفاده از راهبردی به نام
«استراتژی محیطی» در صدد است که با کشورهایی که در فاصله
دورتری قرار دارند و از نزاع میان صهیونیست‌ها و اعراب حذف
شده‌اند یا اینکه روابط خصمانه‌ای با دشمنان اسرائیل دارند علیه ملت
فلسطینی وارد تعامل ‌شود. همان طور که روزنامه آمریکایی
«نیویورک‌تایمز» بر اساس مستنداتی که داشته در گزارش خود
آورده، توافق اسرائیل و مغرب پس از سال‌ها همکاری پنهانی دو طرف
در زمینه تسلیحات و جاسوسی و همکاری نزدیک و محرمانه در
زمینه‌های اطلاعاتی و نظامی صورت گرفته است. گرچه هیچ یک از