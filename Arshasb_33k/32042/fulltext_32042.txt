32042
گله‌مندی وزیر خارجه فلسطین از اعراب/ درج مداخلات ترکیه به
عنوان بند ثابت دستور کار اتحادیه عرب
به گزارش ایسنا، به نوشته روزنامه فرامنطقه‌ای القدس العربی، شورای
اتحادیه عرب مسائل سیاسی، اقتصادی و اجتماعی و در راس آن
تحولات مساله فلسطین، نزاع عربی و اسرائیلی و لزوم اجرایی کردن
طرح صلح عربی را بررسی می‌کند.
فعالیت‌های دوره عادی اتحادیه عرب درحالی برگزار می‌شود که
بحرین هفته گذشته تلاش فلسطین برای برگزاری نشستی در سطح وزرا
برای بررسی توافق عادی‌سازی روابط میان امارات و رژیم
صهیونیستی را به شکست کشاند.
احمد ابوالغیط، دبیرکل اتحادیه عرب اظهار کرد: بار دیگر مخالفت
کامل اتحادیه عرب را طرح‌های توسعه طلبانه اسرائیل اعلام می‌کنیم.
ابوالغیط گفت: اتحادیه عرب با طرح اسرائیل درباره الحاق اراضی
فلسطینی مخالف است.اعراب درباره مسئله فلسطین اجماع و توافق
دارند.
وی بر حمایت اتحادیه عرب از تلاش‌ کشورهای عربی برای حل بحران
لیبی تاکید کرد و گفت که احتمالا مداخله‌های ترکیه به عنوان بند دائمی
در دستورکار اتحادیه قرار گیرد.
ابوالغیط مداخله‌های ترکیه را محکوم و خواهان مقابله با آن شد. وی