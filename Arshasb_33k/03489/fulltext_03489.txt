3489
محمدی، دبیرکل انجمن اسلامی معلمان، درباره این موضوع به
خبرگزاری «ایلنا» گفت: «در هر سه دوره‌ تشکیل شورای عالی، آقای
عارف از سوی اعضای شورا به‌عنوان رئیس انتخاب شد. بنابراین
طبیعی است که مسئله‌ استعفای ایشان هم باید در شورا مطرح شود. هم
استعفای ایشان و هم استعفای آقای موسوی ‌لاری باید در شورا مطرح،
بررسی و درباره آنها تصمیم‌گیری شود... شورای عالی ساختاری
متشکل از معاونت و مسئولان کمیته‌ها را دارد و همچنان می‌تواند به
فعالیت خود ادامه دهد و این‌ گونه نیست که تنها رئیس داشته باشد.»
او ادامه داد: «نکته دیگر این که تشکیل شورای سیاست‌گذاری
نشات‌گرفته از فعالیت شورای هماهنگی است و لازم بود این استعفا به
دوستان اعلام شود؛ منتها به ‌سبب وقفه‌ای که به ‌دلیل شیوع ویروس
کرونا به وجود آمد، جلسات مدتی تشکیل نشد اما در نخستین جلسه،
استعفا به اطلاع دوستان رسید و اعضای شورای هماهنگی در جریان آن
بودند. با این ‌حال، محتوای صحبت‌ها به این صورت بود که عمده افراد
به استعفای آقای عارف اعتقاد نداشتند و نظر اعضا هم بر این بود که این
استعفا باید در شورای عالی سیاست‌گذاری مطرح شود؛ چراکه ایشان
ازسوی اعضای شورای عالی سیاست‌گذاری انتخاب شده بود،
بنابراین باید جلسات شورای عالی سیاست‌گذاری تشکیل شود و این
استعفا در آنجا مطرح شود تا اعضا درباره تأیید یا عدم تأیید آن تصمیم