2316
ادامه محدودیت‌های قبلی در شهرهای نارنجی / اعمال وضعیت زرد در
سایر شهرهای خوزستان
غلامرضا شریعتی در حاشیه ستاد استانی مدیریت کرونا که امروز (22
آذرماه) در استانداری خوزستان برگزار شد، اظهار کرد: شرایط
خوزستان در وضعیت مناسبی است و بنا بر اعلام ستاد ملی مقابله با کرونا،
خوزستان جزواستان‌هایی است که بسیار خوب بیماری را کنترل
کرده است که از مردم خوزستان بابت همکاری در اجرای
محدودیت‌ها و رعایت پروتکل‌های بهداشتی تشکر می‌کنیم. از
مسئولان نیز بابت همکاری خوبی که داشته‌اند، قدردانی می‌کنیم.
به گزارش ایسنا، وی افزود: در حال حاضر در وضعیت موارد بستری و
همچنین مرگ و میر ناشی از کرونا؛ استان خوزستان نسبت به جمعیت،
از آخر در رده سوم کشور قرار دارد.
استاندار خوزستان بیان کرد: البته نباید این وضعیت موجب غفلت،
کوتاهی و اهمال ما شود زیرا در صورت غفلت و کوتاهی، مجددا
بیماری اوج می‌گیرد.
وی گفت: هفته آینده شب یلدا را پیش رو داریم؛ از مردم می‌خواهیم شب
یلدا را مجازی برگزار کنند و دورهمی‌ها را برگزار نکنند تا بیماری در
خوزستان فروکش کند.
شریعتی با تاکید بر لزوم رعایت پروتکل‌های بهداشتی و اجرای طرح