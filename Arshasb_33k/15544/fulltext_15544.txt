15544
وزیر آموزش و پرورش تاکید کرد باید کتاب هایی معرفی شوند که
این ظرفیت را دارا هستند و می توانند با مخاطب خود مواجهه
هوشمندانه تری داشته باشند.
حاجی میرزایی با بیان اینکه یک زمانی نویسنده، یافته ها و داشته های
وی مطرح است و یک زمانی هم مخاطب و نیازهای او مدنظر است گفت:
باید پل هوشمندی بین دانسته های دانایان و نیازهای واقعی جامعه
برقرار کنیم.
وی ادامه داد: ما به دنبال محتوایی هستیم که نسل ما را برای ساختن یک
آینده شکوهمند آماده کند. به دنبال کتابی هستیم که انسانی در تراز
تمدن نوین اسلامی و سندتحول بنیادین تربیت کند که در اینمیان
نقش سازمان پژوهش یک نقش کلیدی است. مقوله تربیت، یک مقوله
یکپارچه است و تفکیک پذیر و تجزیه شدنی نیست.
وزیر آموزش و پرورش با بیان اینکه هدف همه ما ساختن انسانی است
که بتواند روی پای خودش بایستد، مدافع ارزش های خویش باشد،
دچار استیصال و درماندگی نمی شود و در برابر تغییرات پرشتاب دنیای
کنونی استوار و فعال نقش آفرینی می کند گفت: کتاب در این میان نقش
بزرگی ایفا می کند. به نویسندگانی که برای ساختن آینده این سرزمین
نقش آفرینی می کنند ادای احترام می کنم.
حاجی میرزایی ادامه داد: هیچ تاثیری عمیق تر و پایدارتر از مسیری که