20516
معدود برشمرد و افزود: خوشبختانه در این چند دهه و بویژه دهه 90
خورشیدی کارگردانان زن ایرانی توانستند اتفاقات مهم و خوبی
رقم بزنند چنانچه در همین سال گذشته حدود 8 فیلم توسط آنان ساخته
شده است.
توکلی با اشاره به حضور اخیر خود در دو جشنواره کوتاه و مستند در
ایران به عنوان داور، رشد و افزایش زنان کارگردان را بسیار قابل توجه
و امیدوار کننده دانست و افزود: از این نقطه نظر که محوریت اصلی غالب
این فیلم ها زنان هستند و شناخت بیشتری نسبت به زنان دارند و به جزییات
دقیق تر می نگرند، ما در آینده نزدیک شاهد موفقیت های خوبی از آنان
در عرصه بین الملل خواهیم بود، چنانچه آینده سینمای ایران را از این به
بعد باید از آن زنان دانست.
در ادامه حسین نمازی سخنان خود را با موضوع تفاوت ساختاری
سینمای ایران و غرب آغاز کرد و گفت: ایران فاصله چندانی با سینمای
دنیا ندارد و سینما در ایران و غرب همزمان با یکدیگر متولد شده است اما
از نظر شکل فیلم سازی ایران و غرب با یکدیگر متفاوت اند؛ مثلا فرهنگ
فیلمسازی در ایران و غرب با یکدیگر فرق اساسی دارد یا مثلا خلا حضور
کمپانی های مشابهی مثل بالیوود در هند و یا هالیوود در آمریکا که
بسیار حرفه ای و روشمند به موضوع سینما در همه ابعاد می پردازند و یا
مسئله بودجه که اصلا قابل قیاس نمی تواند باشد. با وجود چنین