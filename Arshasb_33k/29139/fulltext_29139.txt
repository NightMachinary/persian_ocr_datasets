29139
چنین شد، باید آمادگی کامل داشته باشیم.
وی در خصوص واردات واکسن آنفلوآنزا، گفت: در سال جاری،
واردات واکسن آنفلوآنزا افزایش خواهد داشت تا تمامی گروه های
آسیب پذیر بتوانند واکسینه شوند.
وزیر بهداشت تصریح کرد: در مورد کرونا معتقد هستیم که اگر در
پاییز، پیک بعدی بروز کند و جهش ژنتیک عمده ای به سمت خشونت
نداشته باشد، دیگر با شرایطی که تاکنون از سر گذرانده ایم مواجه
نخواهیم شد و با کرونایی آرام تر روبرو خواهیم بود. چراکه وقتی
ویروس در طبیعت بچرخد، ایمنی را بالاتر می برد، دوم اینکه رفتار
ویروس به سمت آرام تر شدن پیش می رود. سوم اینکه امیدواریم
داروهای ضدویروس موثرتری را شناسایی کنیم. اما تا پایان سال
1400 نباید به واکسن کرونا امیدوار باشیم، زیرا تولید و ساخت
واکسن پروسه ای بسیار زمانبر است. بنابراین، امیدواریم بتوانیم
پاییز را به خوبی مدیریت کنیم.
دکتر نمکی در ادامه افزود: در مورد شیوه مدیریت تصور می کنم که
استان البرز و استان تهران را در قالب یک پکیج درنظر بگیریم. تاثیرات
البرز بر تهران و تهران بر البرز با توجه به اینکه روزانه تعداد زیادی از افراد
در آنها رفت و آمد دارند، قابل توجه است. ستاد این دو استان باید
یکپارچه شود، یعنی ستاد استانی را به ستاد منطقه ای تبدیل کنیم.