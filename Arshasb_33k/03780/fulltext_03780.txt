3780
اعلام آمادگی بنیاد شهید و امور ایثارگران برای تسریع در تعیین وضعیت
پرونده شهدای سلامت
به گزارش ایسنا، مهندس سعید اوحدی معاون رییس جمهور و رییس
بنیاد شهید و امور ایثارگران در این نشست ضمن تأکید بر لزوم تسریع
روند تشکیل و تکمیل پرونده شهدای سلامت؛ همکاری و همدلی
بنیاد شهید و امور ایثارگران، وزارت بهداشت، درمان و آموزش
پزشکی، سازمان برنامه و بودجه و سازمان امور استخدامی به عنوان
اعضای کمیته ملی تعیین مصادیق شهدای مدافع سلامت را در تسریع
بررسی این پرونده‌ها مؤثر و لازم خواند. رییس بنیاد شهید و امور
ایثارگران در ادامه به دیدار خود با خانواده شهید مدافع سلامت، دکتر
محمد زارع جوشقانی، برادر دو شهید و رییس اسبق دانشگاه علوم
پزشکی و بیمارستان شهید بهشتی کاشان و رییس بیمارستان
لبافی‌نژاد تهران اشاره کرد و گفت: از این شهید بزرگوار چند فرزند
پزشک و متخصص به یادگار مانده است، که انصافاً هم مانند پدر
بزرگوارشان سرمایه علمی و هم یک خانواده فرهنگی و فهیم هستند. وی
دیدار و گفت‌وگو با خانواده‌های شهدای مدافع سلامت را مهم و مفید
خواند و افزود: دیدار با خانواده این عزیزان می‌تواند موجب تجدید
و تقویت روحیه بازماندگان باشد و هم برای مسئولان پیام‌های خوب و
اثرگذار دارد که در این دیدارها از بازماندگان می‌آموزیم. اوحدی