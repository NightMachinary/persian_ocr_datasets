31373
کمبود زمین‌های خالی برای طرح اقدام ملی مسکن در شهر زنجان
مسعود بیات‌منش شب گذشته (21 آبان‌ماه) در جلسه شورای مسکن
استان زنجان اظهار کرد: در استان زنجان در مجموع 28 هزار و 691 نفر
از طریق سامانه الکترونیکی و پیامک در سه فاز برای طرح اقدام ملی
تولید و عرضه مسکن ثبت‌نام کردند که 23 هزار و 922 نفر از متقاضیان
مربوط به شهر زنجان و 4769 نفر در سایر شهرهای استان پالایش شدند.
وی ادامه داد: با بررسی و احصای شرایط پنجگانه تاکنون 18 هزار و 521
نفر واجد شرایط طرح اقدام ملی مسکن شناخته شدند که از این تعداد نیز
15 هزار و 49 متقاضی در شهر زنجان مستقر بوده و 3472 واجد شرایط
نیز در سایر شهرهای استان ساکن هستند.
مدیرکل راه و شهرسازی استان زنجان با اشاره به اینکه این اداره در
شهرهای زنجان و ابهر مسئولیت صفر تا صد این طرح از جمله تشکیل
پرونده، انتخاب پیمانکار، تامین زمین و تحویل واحدها را برعهده
دارد، عنوان کرد: در شهرهای زیر 100 هزار نفر جمعیت، این مسئولیت
به بنیاد مسکن انقلاب اسلامی واگذار شده است و راه و شهرسازی فقط
زمین را تامین می‌کند.
این مسئول یادآور شد: با توجه به اینکه فرآیندهای تشکیل پرونده،
افتتاح حساب و واریز وجه زمان‌بر است، به همین منظور متقاضیانی که
افتتاح حساب را انجام دادند گروه گروه وارد فاز تعریف پروژه