18182
سلیمانی: 80  درصد رسالت و مسئولیت بنیاد شهید فرهنگی است
به گزارش ایسنا، سردار یعقوب سلیمانی در این نشست ضمن
گرامیداشت یاد و خاطره شهدای «عملیات محرم» در 25 آبان‌ماه،
عملکرد بخش فرهنگی بنیاد استان‌ها در هفته دفاع مقدس و برنامه‌های
قبل و بعد آن را قابل قبول خواند و اظهار کرد: در چهلمین سال دفاع
مقدس با هماهنگی، هم‌افزایی و تلاش استان‌ها و نیز با مدیریت، نظارت
و راهبری ستاد فرهنگی در مرکز، خوشبختانه خروجی و کارنامه قابل
قبولی در هفته دفاع مقدس داشتیم. با توجه به این باور که شهدا حاضر و
ناظر بر اعمال ما هستند، ان‌شاالله مورد توجه و قبول شهدای گرانقدر هم
بوده است. سردار سلیمانی در ادامه موضوع همدلی، هماهنگی و
هم‌افزایی را از راهبردهای مهم معاونت فرهنگی و آموزشی بنیاد شهید
و امور ایثارگران خواند و اضافه کرد: یکی از مطالبی که همواره در
وصیت‌نامه شهدا توصیه و تأکید شده است، موضوع وحدت و
همدلی است. در واقع نقطه ثقلی که می‌تواند در تعالی و توجه به ارزش‌ها
مفید باشد، همین وحدت و همدلی است. وی ضمن پیشنهاد خوانش
وصیت‌نامه شهدا در برنامه‌های مختلف بنیادهای استان‌ها به تناسب
تاریخ شهادت آن‌ها، اضافه کرد: نکات و مفاد مهم موجود در
وصیت‌نامه شهدا می‌تواند راهبرد و محور برنامه برای ما باشد. لذا لازم
است ساماندهی صورت بگیرد که حداقل هر هفته، به تناسب تاریخ