9779
ترویج کتاب‌خوانی باید هدف‌گذاری شود
محمود ثمینی در حاشیه جلسه ویدئو کنفرانس انجمن کتابخانه‌های
عمومی لرستان که امروز 22 مردادماه صورت گرفت، اظهار کرد:
ترویج کتاب‌خوانی، کار فرهنگی بسیار بزرگ و فرایند گسترده‌ای
است که باید هدف‌گذاری شده تا با پیگیری به یک کار ماندگار تبدیل
شود.
وی با تقدیر از فعالین حوزه کتاب و کتاب‌خوانی و اشاره به قرار گرفتن
در آستانه ماه محرم‌الحرام ضمن عرض تسلیت، افزود: حضرت
اباعبدالله الحسین (ع) شهید راه امر به معروف و نهی از منکر است و جان
خود را در راه مقابله با جهل و نادانی فدا کرده است لذا به‌منظور تحقق
منویات مقام معظم رهبری، باید تلاش کرده اهداف عاشورا را خوب
تبیین کنیم و به معنای واقعی طبق فرموده حضرت امام (ره)، اسلام ناب
محمدی را به جامعه و جهان معرفی کنیم.
ثمینی تصریح کرد: باید تلاش کنیم اطلاعات و آگاهی مردم را
افزایش داده و با تهیه کتاب به‌عنوان ابزار آگاهی و ارتقا دانش، گام
برداریم.
معاون استاندار با اشاره به ظرفیت فضای مجازی اضافه کرد: استفاده
صحیح از این ظرفیت، فرصت مناسبی برای تبلیغ و ترویج منویات
رهبر معظم انقلاب و مقابله با جهل و تزویر و دین‌ستیزی است.