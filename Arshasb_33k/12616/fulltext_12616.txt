12616
و پژوهش و همچنین ایجاد اشتغال برای جوانان مطالبی را بیان کرد و
افزود: جهاد دانشگاهی می‌تواند در حوزه‌های مختلف مانند صنایع
تبدیلی، گلخانه داری و گیاهان دارویی با برنامه‌ریزی ورود پیدا کند
و بازارچه‌های جدید شغلی برای جوانان ایجاد کند.
محمدبیگی گفت: در حوزه‌های گردشگری و هتل داری نیز جهاد
دانشگاهی می‌تواند در بخش آموزش، دوره‌های مختلفی را داشته
باشد؛ همچنین می‌تواند دوره‌های توانمندسازی برای مربیان
عفاف و حجاب داشته باشد، طلاب، دانشجویان و بانوان فعالی هستند
که می‌توانند آموزش ببینند و سپس در مکان‌هایی مانند مدارس و
دانشگاه‌ها به‌عنوان مربی ورود پیدا کرده و فعالیت خود را به صورت
مستمر انجام دهند.
تلاش برای رسیدن به هدف، فرهنگ سازمانی جهاد دانشگاهی است
به گزارش ایسنا، فرشاد پیله چی رئیس جهاد دانشگاهی قزوین نیز در این
دیدار ضمن اشاره به ظرفیت‌ها و بضاعت‌های جهاد دانشگاهی به ارائه
طرح‌های این مجموعه پرداخت.
پیله اظهار کرد: جهاد دانشگاهی یک نهاد عمومی غیردولتی است و
فرهنگ سازمانی که در این نهاد وجود دارد به این صورت است که
همواره کارمان را با یک هدف معین آغاز می‌کنیم و باید به اندازه‌ای
تلاش کنیم که کار را به نتیجه برسانیم.