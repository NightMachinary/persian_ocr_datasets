22146
وی در پاسخ به سوالی مبنی بر کمک شهرداری تهران به بیروت گفت:
هنوز طرح یا لایحه‌ای برای کمک به بیروت نیامده اما قانونا اجازه
چنین کمکی نداریم اما می‌توانیم کمپین کمک مردمی ایجاد کرده و با
جمع آوری اقلام مورد نیاز آن را در اختیار نهادها قرار دهیم.
لزوم پاسخگویی حناچی به شورا در مورد مدت زمان طولانی سرپرستی
در شهرداری تهران
به گزارش ایسنا، حجت نظری صبح امروز در تذکر پیش از دستور خود
در جلسه شورای شهر تهران با بیان اینکه بهمن ماه سال گذشته در تذکری
خطاب به هیأت تخلفات اداری، خواستار برخورد با مسببین طولانی
شدن مدت سرپرستی برخی از مدیران در پست‌های اجرایی شدم،
گفت: در همان زمان تذکر دادم برخی از افراد بیش از 6 الی 7 ماه در
پست‌های مدیریتی سرپرست هستند؛ اما حالا پس از گذشت پنج ماه
هنوز اقدام موثری در این زمینه صورت نگرفته است.
وی با بیان اینکه هم‌چنان شاهد هستیم که در همه سطوح مدیریتی، از
مقامات و مدیران ارشد مثل معاون شهردار و شهردار منطقه گرفته تا
سطوح میانی بیش از 4 ماه سرپرست هستند، گفت: با این وضعیت نه‌تنها
خود آن افراد، بلکه زیرمجموعه نیز بلاتکلیف است پس ضمن تکرار
مجدد این تذکر و اخطار به سرپرست معاونت توسعه منابع انسانی
شهرداری تهران، منتظر پاسخ هرچه سریع‌تر هستم.