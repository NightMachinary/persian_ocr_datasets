16144
باید با جدیت برای نهادینه‌سازی فرهنگ مسئولیت‌پذیری تلاش
کنند.
وی با نقد شیوه بازنمایی برخی حوادث در رسانه‌ها گفت: فراز و فرود در
اجرای قوانین جرم‌زاست و عدالت ترمیمی تا رفع برخی بسترهای بروز
تخلفات و جرایم صرفا نوشدارو برای حل برخی مشکلات است.
رسانه‌ها با تاسی از فلسلفه انتظار، اصلاح و امید را در جامعه ترویج دهند
محسن نصرپور، مدیرکل صداو سیمای خراسان رضوی نیز در این
نشست در سخنانی با بیان اینکه امروز مهمترین هدف جنگ نرم
دشمنان، گرفتن روح امید و اعتماد به نفس مردم ایران است، افزود:
رسانه‌ها باید با مهندسی اخبار و اطلاعات، درنظر گرفتن تناسب بین
اخبار مثبت و منفی، اجتناب از انتقال احساس ترس و ناامنی و پرهیز از
تکرار اخبار منفی، به اعتماد سازی و دمیدن روح امید در جامعه
بپردازند.
وی با اشاره به اینکه در فرهنگ دینی ما فلسلفه انتظار بر اساس اصلاح‌گری
و امید، پایه‌گذاری شده است، ادامه داد: رسانه‌ها با تاسی از فلسلفه انتظار
باید اصلاح و امید را در جامعه ترویج دهند و باید در اعیاد و مناسبت‌های
ملی و مذهبی، فضای کشور را تلطیف و بانشاط کنند و در این مسیر از
کاهش نشر حجم اخبار سیاه و برجسته‌سازی خبرهای موفقیت و
پیشرفت کشور دریغ نکنند.