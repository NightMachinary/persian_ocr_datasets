1592
وی تاکید کرد: بارها گفته ام که راه درمان کرونا در بیمارستان نیست و
باید قبل از اینکه کار به مرحله درمان برسد جلوی آن را بگیریم و تنها
راهکار پیشگیری هم رعایت پروتکل های بهداشتی و بویژه استفاده از
ماسک و رعایت فاصله اجتماعی است.
بازوند در ادامه با قدردانی از هیات های مذهبی و مردم استان در
برگزاری مراسم عزاداری محرم و رعایت همزمان پروتکل های
بهداشتی گفت: خوشبختانه با گذشت حدود دو هفته از اتمام دهه اول
محرم، آمار کرونا در استان نشان می‌دهد که هیات های مذهبی و مردم
عزادار استان به خوبی پروتکل ها را رعایت کردند و خوشبختانه دچار
پیک کرونا نشدیم و وضعیت کرونا در استان نسبت به استان های دیگر
مطلوب تر است.
یک سال باقی مانده نباید با بی انگیزگی مدیران از دست برود
بازوند با اشاره به یک سال باقی مانده از عمر دولت فعلی، گفت: این یک سال
فرصت کمی نیست و به هیچ عنوان نباید این فرصت با بی انگیزگی مدیران
از دست برود و تمام مدیران باید بدانند که تا پایان عمر خدمتشان به این
مردم مدیونند و باید تا آخرین لحظه با تمام توان به آنها خدمت کنند.
استاندار کرمانشاه تاکید کرد: دولت در این یک سال پایانی با تمام
تلاش به کار و فعالیت ادامه می‌دهد و علی رغم وجود بحران کرونا تلاش
بسیاری برای اختصاص اعتبار به استانها داشته است.