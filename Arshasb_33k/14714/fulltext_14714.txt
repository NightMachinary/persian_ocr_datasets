14714
وی در همین راستا افزود: با تأمین این اتوبوس‌ها که به صورت قطعات
منفصله تدارک می‌شود، گام بسیار خوبی در مسیر توسعه حمل و نقل
عمومی شهری برداشته خواهد شد تا بتوانیم ترافیک جمعیت در داخل
اتوبوس و مترو را کم کنیم. البته در کوتاه مدت هم تدارک دیده شده
است که 100 دستگاه اتوبوس به صورت موقت به کمک نیروهای
نظامی و سپاه، به ناوگان حمل و نقل عمومی اضافه شود.
وی اضافه کرد: تلاش‌های همه مجموعه‌ها چه در قالب قرارگاه، چه در
قالب کارگروه‌ها و کمیته‌ها و چه در قالب دستگاه‌های اجرایی در این
راستا است که بتوانیم مجموعه فعالیت‌ها، تلاش‌ها و خدمات را برای
مردم را انجام دهیم تا بتوانیم در کنترل این بلیه موفق باشیم.
وزیر کشور همچنین در پاسخ به سوال خبرنگاری در خصوص
تمهیدات برگزاری انتخابات 1400 در شرایط کرونا گفت: ناگزیر به
برگزاری انتخابات 1400 در زمان مقرر هستیم، چرا که زمان‌بندی
قانونی به گونه ای است که نباید در پایان 4 سال ریاست جمهوری
خلائی داشته باشیم، اما چگونگی اجرا موضوعی است که در کارگروه
های مختلف از جمله در شورای نگهبان و وزارت کشور و همچنین با
استفاده از تجربیاتی که کشورهای مختلف تاکنون در این زمینه
داشتند، مورد بررسی قرار می‌گیرد.
وی افزود: مواردی که تاکنون مطرح شده، این است که تعداد شعبه ها را