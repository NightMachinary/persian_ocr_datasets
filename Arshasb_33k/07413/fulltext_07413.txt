7413
سعید انبارلویی، مدیرکل صداوسیمای مرکز قزوین در گفت‌وگو با
ایسنا اظهار کرد: یکی از مهم‌ترین سیاست‌گذاری‌های
صداوسیمای مرکز قزوین این است که با توجه به صدور بیانیه گام دوم
انقلاب اسلامی توسط مقام معظم رهبری، تمامی برنامه‌های شبکه
قزوین پیوست گام دوم انقلاب را داشته باشد لذا برنامه‌هایی که این
پیوست را داشت تصویب می‌کنیم؛ این سیاست از تابستان 98
به‌صورت جدی مورد پیگیری قرار گرفت.
انبارلویی تصریح کرد: تولیدکنندگان برنامه‌های مختلف باید
توجه کنند که در قالب آن برنامه تولیدی چه قدمی را در راستای این
بیانیه می‌توانند بردارند، برای رسیدن به این موضوع از ظرفیت
نخبگان استان قزوین استفاده‌ شده است.
وی با بیان اینکه ظرفیت‌های بسیاری در قزوین وجود دارد که در
برنامه‌سازی‌های خود از آن استفاده کنیم، ادامه داد: تلاش ما بر این
بوده در برنامه‌ای که توسط شبکه قزوین تولید می‌شود ارائه پیام مرتبط
با این موضوع در دستور کار قرار بگیرد.
مدیرکل صداوسیمای مرکز قزوین گفت: سعی خواهیم کرد که
برنامه‌های تلویزیونی ساخته‌شده در شبکه قزوین از فضای استودیو
خارج و در فضای بیرون از آن تولید شود زیرا برنامه‌های ساخته‌شده در
فضای بیرونی می‌تواند تأثیرگذاری بیشتری از بعد فرهنگی و هنری