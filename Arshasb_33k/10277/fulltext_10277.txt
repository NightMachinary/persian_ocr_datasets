10277
تعریف و گسترش گرنت‌ها در حوزه پژوهش و فناوری از سیاست‌های مهم
وزارت علوم
به گزارش ایسنا، دکتر غلامحسین رحیمی در آیین آغاز برنامه گرنت
فناوری و تقدیر از خیرین فناوری استان سمنان که امروز (یکشنبه) با
حضور وزیر علوم، تحقیقات و فناوری برگزار شد، گفت: در دو سه سال
اخیر بحث خیرین در حوزه توسعه فناوری کشور مطرح شده است که
نشان‌دهنده رشد و تکامل کشور از آموزش صرف به حوزه علم و
پژوهش و فناوری و صنعت است. در واقع این امر، تکامل رویکرد را در
بینش خیرین نشان می‌دهد که همراه و هم‌جهت با توسعه فناوری کشور
است. وی با اشاره به حضور خیرین روحانی در حوزه علم و فناوری و در
جلسه برنامه گرنت فناوری، تصریح کرد: در حدیثی که از حضرت امام
صادق (ع) نقل شده است با مطلع «فی‌الصناعات» که یک صفحه و نیم
حضرت درباره صنعت سخن می‌گویند. فارابی نیز در قرن چهارم و
پنجم هجری مفهوم صنعت را از فناوری تفکیک کرده است. همچنین در
کتابی با عنوان مفهوم صنعت و فناوری در منابع علمی تمدن اسلامی،
تعریفی که میرفندرسکی، حکیم قرن یازدهم از صنعت ارائه می‌کند هم
کامل است و هم جامع است و هم کماکان قابل اطلاق به صنعت فعلی است.
رحیمی درخصوص تفاوت بین گرنت و حمایت مالی، گفت: گرنت،
حمایت مالی و تأمین مالی جهت‌مند و هدفمند است؛ یعنی به عنوان مثال