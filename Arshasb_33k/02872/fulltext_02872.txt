2872
از هر فرصتی‌ برای رفع تحریم استفاده می کنیم/هیچ کسی حق
فرصت‌سوزی ندارد
به گزارش ایسنا، حجت‌الاسلام والمسلمین حسن روحانی صبح
امروز در جلسه هیات دولت با اشاره به انتخابات اخیر آمریکا اظهار
کرد: سیاست جمهوری اسلامی ایران روشن است و هر دولتی که در
آمریکا باشد سیاست ما تغییر نمی‌کند. ما همان سیاستی را که دیروز
داشتیم امروز و فردا خواهیم داشت و این وابسته به دولت آمریکاست که
به سیاست‌های ما نزدیک شود یا از آن فاصله بگیرد.
وی ادامه داد: دولت رو به پایان آمریکا در این مدت از سیاست‌های ما
فاصله گرفت. سیاست اصولی ما سیاست اکثر کشورهای مستقل و مهم
جهان است و آنها هم با یک جانبه‌گرایی و تروریسم مخالفند. اگر آمریکا
به سیاست ما نزدیک شد شرایط جدیدی پیش می‌آید و اگر دور شد آن
موضوع دیگری است. سیاست ما تعامل با جهان و به تعبیر رهبری تعامل
گسترده با جهان است.
روحانی با اشاره به این‌که هفته گذشته جهان شاهد اتفاق قابل ملاحظه‌ای
بود یادآور شد: مردم آمریکا با رای خود نشان دادند که موافق
سیاست‌های متکبرانه کسی که با تحقیر نسبت به برخی ملت‌ها صحبت
می‌کرد و حتی به بعضی از ملت‌های ما به صراحت لقب گاو شیرده داده بود و
سیاست‌هایش انزجار همه ملت‌های جهان و حتی مردم خود آمریکا را