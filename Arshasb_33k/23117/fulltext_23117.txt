23117
مراجعه به روانشناس را تا زمان ارائه دادخواست طلاق به تاخیر
نیندازید!
علیرضا ایزدپور در گفت‌وگو با ایسنا اظهار کرد: متاسفانه بسیاری از
ماها بسیاری از مهارت‌های زندگی و از جمله فرهنگ گفت‌وگو را به
درستی نیاموخته‌ایم.
مدیرکل بهزیستی استان سمنان با اشاره به تلاش‌های این اداره کل برای
کاهش طلاق در کشور و استان افزود: شهروندان می‌توانند از طریق
سامانه مداخله در طلاق که به عنوان سامانه تصمیمشناخته می‌شود
خدمات مشاوره‌ای از همکاران ما دریافت کنند. وی با بیان اینکه در
شهرستان‌ها نیز طرح کاهش اطلاق از سوی بهزیستی استان پیگیری
می‌شود تصریح کرد: سامانه ارتباطی 1480 نیز راه ارتباطی مناسب
دیگری است که خانواده ها از طریق آن می‌توانند از خدمات بهزیستی
در این حوزه بهره‌مند شوند.
ایزدپور با بیان اینکه بهزیستی استان از توان مشاوره‌ای قابل توجهی
برخوردار است خاطرنشان کرد: بیش از 300 مشاور رواشناسی و
مددکار در بهزیستی استان، بیش از 30 مرکز فعال مشاوره و 10 کلینیک
در استان ذیل بهزیستی استان در این حوزه فعالیت دارند و هم‌استانی‌ها
می‌توانند با بهره‌گیری از خدمات رایگان بهزیستی به قوام خانواده
خود و رفع مشکلات خود بیش از پیش کمک کنند.