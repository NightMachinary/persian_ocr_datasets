2273
ادامه تحرکات امارات در سقطری یمن در میان سکوت عربستان
به گزارش ایسنا، یک منبع یمنی به عربی21 گفت: به دنبال اخراج دولت
(مستعفی) از جزیره سقطری و مسلط شدن هم‌پیمانان امارات (شورای
انتقالیجنوب یمن) بر نهادهای آن، ابوظبی اکنون آزادانه در این
جزیره فعالیت می‌کند.
این منبع که نخواست نامش فاش شود، افزود: نیروهای عربستانی
مستقر در فرودگاه و بندر سقطری نیز نسبت به تسلط نیروهای شورای
انتقالی بی‌توجه‌ هستند.
ایجاد پایگاه‌های نظامی
منبع مذکور در ادامه تصریح کرد، اماراتی‌ها سه موضع را در سقطری
برای ایجاد پایگاه نظامی تعیین کرده‌اند.
وی ادامه داد: این سه موضع شامل؛ رأس قطینان واقع در جنوب غرب
سقطری به سمت جزیره سمحه عبد الکوری و شاخ آفریقا، جمجمه مومی
واقع در دور دست‌ترین نقطه شمال شرق سقطری و منطقه بلعبوده واقع
در نزدیکی فرودگاه سقطری هستند.
این منبع همچنین فاش کرد که خلفان المزروعی، نماینده امارات در
سقطری طی چند سال گذشته درصدد خرید این مواضع از ساکنان این
مناطق بود. این مقام اماراتی پیشنهادهای وسوسه‌انگیزی را ازجمله
اعطای تابعیت امارات و یا دادن خانه مسکونی به آنها در امارات ارائه