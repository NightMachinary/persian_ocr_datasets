16582
فایده‌ای نداشت. پایشان را داخل یک کفش کرده بودند که حتما با
همان نفربر به خط بروند.
اصرار شهید رهبر سبب شد تا آن‌ها را داخل آن نفربر جا دهیم، راننده نفربر
را روشن کرد و به سمت خط حرکت کرد، چند باری با بی سیم چی آن نفربر
تماس داشتم تا اینکه متأسفانه سر سه راه مرگ روی کانال پرورش ماهی
شلمچه نفربر پر از مهمات ما توسط هلی کوپتر عراقی مورد اصابت
موشک قرار گرفت، بچه های گردان درون خط سریع این موضوع را
اطلاع دادند.
غروب آن روز سردار «احمد نوریان» مسئول ستاد لشکر به بنده گفت:
«دواتگر! با بچه‌های اطلاعات عملیات برو جلو و ببین چگونه می‌توان با
نفربر دیگری به خط مهمات برسانیم.» در حالی‌که نم نم باران نیز در حال
باریدن بود، با دو نفر از بچه‌های اطلاعات و عملیات با موتور به سمت خط
اول حرکت کردم، موتورم هوندا 125 بود و آن دو نیز با موتور 250
جلوتر از من حرکت می‌کردند، آتش دشمن آن‌قدر سنگین بود که
شهادتین خود را گفته بودم، وجب به وجب منطقه با انواع گلوله و
خمپاره زده می‌شد، نرسیده به سه راه مرگ، چندین گلوله روی زمین
افتاد در حالی‌که با موتور جلویی حدود 100 متری فاصله داشتم هر دو
نفرشان روی زمین افتادند خودم را به بالای سرشان رساندم اما شدت
جراحت آن‌ها آن‌قدر زیاد بود که قبل از رسیدنم به شهادت رسیده