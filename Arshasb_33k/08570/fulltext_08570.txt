8570
بیمه سلامت نباشد، بسیاری از مردم زیر خط فقر می‌روند
دکتر علی خسروی در آیین تجلیل از خبرنگاران که امروز (20
مردادماه) برگزار شد، اظهار کرد: خبرنگاران می‌توانند در
زمینه‌های مختلف به ما کمک کنند و با حمایت‌ها و نقدهای منصفانه،
موجب پیشرفت کار شوند.
به گزارش ایسنا، وی با بیان اینکه بیمه سلامت بیمه حمایتی است،
تصریح کرد: 85 درصد بیمه‌شدگان خوزستان وضعیت مالی متوسط
و رو به پایین دارند و نمی‌شود به این قشر با دید سیاسی نگاه کرد.
مدیرکل بیمه سلامت خوزستان بیان کرد: برخی افراد آنقدر توانایی
مالی ندارند که حتی 5 تا 10 درصد حق بیمه را پرداخت کنند و با توجه به
هزینه‌های درمان اگر 5 تا 10 میلیون تومان هزینه کنند شاید زیر خط فقر
بروند.
خسروی عنوان کرد: خوشبختانه با اقدامات و تغییراتی که در سیستم
انجام دادیم، ‌توانستیم با بیمه‌شدگان و بیمارستان ارتباط برقرار کنیم
تا کارهای بیمه‌شدگان پیگیری شود و نتیجه آن، کاهش مراجعات به
بیمه سلامت بوده است.
وی با بیان اینکه الکترونیکی کردن فرآیندها باید در هر بیمه‌ای انجام
شود، تصریح کرد: نباید از شفاف سازی بترسیم و همه اقدامات انجام
شده برای بیمار باید با شفافیت در اختیار وی قرار بگیرد.