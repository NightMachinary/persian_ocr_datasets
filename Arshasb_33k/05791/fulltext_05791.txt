5791
بیان کرد: این شهرستان‌ها شامل تبریز، مراغه، مرند، میانه، اهر، بناب،
چاراویماق، سراب، هشترود، هریس، جلفا و هوراند بوده و نماز
جمعهاین هفته در این شهرستان‌ها با همکاری صمیمانه ائمه جمعه و
نماینده ولی فقیه در آذربایجان شرقی برگزار نمی‌شود.
رئیس دانشگاه علوم پزشکی تبریز در بخش دیگری از سخنانش با اشاره
به شناسایی روزانه 500 بیمار مبتلا به کووید 19 در آذربایجان
شرقی، اظهار کرد: در حال حاضر 801 نفر در بیمارستان‌های استان
بستری هستند که از این تعداد 127 نفر به کمک دستگاه تهویه مکانیکی
تنفس می‌کنند و بدحال هستند.
وی خاطرنشان کرد: برخی شاخص‌ها از جمله افزایش تعداد بستری‌ها
نشان می‌دهد که در وضعیت اضطراری قرار داریم و روزانه حدود 180
نفر در بیمارستان‌ها بستری و 150 نفر ترخیص می‌شوند.
وی افزود: آب و هوای تبریز و بسیاری شهرستان‌های استان برای
انتشار ویروس کرونا مساعد بوده و قرار داشتن استانمان در فصل
مسافر پذیری نیز به انتشار آن دامن زده است.
وی در خاتمه متذکر شد: هرچند میزان رعایت پروتکل‌های بهداشتی
و استفاده از ماسک در این هفته نسبت به هفته گذشته حدودا دو برابر
افزایش یافته است، اما همچنان از مردم خواهش می‌کنیم تا همکاری و
همراهی‌شان را با نظام سلامت ادامه دهند.