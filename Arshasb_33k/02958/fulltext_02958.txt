2958
تحت‌تأثیر آلایندگی منابع ساکنی قرار می‌گیرد که در خارج تهران
واقع‌اند: «به عنوان مثال بسیاری از صنایع در غرب تهران مستقرند و
گاه حتی آلودگی هوای شهر کرج که در فاصله کمتر از 20 کیلومتری از
مرز پایتخت قرار دارد، بر وضع هوای شهر تهران تأثیر می‌گذارد،
چراکه مستقیما قسمتی از آن آلودگی را باد به تهران منتقل می‌کند. در
اولین سیاهه انتشاری که شرکت کنترل کیفیت هوای تهران منتشر
کرد، سهم خودروها به‌عنوان منابع متحرک 75‌درصد مطرح شده
بود، اما براساس سنجش‌های مجدد و سیاهه انتشار اخیر، این سهم به
61‌درصد کاهش و سهم منابع ساکن آلایندگی به 39‌درصد افزایش
یافته است‌.»
بهزاد اشجعی، دبیر کمیته فنی صدور مجوزهای خودرویی سازمان
حفاظت محیط‌زیست هم معتقد است خطر ازون اگر بیشتر از ذرات معلق
نباشد، از آن کمتر نیست و قطعا اگر تصمیماتی در زمستان گرفته
می‌شود، در تابستان هم گرفته خواهد شد، به شرطی که وضع به شرایط
اضطرار برسد. او به «خبرآنلاین» گفته که حساسیت نسبت به ازون کمتر
است، چون آلودگی ذرات معلق مشهودتر است و هر کسی زمستان از
خانه بیرون می‌آید، به چشمش آلودگی را می‌بیند.
ازون، در روزهای تعطیل بیشتر می‌شود
افزایش میزان ازون در تهران به نسبت سال گذشته عاملی بود تا