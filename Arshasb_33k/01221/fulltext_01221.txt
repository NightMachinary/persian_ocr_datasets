1221
مجدد وی در انتخابات ریاست جمهوری مورد تردید بوده است.
رویکرد اشتباه ترامپ در مواجهه با رسانه‌ها که منجر به تقابل آشکار
روزنامه‌نگاران و خبرنگاران مطرح جهان با وی شد، افکار عموی
آمریکا و جهان را کاملاً در مقابل کاخ سفید قرار داد. رفتارهای
نژادپرستانه هم در دوره تصدی ترامپ در کاخ سفید به اوج خود رسید.
آپارتاید آمریکایی در این دوره چهره واقعی و زشت خود را با اعمال
سیاست‌های مهاجرتی آمریکا، دیوارکشی در مرز مکزیک و اعمال
خشونت‌های سازمان‌یافته علیه رنگین‌پوستان نشان داد. بسیاری از
مردم آمریکا دیگر رغبتی برای رأی دادن به ترامپ ندارند و
نظرسنجی‌ها نشان می‌دهد که جوبایدن 60 درصد و ترامپ حدود 40
درصد شانس پیروزی در انتخابات دارند. قرائن و شواهد نشان
می‌دهد که دونالد ترامپ کار سختی برای پیروزی در انتخابات دارد و
باید در این پنج ماه آینده برای ایجاد معجزه جهت برون‌رفت از شرایط
فعلی اقدام کند. بعید است سیاست‌های نخ نمای کاخ سفید در مقصر
نامیدن چین به‌عنوان عامل شیوع کرونا یا گناهکار قلمداد کردن
دموکرات‌ها در تحریک رنگین‌پوستان و گروه‌های قومی، بتواند
ناجی ترامپ از این معرکه باشد. اقداماتی نظیر ورود در یک جنگ
خارجی برای انحراف افکار عمومی از ناکامی‌های کاخ سفید نیز
نمی‌تواند در این مدت کوتاهی که تا انتخابات مانده، مؤثر باشد.