15752
راه اندازی دهکده الگویی در تمامی روستاهای مازندران
علی طاهری امیری با اعلام این که پارسال 80 دهکده الگویی در استان
راه اندازی شده بود، گفت: فعالیت های آموزشی ترویجی در قالب
دهکده های الگویی از روش‌های مهم برای رسیدن به هدف ارتقای
انتقال یافته های فنی کشاورزی و بالا بردن ضریب پذیرش بهره
برداران است.
وی افزود: در این طرح پس از بررسی دقیق سیمای کشاورزی هر روستا
و مشکلات موجود، برنامه آموزشی متناسب با نیاز آنروستا تهیه و
تدوین می شود.
مدیر هماهنگی ترویجکشاورزی سازمان جهاد کشاورزی
مازندران با اعلام این که دهکده الگویی در همه روستاهای مازندران
قابل راه اندازی است، خاطرنشان کرد: طبق تفاهم نامه بین سازمان
جهاد کشاورزی مازندران و اداره کل امور روستایی و شوراهای
استانداری، به درخواست دهیاران هر روستا این دهکده الگویی می
تواند راه اندازی شود.
وی افزایش آگاهی کشاورزان و بهره برداران را از اولویت های اصلی
ترویج کشاورزی دانست و بیان کرد: با افزایش و بهبود تعامل
کارشناسان با دهیاران، اعضای شورای اسلامی و کشاورزان به طور
یقین میزان حضور موثر کارشناسان در جامعه روستایی بالا می رود.