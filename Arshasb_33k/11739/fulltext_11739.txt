11739
ترامپ در یکی از این توییت‌ها نوشت: قاضی الیتو و قاضی توماس
می‌گویند که آنها به ایالت تگزاس اجازه می‌دادند تا شکایت خود در
خصوص نتیجه انتخابات را پیش ببرد. این یک ناکامی بزرگ و ننگین
برای عدالت است. به مردم آمریکا خیانت شد و کشورمان بی‌اعتبار شد.
حتی به ما اجازه حضور در دادگاه و مطرح کردن شکایت‌مان را ندادند.
وی در توییت دیگری ادعای پیروزی چشمگیر در انتخابات را کرد و
نوشت: من در این انتخابات به طور چشمگیری پیروز شدم اما
خاطرنشان می‌کنم که من تنها درباره آرای قانونی صحبت می‌کنم نه
کل رای‌دهندگان ساختگی و تقلبی که به طور معجزه‌آسایی در همه جا
در جریان بود. چه رسوایی!
بعد از مدتی توییتر این محدودیت‌ها را برداشت اما عبارت
هشداردهنده محتوای جنجالی بر روی این پست‌ها باقی ماند.
یکی از سخنگویان شبکه اجتماعی توییتر تایید کرد که این
محدودیت‌ها علیه توییت‌های ترامپ صورت گرفته بودند.
وی گفت: ما بدون هیچ قصد و تعمدی تعاملات با توییت‌های جنجالی را
محدود کردیم. شما در حال حاضر می‌توانید با این توییت‌ها تعامل
داشته باشید اما براساس سیاست صداقت مدنی‌مان، این توییت‌ها
همچنان از برچسب محتوای جنجالی برخوردار خواهند بود.
ترامپ حتی از مدت‌ها پیش از انتخابات نوامبر با برخی شبکه‌های