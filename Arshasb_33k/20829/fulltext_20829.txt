20829
از سوی دیگر مشاهدات ایسنا از این فروشگاه حاکیست که نه تنها هیچ
یک از کارکنان و فروشندگان آن از ماسک و دستکش استفاده نمی
کنند، بلکه برخی مواد غذایی فله ای به صورت روباز بوده و مردم برای
خرید حتی به این مواد غذایی همچون گردو، پسته، حبوبات و ... به
عادت گذشته دست می زنند، همچنین قسمت صندوقدار و محلی که
اجناس برای تحویل به مشتری در سیستم قیمت گذاری می شود با کاور
جدا نشده است.
فروشنده لوازم جانبی موبایل در حالیکه حدود هفت مشتری در مغازه
اش ایستاده اند و هیچ یک از ماسک و دستکش ندارند، نیز به ایسنا، می
گوید: در این شرایط اقتصادی اگر بخواهم به مشتریانم سخت بگیرم،
آنها را از دست می دهم، متاسفانه بیشتر افراد نسبت به رعایت طرح فاصله
گذاری اجتماعی توجهی ندارند و به گفته خودشان اعتقادی به این
موضوع ندارند و اگر شرایط خطرناک بوداجازه باز شدن مغازه ها را نمی
دادند.
مسئول هایپرمارکت مواد غذایی که ورودی فروشگاه اسپری
ضدعفونی دست گذاشته و بر روی برگه ای استفاده از ماسک و دستکش را
الزامی کرده، به ایسنا، می گوید: سعی کرده ایم با نصب برچسب فاصله
گذاری اجتماعی مشتریان را نسبت به اجرای این طرح ملزم کنیم، اما
متاسفانه برخی افراد زیربار این موضوع نمی روند.