11747
به گزارش ایسنا، در بیانیه دیوان محاسبات کشور آمده است: «اخیراً
کلیپی از مصاحبه مدیرعامل معزول صندوق بازنشستگی با یکی از
سایت‌های خبری در فضای مجازی انتشار یافته است. در این مصاحبه
اظهاراتی سراسر کذب از ناحیه نامبرده در خصوص رئیس کل
واحدی از معاونین دیوان محاسبات کشور بیان شده است. کاملاً
واضح است این اقدام در آستانه انتخاب رئیس کل دیوان محاسبات
کشور با اغراض سیاسی و به منظور شبهه افکنی در مسیر صحیح و قانونی
انتخاب رئیس کل سازمان فوق انجام گرفته است.
بدینوسیله اعلام می‌دارد که نامه شماره 40000/256/د مورخ
1398/4/1 معاون فنی دیوان محاسبات کشور که در مصاحبه
مذکور، مورد استناد واقع شده، در پاسخ به استعلام شماره
50/20151/د مورخ 1398/3/19 کمیسیون اجتماعی مجلس
شورای اسلامی صادر شده و سازمان بازرسی کل کشور نیز در همان
مقطع زمانی طی نامه محرمانه شماره 500/80204 مورخ
1398/4/12 پاسخ و نظر مشابهی مبنی بر عدم صلاحیت قانونی
نامبرده برای تصدی پست مذکور به دلیل عدم رعایت تبصره (1) ماده
(17) قانون جامع رفاه و تأمین اجتماعی ارائه نموده است. بدیهی است
شکایت از نامبرده در مراجع قضائی بدلیل انتشار مطالب موهن و کذب
به قصد تشویش اذهان عمومی در دستور کار این دیوان قرار دارد.