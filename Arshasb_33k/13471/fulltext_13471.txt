13471
هنگامی که گودلاک جاناتان، رئیس جمهور قبلی نیجریه در سال
2012 تلاش کرد یارانه سوخت را حذف کند و قیمت بنزین افزایش
پیدا کرد، با دو هفته اعتراض و شورش مواجه شد و سرانجام از تصمیم
خود صرفنظر کرد. آسیب سیاسی که جاناتان در نتیجه این تصمیم
متحمل شد، در شکست وی در انتخابات سال 2015 نقش داشت.
اگرچه پیش‌بینی‌های درآمد دولت فعلی نیجریه در نتیجه پاندمی
ویروس کرونا بهم خورده اما این اقدام نه تنها باعث صرفه جویی
می‌شود بلکه منابع مالی مورد نیاز برای سرمایه گذاری و کمک به متنوع
سازی اقتصاد را فراهم می‌کند.
از ابتدای سال 2020 تاکنون قیمت نفت برنت که گرید نفتی صادراتی
نیجریه بر مبنای آن قیمت گذاری می‌شود، تحت تاثیر نبود تقاضا به
دلیل پاندمی ویروس کرونا و جنگ قیمت میان عربستان سعودی و
روسیه 36 درصد افت کرده است. نیجریه که برای دو سوم از درآمد
دولتی، به صادرات نفت وابسته است و نفت بیش از 90 درصد درآمد
صادراتی این کشور در یک دهه گذشته را تشکیل داده، برای دومین بار
طی چهار سال اخیر با رکود اقتصادی مواجه است.
اگر این کشور خود بنزین تولید می‌کرد دولت فضای بیشتری برای
مانور داشت اما چهار پالایشگاه دولتی که بین دهه 1960 تا دهه 1980
در این کشور برای پالایش 445 هزار بشکه در روز نفت خام ساخته