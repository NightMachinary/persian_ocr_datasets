17646
سبک زندگی انسانی تحت تأثیر فناوری امروز
مجتبی احمدی در گفت‌وگو با ایسنا اظهار کرد: نخستین محیطی که
کودک در آن پرورش می‌یابد و در رفتار بعدی فرد فوق‌العاده مؤثر
است، خانواده است.
وی افزود: درواقع خانواده، زنجیره ارتباطی اجتماع و تضمین
کننده آرامش و ثبات جامعه است زیرا کودکان نخستین
وابستگی‌های عاطفی نزدیک و صمیمی خود را در خانواده برقرار
می‌کنند و درونی کردن ارزش‌ها و هنجارهای فرهنگی را در آن آغاز
می‌کنند.
احمدی با اشاره به نقش جامعه در تربیت و شکل گیری شخصیت
کودکان، افزود: در جهان امروز پیش از دیروز، جامعه و زمان نقش
تعیین کننده در شکل‌گیری شخصیت‌ کودکان ایفا می‌کند، اگر در
گذشته شخصیت آنان در دامان والدین شکل می‌گرفت، امروز این
جامعه جهانی و زمانه معاصر است که در شکل‌گیری نقش کلیدی و
اساسی را ایفا می‌کند.
این مشاور خانواده ادامه داد: ما همیشه بر این باور بودیم که والدین
شخصیت کودک را رنگ می‌دهند اما در جهان امروز به سبب گسترش و
بهبود فناوری‌های ارتباطی، خانواده به طور کامل به کنار نهاده شده
و از همان آغاز کودکان با رسانه‌ها و تبلیغات و تعلیمات و آموزه‌های