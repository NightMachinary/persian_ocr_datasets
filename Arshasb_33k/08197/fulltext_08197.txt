8197
المان‌های ویژه پارک آبخیز اعم از ایجاد آبشار، احداث چکدم‌های
متنوع متناسب با قابلیت واستعداد طبیعی حوضه، تراس‌بندی
وبانکت توام با کاشت گونه‌های درختی ودرختچه‌ای بومی سازگار
با اقلیم منطقه با هدف بهره‌گیری از ظرفیت حوزه‌های آبخیز در توسعه
بوم گردشگری وطبیعت گردی طراحی وایجاد می‌شوند.
وی کاهش مخاطرات سیل ورسوب حوزه‌های آبخیز مشرف به
سکونتگاه‌های شهری وروستایی، کمک به احیای پوشش گیاهی
وشکل‌گیری کمربند سبز، ایجاد تفرجگاه پیرامون مراکز جمعیتی
وتوسعه اکوتوریسم، آموزش وترویج متدها وتکنیک‌های
آبخیزداری وآبخوانداری وکمک به بهبود اقتصاد منطقه را از اهداف
وکارکردهای اصلی احداث پارک آبخیز برشمرد.
مدیر کل کنترل سیلاب وآبخوانداری سازمان جنگل‌ها با تاکید بر
استفاده از ظرفیت سیلاب حوزه‌های آبخیز در توسعه تفرجگاه گفت:
زیرساخت‌های آبخیزداری وآبخوانداری در برخی از حوزه‌های
آبخیز مشرف به شهرها وروستاهای کشور ایجاد شده است که علاوه بر
تحقق اهداف حفاظت آبخیز وپیشگیری از خسارات سیل به عنوان
تفرجگاه نیز مورد استفاده مردم قرار دارد اما در این میان 18 مورد در
سطح 46 هزار و 839 هکتار با استانداردهای پارک آبخیز شهری
تکمیل ودر دست بهره برداری است.