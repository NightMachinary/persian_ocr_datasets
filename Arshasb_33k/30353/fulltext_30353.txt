30353
بالغ بر 191بیمار در بخش‌های عادی و 62 نفر در بخش‌های ویژه به
عنوان بیماران جدید با تشخیص سندروم کووید 19بستری شدند.
وی افزود: این آمار نسبت به روزهای قبل در زمینه بیماران جدید با شیب
ملایمی در حال کاهش است و مجموع بستری‌های جدید 3.5درصد
کاهش را نشان می‌دهد. دکتر زالی ادامه داد: در زمینه مراجعان
بیمارستانی نسبت به روزهای گذشته تغییر محسوسی نداشتیم، در
زمینه ترخیص بیماران کرونایی نیز 325 بیمار از مجموعه
بیمارستان‌های تهران مرخص شده‌اند که نسبت به روزهای اخیر
تعادل نسبی را در این زمینه نشان می‌دهد. وی افزود: با توجه به شرایط
فعلی، حجم بالای ترددهای درون شهر، افزایش تراکم در روزهای
اخیر و بالارفتن تراکم در بخش‌های مرکزی شهر بیش از گذشته رعایت
ملاحظات بهداشتی باید مدنظر قرار گیرد. زالی با تاکید بر ضرورت
عدم تلقی عادی شدن شرایط توصیه کرد: شهروندان باید طوری رفتار
کنند که دچار بحران‌های جدید نباشیم. وی یادآور شد: رعایت
سختگیرانه پروتکل‌های بهداشتی از سوی افراد به ویژه در زمان‌های
پیک ترددهای درون شهری در بخش‌های مرکزی شهر که امکان
فاصله‌گذاری اجتماعی با چالش‌هایی روبه‌رو است، برای حفظ و
جلوگیری از آسیب به تعادل نسبی در بخش‌های درمانی ضروری است تا
در روزهای آینده به سمت تقلیل موارد ابتلای جدید حرکت کنیم.