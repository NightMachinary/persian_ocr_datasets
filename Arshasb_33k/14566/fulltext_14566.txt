14566
طولانی‌تر شده و روند درمان آن‌ها سخت‌تر می‌شود.
میرزائی خاطرنشان کرد: روی آوردن برخی افراد به درمان‌های
نامعتبر درحالیستکه هم‌اکنون درمان مؤثری برای بیماری
کووید19 وجود ندارد، اما مراجعه دیرهنگام افراد برای اینکه زیر
نظر پزشک قرار گیرند باعث می‌شود همان اقدامات مراقبتی که برای
سایر بیماران انجام می‌شود بر روی آن‌ها مؤثر نبوده و متأسفانه در
بسیاری از مواقع منجر به فوت آن‌ها شود.
وی در مورد داروهای مؤثر برای درمان بیماری نیز، گفت: برخی
هموطنان به سایت‌هایی مراجعه می‌کنند که داروهای را برای درمان
کرونا معرفی و بر روی اثربخشی آن تأکید می‌کنند، درحالی‌که هیچ
مدرک و مستنداتی ارائه نمی‌دهند و تنها به گفتن این جمله که دارو بر روی
تعدادی از بیماران جواب داده و نتیجه‌بخش بوده اکتفا می‌کنند،
درحالی‌که این داروها اصلاً از نظر علمی تائید نشده‌اند.
این متخصص عفونی با بیان اینکه در مقالات علمی نوع کار آزمایی
بالینی بر روی دارو، میزان اثرگذاری و خطاهای موجود بیان
می‌شود، خاطرنشان کرد: داروهایی که از طریق سازمان بهداشت
جهانی و سازمان کنترل و پیشگیری بیماری‌ها و وزارت بهداشت
معرفی می‌شود، معتبر و قابل‌اعتماد هستند، چراکه بر روی آن‌ها
تحقیقات زیادی در سطح دنیا صورت گرفته است.