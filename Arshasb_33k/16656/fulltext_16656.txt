16656
به گزارش ایسنا، حجت الاسلام والمسلمین حسن روحانی امروز در
مراسم بهره برداری از طرح عظیم توسعه منابع آب و خاک در مناطق
مرزی کشور که به صورت ویدئوکنفرانس برگزار شد، با بیان اینکه
افتتاح 23 هزار هکتار اراضی کشاورزی در استان های کرمانشاه و
ایلام برای من لذت بخش است، اظهار کرد: در زمان دفاع مقدس در این
مسیر عبور و مرور داشتیم و یکی از آرزوهای ما آبادانی در این مناطق
بود. این جزو آرزوهای مرحوم هاشمی بود. در اواخر دولت مرحوم
هاشمی این طرح را مورد بررسی قرار دادیم.
وی با تشکر از رهبری افزود: در این مناطق تا اول دولت یازدهم 28 سد
افتتاح شد و در این دولت هم 24 سد افتتاح کردیم. در سال 93 هشت
میلیارد دلار تقاضا داشتم برای این طرح که رهبری هم با آن موافقت
کردند و امروز شاهد افتتاح بخش بزرگی از این طرح هستیم.
رییس جمهور همچنین با بیان اینکه امنیت غذایی و بی نیازی به دیگران
در تامین غذا برای ما بسیار مهم است، تصریح کرد: دیدیم که
کشورهای مختلف درباره مواد غذایی چقدر حساسیت دارند و این
افتخار ما است که تحول بزرگی در زمینه کشاورزی شاهد بودیم.
انقلاب اسلامی به امنیت غذایی و آبادانی مرزها توجه خاصی داشته
است. استان های کرمانشاه و ایلام امروز شاهد تحول بزرگ در زمینه
کشاورزی هستند. خودکفایی بسیار مهم است. با اجرای این طرح دو تا