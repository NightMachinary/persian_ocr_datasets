18629
حل کنیم.
وی افزود: طبیعتا تعامل دو سویه است و هر چه صمیمت بیشتری وجود
داشته باشد تعامل بهتری هم شکل می‌گیرد. اگر بخش‌هایی نخواهند
این همکاری و همراهی را داشته باشند اتفاق خوبی که باید، نمی‌افتد.
بنای مجلس و نمایندگان نیز بر همکاری و تعامل است اما اگر جایی
احساس شود عزیزان دولت مایل به همکاری نیستند باید از ابزارهای
نظارتی خود مثل سوال، تذکر و استیضاح استفاده کنیم.
این عضو کمیسیون اصل نود مجلس شورای اسلامی نحوه ارتباط
مجلس با دولت را وابسته به همکاری دولت دانست و اضافه کرد: رهبر
انقلاب هم مقصودشان این بود وقتی فضای تعامل برقرار است نیاز به
استفاده از ابزارهای نظارتی نیست، اما اگر این همکاری نباشد مصالح
کشور اقتضا می‌کند ما از ابزارهای نظارتی مجلس استفاده کنیم.
نماینده مردم ابهر در مجلس شورای اسلامی درباره چگونگی اقدام
مجلس برای سامان دادن به مشکلات اقتصادی یادآور شد: ما باید
گلوگاه‌هایی که مشکلاتی فراوانی برای مردم ایجاد کرده شناسایی
کرده و روی آنها دست بگذاریم؛ نمونه واضح آن طرح مالیات بر
خانه‌های خالی بود که دو فوریت آن روز یکشنبه به تصویب رسید. ما
باید مواردی مثل این طرح را پیگیری کنیم تا بتواند در عمل تاثیر گذار
باشد.