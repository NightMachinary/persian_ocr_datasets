22918
می‌آورد. نوجوانی که مسیر بلوغ را طی می‌کند، از خانواده جدا شده
و به دنبال هویت خود است. بعد حتی خود شخصیت داستان، فرم روایت
خود را انتخاب می‌کند و مثلا در این رمان چیزی پدید می‌آید بین
رئالیسم جادویی و سوررئالیسم و گاهی حتی پست‌مدرنیسم. اما اگر
ماادایش را دربیاوریم و بدون اندیشه و ایده تازه از آن قالب استفاده
کنیم، مخاطب سرخورده می‌شود و کتاب را کنار می‌گذارد. به نظر من
وظیفه اول نویسنده یافتن اندیشه و داشتن دغدغه است. او در ابتدا باید
ببیند چه چیزی در جامعه و فرهنگشبه معضل تبدیل شده است. مثلا
می‌بینیم بچه‌ها در برابر مسائل اجتماعی چون اعتیاد آسیب‌پذیرند.
درباره‌اش تحقیق می‌کنیم و به نگاه شخصی خودمان می‌رسیم و بعد
می‌گوییم از فلان قالب می‌توانم استفاده کنم. یعنی اول به فکر برسم،
ریشه‌هایش را پیدا کنم و بعد بگویم شاید بشود در قالب فانتزی گفت. در
این صورت مدی هم در کار نیست.
او هچنین با بیان این‌که همه چیز در حال تکرار است و عملا چیز جدیدی
نداریم، گفت: هرکسی از زاویه‌ای به موضوع نگاه می‌کند. ما در
گنجینه ادبیات فارسی‌مان متن‌هایی داریم که سرشار از فانتزی است،
چیزهای عجیبی که آدم حیرت می‌کند؛ مثلا ما در شاهنامه اسفندیار
رویین‌تن را داریم که اگر تیر در چشمش بخورد از پا درمی‌آید در حالی
که این‌ها در عالم واقعیت وجود ندارد. فردوسی به فراخور ذات زمانه