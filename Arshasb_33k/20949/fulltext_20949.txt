20949
این روانشناس با اشاره به این‌که با پیشرفت این بیماری عملکرد مغز دچار
اختلال می‌شود، بیان کرد: به خاطر اختلال در عملکرد مغز، این بیماران
کارکردهای مغزی و نحوه راه رفتن، نشستن و کنترل ادرار را در مرحله
نهایی از دست می‌دهند در واقع عملکردهایی که در مغز در دوران
کودکی پیشرفت می‌کند، در هنگام ابتلا به آلزایمر این روند معطوف
می‌شود.
وی با بیان این‌که مهم‌ترین عامل خطر دمانس که آلزایمر نوع شایع آن
است به دمانس عروق ناشی از سکته‌های ریز عروقی و سکته‌های بزرگ
مغزی می‌شود، عنوان کرد: سکته‌های ریز عروقی و سکته‌های بزرگ
مغزی یکی‌از عوامل ایجادکننده فراموشی است، در واقع
بیماری‌های مزمن عروقی و سکته‌ها که ممکن است حتی علائمی هم
نداشته باشند حافظه را مختل می‌کنند.
لطیفیان با اشاره به این‌که استرس و افسردگی در افراد مسن کارکردهای
ذهنی را پایین می‌آورد و در حافظه مشکل ایجاد می‌کند ولی به بروز
آلزایمر کمک نمی‌کند بلکه منجر به ایجاد فراموشی و دمانس کاذب
می‌شود، ادامه داد: تشخیص آلزایمر یا دمانس کاذب مشکل است
بنابراین سالمندان باید استرس‌شان را کم کنند و برای کاهش
تشدیدعلائم، ‌ سطح روحیه‌شان را بالا ببرند.