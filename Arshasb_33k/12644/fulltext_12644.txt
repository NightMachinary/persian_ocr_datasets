12644
وی با اشاره به نقش و جایگاه وزارت امور اقتصادی و دارایی در بخش
های مختلف به گزارش های ارائه شده در جلسه از سوی معاونان ‌وزیر
درخصوص عملکرد دبیرخانه مناطق آزاد، خزانه داری کل کشور،
سازمان خصوصی سازی، بیمه مرکزی، سازمان امور مالیاتی،‌
سازمان اموال تملیکی،‌ سازمان بورس و اوراق بهادار اشاره کرد و
گفت: در سال 98 عملکرد وزارت امور اقتصادی و دارایی قابل قبول
بوده است و دولت توانست بدون استقراض از بانک مرکزی رقم 432
هزار میلیارد تومان برای بودجه کشور که در جلسه سران قوا 386 هزار
میلیارد تومان تعیین شده بود را محقق کند.
جهانگیری گفت: در حوزه مالیات اگرچه ممکن است ظرفیت مالیاتی
کشور بیش از 140 هزار میلیارد تومان باشد ولی در سال سخت 98 که
سال شکوفایی به دلیل تحریم ها نبوده بیش از 143 هزار میلیارد تومان
مالیات وصول شده که 30 درصد بیشتر از سال گذشته است.
معاون اول رییس جمهور با بیان اینکه امروز بازارهای سرمایه دنیا
دچار ریزش و سقوط شده اند گفت: خوشبختانه رشد شاخص ها و
حرکت نقدینگی در بازار ایران در مسیر صحیحی بوده است.
وی افزود: در خصوصی سازی با وجود فضاسازی ها علیه واگذاری
بنگاه های دولتی حرکت رو به رشدی انجام شده است و نباید مسئولان به
دلیل فضاسازی ها از برنامه ریزی در این زمینه دست بردارند.