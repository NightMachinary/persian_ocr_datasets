298
آخرین وضعیت تورم در کشورهای همسایه
به گزارش ایسنا به نقل از تریدینگ اکونومیکس، تا پایان 12 ماه منتهی به
آگوست، نرخ تورم در ارمنستان از 1.5 درصد در ماه قبل به 1.8 درصد
افزایش یافته است که این نرخ، بیشترین نرخ تورم از ژوئن سال گذشته
تاکنون محسوب می‌شود. مواد غذایی و نوشیدنی با تورم 10.1
درصدی، بزرگترین محرک قیمت‌ها در این کشور بوده است و پس از
این بخش، فرهنگ و آموزش با تورم 5.5 و خدمات با تورم 4.2
درصدی قرار دارند.
از سوی دیگر کمترین نرخ تورم مربوط به آموزش با منفی 3.6 درصد
بوده است. بر مبنای ماهانه نیز نرخ تورم این کشور در ماه آگوست منفی
0.1 درصد اندازه گیری شده که 0.1 درصد کمتر از تورم ماه قبل بوده
است. متوسط نرخ تورم در ارمنستان در بازه زمانی 1993 تا 2019
معادل 593.6 درصد بوده که بالاترین تورم مربوط به ژوئن1994 با
22هزار و 887.40 درصد و پایین‌ترین نرخ تورم نیز مربوط به
مارس1999با منفی 5.52 درصد بوده است.
با توجه به قرار گرفتن تورم ارمنستان در سطح زیر 2 درصد، بانک مرکزی
این کشور فعلاً برنامه‌ای برای تغییر در نرخ بهره خود ندارد و به گفته
آرتور جوادیان، رئیس بانک مرکزی این کشور سیاست‌های پولی
فعلی حفظ خواهند شد.