14278
در شرایط کرونایی ورزش در خانه برای کودکان الزامی است
سیدعلیرضا قریشی در گفت‌وگو با ایسنا، درباره چگونگی غلبه بر
اضافه وزن و چاقی کودکان، اظهارکرد: چاقی به معنای وجود چربی
اضافی در بدن است و باعث بیماری‌هایی برای انسان در دوران
بزرگسالی خواهد شد و این روزها نیز چاقی یکی از بزرگ‌ترین
مشکلات کودکان در جوامع توسعه یافته است. این مشکل روز به روز
در حال بزرگتر شدن است و خانواده‌ها برای جلوگیری از چاقی در
کودکان باید تلاش بیشتری در دستور کار قرار دهند.
وی با اشاره به عوارض چاقی در کودکان، گفت: این عوارض شامل
مشکلات مفصلی، دیابت، فشار خون بالا و کلسترول است. همچنین
چاقی از نظر روانی باعث کاهش اعتماد به‌نفس و افسردگی خواهد شد.
این استاد دانشگاه در خصوص علل افزایش وزن و چاقی در کودکان،
عنوان کرد: زیاده‌روی در تماشای تلویزیون و استفاده بیش از حد از
موبایل و رایانه، داشتن دوستان و اطرافیانی که رفتار ناسالم مثل بیدار
ماندن تا پاسی از شب و بدخوابی دارند و همچنین مصرف بیش از حد از
فست ‌فودها، غذاهای چرب، ناسالم، نوشیدنی‌های قندی و پرخوری
می‌توانند از دلایل اصلی اضافه‌وزن یا چاقی باشند.
وی افزود: ژنتیک و برخی از بیماری‌ها مانند مقاومت انسولینی
می‌توانند از علل چاقی باشند. همچنین دادن آزادی بیش از حد به