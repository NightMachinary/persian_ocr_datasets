20506
وی با اشاره به برخی تفاوت‌های موج اول با دوم کرونا توضیح داد: در
موج اول بیشتر افراد بالای 60 سال درگیر می‌شدند و علائم آن بیشتر
تب، بی حالی، ضعف و مشکلات تنفسی بود ولی در موج دوم تعداد
مبتلایان جوان و نوجوان با سرعت در حال افزایش است و علایم نیز به
مشکلات گوارشی، عصبی و مغزی تغییر کرده است.
رئیس دانشگاه علوم پزشکی البرز گفت: طی چند روز گذشته یک
نوجوان 13 ساله بر اثر ابتلا به این ویروس جان خود را از دست داده که این
به آن معناست که فرضیه های قبلی نسبت به اینکه این ویروس کودکان و
نوجوانان را درگیر نمی‌کند درست نبوده است.
کریم اضافه کرد: با کنترل موج اول کرونا به روزهایی رسیده بودیم
که تعداد بیماران بستری شده به کمتر از 70 نفر رسیده بوده ولی طی سه
هفته اخیر 530 تخت بیمارستانی استان با بیماران کرونایی اشغال شده
است و این نشان دهنده سرعت بالای شیوع و ابتلا به این بیماری است.
وی افزود: در مجموع هزار تخت بیمارستانی برای بیماران کرونایی
در استان تدارک دیده شده که بیش از نیمی از آنها پر شده و بدیهی است اگر
رعایت نکنیم به زودی همه هزار تخت پر می‌شود و آن زمان است که به
وضعیت بحرانی می‌رسیم.
وی ادامه داد: با سرعتی که شیوع ویروس کرونا پیدا کرده واقعا معلوم
نیست تخت‌های خالی باقی مانده در چه بازه زمانی پر شوند.