28027
وی ادامه داد: با این حال، آنها این درخواست‌های صلح را نپذیرفته‌اند
و در عوض به سیاست‌های ناموفق خود در زمینه راه حل‌های نظامی و یا
التماس دیگران برای مقابله با ایران علاوه بر تلاش‌های بدشان برای
اتهام‌زنی ایران ادامه داده‌اند.
نماینده ایران در کمیته یکم مجمع عمومی سازمان ملل متحد اضافه
کرد: فعالیت‌های هسته ای ایران به طور کامل شفاف است و ما کاملا با
آژانس بین‌المللی انرژی اتمی همکاری می‌کنیم و آخرین گزارش‌ها
و اظهارات مدیرکل آژانس به صراحت همکاری ایران را تایید کرده
است.
بلوجی یادآور شد: مدیرکل آژانس توافق اخیر بین ایران و آژانس
بین‌المللی انرژی اتمی را لحظه درخشان دیپلماسی می‌خواند.
وی ادامه داد: باید به نماینده سعودی یادآور شوم که تنها آژانس
بین‌المللی انرژی اتمی است که مرجع صالح برای ارزیابی فعالیت‌های
کشورهای عضو است نه کشورهایی چون سعودی که سو نیت آنها در
مورد ایران هرگز اجازه نمی‌دهد واقعیت‌های درست را بشنوند یا
ببینند.
این دیپلمات ایران اضافه کرد: ما مطمئن هستیم اگر قرار باشد
موضوعات به شکلی منصفانه مورد بحث و بررسی قرار گیرند، موارد
زیادی وجود دارد که سعودی‌ها باید آنها را روشن کنند.