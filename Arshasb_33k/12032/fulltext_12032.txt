12032
وارده بسیار گسترده‌ است. امروزه تقریبا کوهی نیست که به آن پا
بگذارید و جاده‌ای در آن نبینید. در واقع جاده‌ها بلای جان کوه‌های
ما شده اند.
وی کوهستان‌ها را از نظر فرسایش و فشارهایی که به آن‌ها وارد می‌شود
به سه دسته تقسیم کرد و گفت: دسته اول کوه‌هایی هستند که در نزدیکی و
حاشیه شهرها قرار دارند که بیشترین فشار را از ناحیه جمعیت و تغییر
کاربری تحمل می‌کنند. دسته دوم کوه‌ها و قله های منحصربه فرد شامل
کوه‌های «دماوند»، «سبلان» و «علم‌کوه» می شوند و دسته سوم سایر
کوهستان‌های کشور هستند که کمتر دست خورده‌اند. این دسته دور
از دسترس و پراکنده هستند. بنابراین فشار نسبتا کمتری به آن‌ها وارد
شده‌است.
اشتری تاکید کرد: جاده‌کشی، ‌چرای بی رویه دام، ،بهره‌برداری از
معادن و حضور گردشگر از دلایل تخریب و نابودی کوهستان‌ها
هستند.
مدیرعامل انجمن حفظ محیط کوهستان در ادامه اظهار کرد: به‌دلیل
افزایش جمعیت جوان کشور به خصوص در دو دهه اخیر، تعداد
گردشگران و کوهنوردان نیز افزایش یافته است و اکنون در هر کوه و
دره‌ای در تهران و یا شهرهای مختلف جمعیت زیادی را می بینید که این
مساله فشار بسیار زیادی را به کوهستان‌های ما وارد کرده است.