14579
یادآور می‌شود و می‌گوید: اگرچه هر دوی این آثار در بحر متقارب
سروده شده‌اند اما کیفیت آوازی بوستان به لحاظ موسیقایی، با شعر
فردوسی تفاوت بسیار دارد.
عضو هیأت علمی گروه زبان و ادبیات فارسی دانشگاه اصفهان، در پاسخ
به این سوال که چرا خوانندگان، به برخی اشعار اقبال بیشتری نشان
می‌دهند؟ اظهار می‌کند: به این خاطر که ما تنها در برخی از شعرها توان
کوتاه و بلند کردن اصوات را داریم، بی‌اینکه حالت موسیقیایی آن
شعر را به هم بریزیم. اصولاً برخی شعرها متأثر از موسیقی سروده شده؛
برای مثال با خوانش بیت «باقی این غزل را ای مطرب شریف/زین سان
همی شمار که زین سانم آرزوست» ما درمی‌یابیم که مولانا با ضرب در
حال سرودن بوده و چون هنوز جوش درونی او ادامه داشته، به این
واسطه از مطرب می‌خواهد که همین ریتم را ادامه بدهد.
او می‌افزاید: حافظ نیز در ابیاتی مثل «این مطرب از کجاست که ساز
عراق ساخت» و «راهی بزن که آهی بر ساز آن توان زد» نشان می‌دهد که
آگاهی کاملی به اصطلاحات موسیقایی دارد. در فرهنگ شعری ما
موسیقی بر کلام غلبه داشته و به مخاطبان پیشنهاد می‌کنم که فصل
«ساخت صورت و شعر حافظ» نوشتۀ تقی پورنامداریان را برای درک
بهتر این مسئله مطالعه کنند.
آلگونه، این سؤال که چرا شجریان به جای صائب، بیدل یا خاقانی به