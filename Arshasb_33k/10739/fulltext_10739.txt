10739
عبادی است، برای مردم راهگشاست و خطبه دوم نماز جمعه که به مسائل
روز کشور و جهان اختصاص دارد، مشخص کننده مسیر حرکت نظام
اسلامی و جهت‌گیری دولت و مجلس شورای اسلامی است.
وی خاطرنشان کرد: رادیو تهران، تنها رسانه‌ای است که در میان
شبکه‌های صدا‌وسیما و رسانه‌های داخلی، خطبه‌های نماز جمعه
تهران را به صورت مستقیم در قالب برنامه «در ساحت حضور» پخش
می‌کند. در برنامه هفته گذشته «در ساحت حضور» آیت‌الله سید‌احمد
خاتمی، امام جمعه موقت تهران حضور داشت و از سخنان ایشان بهره
مند شدیم و در برنامه جمعه 22 فروردین نیز از آیت‌الله امامی‌کاشانی در
برنامه دعوت شده‌ است.
صحراگرد تصریح کرد: با عنایت به ظرفیت‌های بالقوه رسانه ملی،
شبکه رادیویی تهران آمادگی کامل دارد با حضور ائمه محترم نماز
جمعه در استودیوی پخش رادیو تهران یا حضور در دفتر حضرات،
سخنرانی مشابه نماز جمعه را به صورت هفتگی همچون گذشته به سمع
شنوندگان برساند تا از یک سو زمینه پخش آخرین دیدگاه‌های
تریبون نماز جمعه مهیا و از سوی دیگر خلأ برگزار نشدن آن به نوعی
جبران شود. همچنین این رادیو آمادگی همکاری لازم با تصمیمات
شورای سیاست‌گذاری ائمه جمعه را دارد.