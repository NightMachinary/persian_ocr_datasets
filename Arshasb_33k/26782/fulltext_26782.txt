26782
وی افزود: در بعد اجتماعی نیز بحث ناخودآگاه جمعی مطرح می‌شود
که طی فرآیندی رفته رفته موجب شکل‌گیری هنجار می‌شود، به
عبارتی بسیاری از رفتارهای اجتماعی ما نیز ریشه در گذشته بسیار دور
دارد که ما امروزه عامل آن هستیم مثل تعاملات اجتماعی، پوشش،
مهمانی‌ها و... که نقطه اشتراک این دو همان عادت.
کرم‌الهی با اشاره به این‌که در زمینه فردی و اجتماعی این عادات است که
در نهایت هنجار را شکل می‌دهند، عنوان کرد: دو واژه عادت و هنجار
اگرچه از لحاظ لغوی با یکدیگر متفاوتند، اما از آنجایی که عادات
فردی و اجتماعی است که در یک مقطع زمانی به صورت هنجار می‌آید
بنابراین به کار بردن این لغت جایگزین خطا نیست و به این مفهوم است که
عمل به هنجار در هر مقیاس مطالعاتی در حقیقت پیروی از عادات است.
این جامعه‌شناس با اشاره به این‌که نقد هرچیزی باعث جلوگیری از فساد و
ابتذال آن می شود، عنوان کرد: در هر عملی وقتی پای نقد باز شود به قول
معروف خالصی و ناخالصی آن معلوم شده چون نقد در لغت به معنی جدا
کردن سره از ناسره است.
وی ادامه داد: اگر قرار باشد یک هنجار را نقد کنیم در حقیقت باید به این
پرسش پاسخ دهیم که میزان اصالت آن چقدر است؟ یعنی چقدر از این
هنجار عین همان چیزی است که در موقع پیدایش بوده و چقدر از آن
ناشی از گذشت زمان و تحولات است که به ما نشان می‌دهد یک هنجار از