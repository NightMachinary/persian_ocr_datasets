31671
اردوهایمان بود و الان هم در دومین اردو حاضر شدیم.
کیانی افزود: در مسابقات لیگ دچار مصدومیت شدم اما الان شرایط
بسیار بهتری دارم و مشغول انجام تمرینات هستم. تمرینات بسیار
خوبی در دو نوبت تمرینی صبح و عصر داریم، البته روز گذشته به دلیل
آماده نبودن جواب تست‌ها برای نوبت صبح تمرین نداشتیم، اما در
نوبت عصر زیر نظر دکتر نوشادی، مربی بدنساز به انجام تمرینات بدنی
پرداختیم.
ملی‌پوش ارزشمند تیم ملی فوتبال ساحلی ایران با اشاره به مسابقات
پیش‌رو گفت: امیدوارم روز به روز بهتر شویم و با رسیدن به آمادگی
کامل برای مسابقت پیش‌رو آماده باشیم. البته شرایط کرونا همچنان
امکان برگزاری مسابقات در زمان اعلام شده را نمی‌دهد. حتی بازی
های المپیک ساحلی آسیا که قرار بود فروردین ماه برگزار شود، مجددا
به تعویق افتاد. چاره‌ای جز آماده بودن نداریم تا اگر مسابقات قهرمانی
آسیا و جام بین قاره‌ای در زمان مقرر برگزار شود، با آمادگی به میدان
برویم.
کیانی در پایان تاکید کرد: در این دور از اردوها چندین بازیکن
جوان از دل لیگ به اردو دعوت شدند و ما بازیکنان قدیمی‌تر از دیدن
عملکرد این جوان ها لذت بردیم، چرا که واقعا با استعداد هستند. همه
باهم تلاش می کنیم تا برای پیشرفت بیشتر به آنها کمک کنیم.