30975
خصوص مضرات آتش زدن کاه و کلش انجام شده است؛ آتش زدن
مزارع اقدامی مجرمانه است و در اطلاعیه‌های ترویجی به آن اشاره
شده است.
وی ادامه داد: سال گذشته آتش زدن اراضی کشاورزی منجر به
تصادف زنجیره‌ای شد و اگر امسال مصوبه‌ای مبنی بر معرفی افراد
متخلف به دستگاه قضا تصویب و ابلاغ شود این عمل تکرار نخواهد شد.
این مسئول عنوان کرد: گاهی مشاهده می‌شود مسافران و عابرین با
بی‌توجهی منجر به آتش‌سوزی مزارع حاشیه جاده‌ها می‌شوند. البته
گاهی نیز مشاهده‌شده که گندمزارها به آتش کشیده می‌شوند و
آتش‌سوزی مزارع تنها محدود به علت سوزاندن کاه و کلش
باقی‌مانده بعد از برداشت نیست.
رئیس سازمان جهادکشاورزی قزوین در پایان سخنانش تصریح
کرد: علف‌های هرز باغستان موجب نگرانی شده است و برای همین
منظور به آتش‌نشانی و سازمان باغستان‌ها نامه زدیم.
ایستگاه‌های اطفای حریق در روستاها تجهیز شوند
حسن عباس‌نژاد، مدیرکل حفاظت محیط‌زیست استان قزوین گفت:
این اداره کل تنها مناطق تحت حفاظت خود را مدیریت می‌کند و بر
اساس قانون شکار و صید باید نسبت به اطفا در مناطق تحت مدیریت خود
نیز اقدام کنیم.