9054
دهشیری در ادامه با بیان اینکه قانونی وجود ندارد که پدر و مادر
تصاویر کودکان را به اشتراک نگذارند، خاطرنشان کرد: در برخی
کشورها پرونده هایی توسط فرزندانی که بعدا بالغ شده اند به خاطر
انتشار عکس های کودکی تشکیل شده است، به طوری که در برخی
کشورها مثل فرانسه اجازه داده اند افراد از زمان 18 سالگی درخواست
برداشته شدن عکس های دوران کودکی شان را به خاطر حریم
خصوصی داشته باشند و در صورت عدم حذف این تصاویر،
درخواست خسارت کنند، ولی در بیشتر کشورها این کار جرم نیست و
بیشتر بحث اخلاقی و امنیتی است.
وی با بیان اینکه برای حمایت از کودک در دنیای آنلاین در دنیا
اقداماتی انجام شده است، اظهار کرد: از جمله این اقدامات جرم
انگاری است، درحالی که در مواقع زیادی، قانونگذاری یک روند
طولانی است و قانون عقب می ماند، در این شرایط در قالب کنش های
اجتماعی، جوامع مدنی از شرکت های بزرگ مثل گوگل و فیسبوک
خواسته اند خودشان مقرراتی را وضع و رعایت کنند تا به کودکان
کمتر آسیب برساند.
این دکترای حقوق بین الملل ادامه داد: محدودیت عضویت در برخی
شبکه ها برای کودکان از جمله اقداماتی است که قانونی نیست، بلکه
خودتنظیمی است که از قانون جلوتر عمل می کند. همچنین یکسری