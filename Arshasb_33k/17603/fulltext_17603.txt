17603
چه اتفاقی افتاده است که این موضوع را در دستور کار قرار خواهیم
داد.
شریعتی ادامه داد: با همکاری کمیسیون امنیت ملی و کمیسیون
انرژی، کمیته ویژه ای را برای بررسی بیشتر این پروژه و بررسی اسناد آن
و رفع مشکلاتش جهت گرفتن بودجه های لازم در سال آینده و
سالهای بعد تشکیل خواهیم داد تا هر چه زودتر این پروژه بزرگ به
سرانجام لازم برسد و مردم از عواید آن بهره مند شوند.
پیگیر تکمیل سامانه گرمسیری و پروژه‌های مشابه هستیم
«معصومه پاشایی» نماینده مردم مرند و جلفا عضو کمیسیون صنایع و
معادن نیز اظهار کرد: پروژه سامانه گرمسیری که از محل صندوق
توسعه ملی تأمین اعتبار شده است، اگر دچار سومدیریت نمی شد به این
رکود گرفتار نمی شد و جالب آن است که عده ای باز تکرار می کنند که باز
هم برای تکمیل آن باید از صندوق توسعه ملی پول برداشت شود، در
حالی که ما باید در هر جایی که هستیم درست مدیریت کنیم.
او گفت: اگر به طور مثال به جای اختصاص دادن ارزهای ویژه به برخی
افراد برای وارد کردن گندم، ارز را به تکمیل سامانه گرمسیری در استان
ایلام اختصاص می دادند، 110 هزار هکتار از زمینهای استان زیر
کشت می رفت و از واردات گندم و خیلی مواد غذایی استراتژیک دیگر
بی نیاز می شدیم.