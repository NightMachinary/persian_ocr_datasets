30824
عین حال ‌که می‌تواند فرصتی برای بازنمایی کیفیت زندگی‌مان
باشد، از دیگر سو می‌تواند تهدیدی باشد برای غفلت آدمی از کمیت
حیات خویش و اهتمام صرف به کیفیت آن.
مساله اصلی بشر نمردن نیست بلکه چگونگی زندگی است
داوودی افزود: با وجود تاکید بر لزوم حفظ جان انسان‌ها اما مساله اصلی
بشر نمردن نیست. ما باید به این موضوع بازگردیم که آیا ما واقعا زندگی
می‌کنیم؟ به چه معنایی زندگی می‌کنیم؟ به عبارتی پرسش‌های قدیمی
که در حوزه فلسفه مطرح بوده، در شیوع بیماری کرونا به زندگی ما
بازگشته است.
وی در مورد بار منفی آگاهی از مرگ خاطرنشان کرد: آگاهی از مرگ
می‌تواند بار منفی هم داشته باشد اما آن چیزی که بیشتر مدنظر فلسفه است،
اندیشه آگاهانه درباره مرگ و زندگی است. هویت هر چیزی را مرزها
تعیین می‌کند؛ مرز بین بودن و نبودن. مساله مرگ مرزی است بین هستی
ما و نیستی ما. وقتی ما در مورد زندگی می‌اندیشیم، مرگ می‌تواند به
زندگی ما معنا بدهد.
کسی که به زندگی بدون مرگ می‌اندیشد گویی اصلا به زندگی
نمی‌اندیشد
این استادیار گروه علوم سیاسی دانشگاه آزاد اسلامی مشهد اضافه
کرد: آن‌چه که هایدگر در هستی و زمان مطرح می‌کند، این است که