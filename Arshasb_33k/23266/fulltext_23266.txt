23266
شد که از فضای مجازی استفاده کنند.
موسوی در همین راستا اضافه کرد: با نشست‌هایی که با مسئولان رسانه
ملی داشتیم برای تبلیغات از ظرفیت ارزشمند شبکه‌های مختلف
صداوسیمای استانی استفاده کردیم. با توجه به اینکه 10 حوزه
انتخابیه داریم که از هر حوزه دو نفر و در مجموع 20 نفر در انتخابات
رقابت می‌کنند، برای این افراد در 8 استانی که انتخابات برگزار
می‌شود، سعی شد برنامه‌های تولیدی در قالب مصاحبه و پخش تیزر در
زمان مقرر نیم ساعت از شبکه‌های تلویزیونی و رادیویی استان پخش
شد و این موضوع جایگزین تجمعات و میتینگ‌های انتخاباتی شد.
دبیر ستاد انتخابات کشور در ادامه با اشاره به اینکه امروز 8 صبح زمان
تبلیغات انتخاباتی نامزدها به پایان رسید، تصریح کرد: خوشبختانه
نامزدها همکاری خوبی داشتند و گزارشی از تخلف در بازه تبلیغات
انتخابات نداشتیم و حسن استفاده از رسانه ملی که آرزوی هر نامزد
انتخاباتی بود انجام شد. تمام برنامه‌ها با نظارت کمیسیون تبلیغات
استان که شامل معاون سیاسی استانداری، رئیس هیات نظارت استان و
مدیرکل صداوسیمای استان است، پخش شد و فضای مجازی هم
بازتابی از همین برنامه‌ها بود که از شبکه‌های مختلف رادیو و
تلویزیون پخش شده بود. همچنین به دلیل نبود تجمعات، هیجانات
فروکش کرده و شرایط کاملا منطقی بود.