19243
ظلمی که پیش‌تر به او شده، در حق فرزند دختر خود نیز روا می‌دارد.
این کارتونیست تصریح کرد: وقتی این طرح را کشیدم،نگران بودم
مخاطبی که مادر را همیشه در نقش محافظ دیده، آن را نپسندد اما
استقبال‌ها نشان داد که اغلب افراد به‌نوعی این حس را لمس یا مشاهده
کرده‌اند.
زمانی توضیح داد: در این کارتون، بااینکه قد دختر از پسر بلندتر
است، مادر اجازه نمی‌دهد این رشد به چشم بیاید و دختر را مجبور به خم
شدن کرده است. از طرفی پای چشم او اثر ضربه هست و این، به همراه قاب
عکسی از پدر خانواده، فضای مردسالار حاکم بر خانه را نشان می‌دهد.
او افزود: برخی از مادران، بر اساس تفکر سنتی‌ای که به آن‌ها به ارث
رسیده و اغلب، با نیت محافظت از دختران، تلاش می‌کنند جلوی رشد
فردی آنان را بگیرند و این نکتهرا نباید نادیده گرفت.
عضو خانه کاریکاتور اصفهان، دربارۀ موانعی که تحریم‌ها برای
حضور هنرمندان در جشنواره‌های بین‌المللی ایجاد کرده گفت: در
فراخوان خیلی از جشنواره‌های بین‌المللی این شرط ذکرشده که اگر
شماره‌حسابی برای پرداخت مستقیم مبلغ جایزه ندارید، شرکت
نکنید و وقتی در سایر جشنواره‌هایی که این شرط را ندارد شرکت
می‌کنیم نیز، برای دریافت لوح تقدیر، مدال یا کتابی که اثرمان در آن به
چاپ رسیده به مشکل برمی‌خوریم.