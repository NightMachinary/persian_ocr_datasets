32674
30 درصد دانش آموزان ابزار هوشمند ندارد/ نمایان شدن جلوه
جدیدی از نابرابری آموزشی با شیوع کرونا
به گزارش ایسنا، سیدجواد حسینی در نشست طرح هدایت (هر دانش
آموز یک تبلت، هر تبلت یک کلاس درس و یک مدرسه) که در سازمان
آموزش و پرورش استثنایی برگزار شد با بیان اینکه کرونا همه عرصه
های زندگی را دگرگون و نقش ها را بازآفرینی کرد گفت: آموزش و
پرورش نیز از این قاعده مسثتنی نبود و اولین نهادی بود که تحت تاثیر
این پدیده قرار گرفت و مدارس اولین نهادی بود که به تعطیلی کشانده
شد.
وی افزود: اما شاید بتوان گفت که در کنار وزارت بهداشت اولین
نهادی بودیم که واکنش سریع و نسبتا سنجیده داشتیم و سه روز پس از
تعطیلی مدارس، آموزش های مجازی و مدرسه تلویزیونی آغاز شد و
شبکه شاد در ادامه مسیر راه اندازی شد که شبکه ای منعطف و انحصاری
برای آموزش و پرورش بود.
رئیس سازمان آموزش و پرورش استثنایی با بیان اینکه اکنون بیش از
70 درصد دانش آموزان ما در بستر شبکه شاد مشغول امر یاددهی و
یادگیری هستند گفت: اما متاسفانه نابرخورداری ها و نابرابری هایی
که در همه عرصه های زندگی وجود دارد در اینجا نیز خودش را نمایان
کرد و حدود 30 درصد دانش آموزان از وسایل هوشمند برای بهره