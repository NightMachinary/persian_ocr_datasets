22710
وی با اشاره به اینکه بازاریان و افراد مسئول مجتمع‌های تجاری،
مراکز خرید و پاساژها در هرمزگان، باید نظارت دقیقی داشته باشند تا
فردی بدون ماسک وارد این مجموعه‌ها نشود و همه در این اماکن حتماً از
ماسک استفاده کنند، تصریح کرد: با توجه به شیوع بیماری کرونا،
هرگونه م تجمع افراد و توقف خودرو در سواحل به‌ویژه ساحل شهر
بندرعباس ممنوع است و نیروی انتظامی وظیفه دارد از این تجمعات
جلوگیری و با توقف خودروها برخورد و آن‌ها را جریمه کند.
همتی با بیان اینکه برگزاری هر نوع تجمع و مراسم عروسی و ختم در
سراسر استان هرمزگان با توجه به شیوع بیماری کرونا، همچنان
ممنوع است، اظهار کرد: نیروی انتظامی باید تذکرهای لازم را در این
خصوص مطرح و با نظارت جدی از برگزاری این مراسمات و تجمعات
جلوگیری کند.
وی با اشاره به اینکه مردم نیز در صورت مشاهده این مراسمات به مراجع
مربوطه اطلاع دهند و در روستاها دهیاران باید در این زمینه
نظارت‌های گسترده داشته باشد و فرمانداران و بخشداران نیز
به‌طورجدی در این خصوص ممنوعیت را اعمال کنند، اضافه کرد:
این محدودیت‌ها برای تمامی استان‌ها و شهرستان‌های دارای
وضعیت قرمز شیوع بیماری کرونا به‌صورت یکسان تصویب و
ابلاغ‌شده است.