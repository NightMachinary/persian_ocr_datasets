13664
خط قرمز برق در خراسان جنوبی روشن شد
مهدی دادگر در گفت‌وگو با ایسنا با اشاره به افزایش یا کاهش مصرف
برق نسبت به مدت مشابه سال گذشته، اظهار کرد: پیک بار شرکت توزیع
خراسان جنوبی تا کنون نسبت به مدت مشابه در سال گذشته حدود 7.5
درصد افزایش نشان می‌دهد که این موضوع علی رغم انجام
فعالیت‌های گسترده مدیریت مصرف برق، نشان از افزایش مصرف
بیش از حد مشترکین است.
وی با اشاره به برنامه‌های پیش بینی شده درخصوص افزایش پیک
مصرف برق، افزود: عقد بیش از 1197 مورد تفاهم‌نامه همکاری
درمدیریت بار شکبه سراسری با مشترکین صنعتی، کشاورزی،
اداری و انجام فعالیت‌های گسترده فرهنگی اعم از نصب بنرها، ارسال
پیامک، انجام چندین مورد مصاحبه‌های تلویزیونی، فعالیت‌های
تبلیغاتی و فرهنگی مدیریت مصرف و...، از جمله اقداماتی هستند که
شرکت توزیع نیروی برق در خصوص ترغیب مشترکین برای رعایت
اصول مدیریت مصرف و کاهش پیک انجام داده است.
مدیرعامل شرکت توزیع نیروی برق خراسان جنوبی بیان کرد: در
این زمینه مجهزکردن مشترکین کشاورزی و صنعتی به تجهیزات قطع
برق از راه دور، نیز یکی دیگر از اقدامات پیش‌بینی شده در موضوع
کاهش پیک مصرف برق است.