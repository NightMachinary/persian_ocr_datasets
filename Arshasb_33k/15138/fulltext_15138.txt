15138
فشار روی نوراللهی زیاد است. تمام فوتبالیست‌ها اشتباه می‌کنند و
این یک موضوع طبیعی در فوتبال است. اگر اشتباهی نباشد، گلی رد و
بدل نمی‌شود. نوراللهی چندین سال است که در پرسپولیس عملکرد
خوبی داشته و معمولا نوسان نداشته است.
وی با اشاره به عملکرد مهدی عبدی اضافه کرد: عبدی فوتبالیست
جوانی است و نیاز به زمان دارد. عبدی هرچند در دربی خوب کار کرد و
گلزنی کرد اما باید یاد بگیرد که چگونه دفاع و از توپ نگهداری کند.
عبدی در بازی‌های دیگرش کم‌فروغ ظاهر شده است. او باید بداند که
فقط نباید یک تمام کننده نباشد بلکه لازم است در جریان بازی به نقش های
گوناگونی بپردازد و بداند چگونه بازی‌سازی و حتی دفاع کند.
دهیاران برای توسعه پایدار روستاها برنامه داشته باشند
علی محمدی ایروانلو 22 دی ماه در جلسه نشست مشورتی دهیاران
بخش بازرگان با فرماندار که در محل بخشداری بازرگان ترتیب
یافت، با بیان اینکه دهیاران محوریت اصلی مدیریت روستاها را
برعهده دارند، اظهار کرد: نقش دهیاران در برنامه ریزی و ارائه راهکار
برای حل مشکلات منطقه بسیارمهم است چرا که دهیاران رابط اجرایی
فرماندار برای مدیریت توسعه روستاها هستند بر این اساس برنامه
محوری باید رویکرد اصلی دهیاران در پیشرفت و ترقی روستاها
باشد.