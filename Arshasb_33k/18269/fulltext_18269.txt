18269
تمرکز کرده‌ایم و برای همین به دنبال تدوین پروپوزال آن هستیم.
معاون گردشگری استان در ادامه به تشریح آخرین وضعیت
پروژه‌هایی که قرار بود برای کرمانشاه 2020 در استان اجرایی شود
هم پرداخت و گفت: طبق برنامه ریزی‌هایی که از سال قبل داشتیم، مقرر
شده بود که حدود یازده دستگاه اجرایی مختلف در آماده سازی
زیرساخت‌ها و برگزاری رویدادهای گردشگری تا زمان کرمانشاه
2020 مشارکت کنند.
وی بنیاد مسکن، شهرداری، محیط زیست، امور عشایری، دانشگاه
رازی، دانشگاه علوم پزشکی، آموزش و پرورش و جهاد کشاورزی
را از جمله این دستگاه‌ها خواند و گفت: برای اجرایی شدن این برنامه با
برخی از این دستگاه‌ها تفاهم نامه‌هایی هم منعقد کردیم، اما شیوع
کرونا کارها را نیمه تعطیل گذاشت.
صابر اعلام کرد: باتوجه به اینکه شیوع بیماری کرونا نیاز حوزه
بهداشت و درمان را برای افزایش اعتبارات بالا برده، اکنون بخش
زیادی از اعتبارات به این سمت می رود و طبیعتا با کمبود اعتباری که
داریم، روند کارها از جمله انجام اقدامات زیرساختی در 70 روستای
در نظر گرفته شده برای این رویداد به کندی پیش می‌رود.