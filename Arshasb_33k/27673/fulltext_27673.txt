27673
وضعیت تصفیه‌خانه‌های شهرک‌های صنعتی البرز رو به بهبود است
فردین حکیمی در گفت و گو با ایسنا، در خصوص آخرین وضعیت
تصفیه‌خانه‌های شهرک‌های صنعتی استان و معضل ورود فاضلاب به
تالاب صالحیه گفت: در حال حاضر ورود فاضلاب به تالاب صالحیه
قطع شده است اما ممکن است با شروع فصل بارندگی‌ دوباره این مشکل
ایجاد شود.
حکیمی افزود: در طول این مدت مدول جدید تصفیه‌خانه شهرک
صنعتی نظرآباد اضافه شده و شهرک صنعتی سپهر هم در حال ساخت
تصفیه‌خانه است و تصفیه خانه شهرک صنعتی ساوجبلاغ هم حدود 95
درصد پیشرفت داشته است.
وی ادامه داد: با این شرایط انتظار داریم وضعیت تصفیه فاضلاب این
شهرک‌ها ظرف چند ماه آینده بهتر شود.
این مسئول با بیان اینکه وضعیت تصفیه‌خانه‌های شهرک‌های صنعتی
استان نسبت به سال‌های قبل خیلی بهتر شده است گفت: قبلاً مشکلات
زیادی در این بخش وجود داشت اما با اقداماتی که در طول سال گذشته و
امسال انجام شده تصفیه‌خانه شهرک صنعتی اشتهارد در حال افتتاح
است، تصفیه‌خانه شهرک صنعتی کوثر افتتاح شد، عملیات اجرایی
ساخت تصفیه خانه در شهرک صنعتی ماهدشت شروع شد و شهرک صنعتی
سیمین دشت هم در حال مکان یابی و تخصیص اعتبار برای تصفیه خانه