31165
سرهنگ محمدمهدی کریمی امروز 22 دی ماه اظهار کرد: ماموران
پلیس آگاهی شهرستان رفسنجان با اشرافیت اطلاعاتی از دپوی
محموله قاچاق در انبار یک فروشگاه مطلع شدند.
وی افزود: ماموران در بازرسی از این انبار 85 دستگاه لوازم خانگی
قاچاق از قبیل اسپرسوساز، جاروبرقی، بخارشو، اتو، چرخ گوشت،
ماشین لباسشویی و ماشین ظرفشویی را کشف و یک نفر را دستگیر
کردند.
فرمانده انتظامی شهرستان رفسنجان با اشاره به اینکه کارشناسان
ارزش این کالاها را 5 میلیارد ریال برآورد کرده اند، گفت: مبارزه با
قاچاق کالا از اهداف همیشگی پلیس است و قاطعانه و بدون اغماض با
مخلان امنیت اقتصادی برخورد خواهیم کرد.
کشف کالای قاچاق در هشترود
سرهنگ کلام الله ابراهیمی در تشریح این خبر اظهار کرد: در اجرای
طرح مبارزه با قاچاق و در پی کنترل راه‌های مواصلاتی شهرستان،
عوامل یگان امداد شهرستان به یک دستگاه اتوبوس مشکوک شده و
جهت بازرسی آن را متوقف کردند.
وی تشریح کرد:‌ ماموران در بازرسی از خودروی مذکور مقادیری
کالای قاچاق شامل لوازم خانگی، لوازم بهداشتی، مایع ظرفشویی
و محصولات خوراکی را کشف و در این رابطه یک نفر دستگیر و پس از