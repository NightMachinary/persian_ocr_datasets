29709
چقدر کالای اساسی داریم؟
به گزارش ایسنا، آخرین وضعیت موجودی کالاها در گمرک و بنادر تا
نیمه مهر ماه از این حکایت دارد که 3.4 میلیون تن کالای اساسی وجود
دارد که بیش از یک میلیون و 623 هزار تن آن ذرت است. به عبارتی
نزدیک به 47 درصد کالاهای اساسی دپو شده به ذرت اختصاص دارد.
همچنین بیش از 212 هزار تن گندم، 256.7 هزار تن جو و بیش از 206
هزار تن سویا در گمرک و بنادر وجود دارد. 357.8 هزار تن شکر و بالغ بر
409.4 هزار تن روغن خام موجودی این کالاهای دپو شده در گمرک
است. از سوی دیگر 266.1 هزار تن دانه‌های روغنی و حدود 230 هزار
تن برنج در گمرک و بنادر وجود دارد.
در حالی در کنار کالاهای اساسی حدود 3.5 میلیون تن کالاهای غیر
اساسی وجود دارد که طی سفر اخیر معاون اول رییس جمهور به
هرمزگان که با حضور نمایندگان دستگاه‌های مربوطه صورت
گرفت، قرار شد در ترخیص کالاهای اساسی تسهیل شود.
براین اساس قرار شد که طبق این مصوبه عمده موانع ارزی برای
ترخیص کالای اساسی و غیر اساسی برطرف شد و در دستور کار قرار
گرفت؛ به طوری که برای کالاهای اساسی تعیین شدکه بانک مرکزی
در مورد اقلام و کالاهایی که به صورت اعتباری خریداری و اعلامیه
تامین ارز برای آنها صادر شده به سرعت از گمرک خارج خواهند شد.