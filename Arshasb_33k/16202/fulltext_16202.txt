16202
رسیدگی به یک سوم پرونده‌های قضایی کشور در دادگستری تهران
به گزارش ایسنا به نقل از روابط عمومی و رسانه دادگستری کل استان
تهران، نشست مشترک رییس قوه قضائیه با رییس کل، معاونین و
سرپرستان مجتمع‌های قضایی دادگستری استان تهران برگزار شد.
محمدجواد حشمتی با ارائه گزارشی از وضعیت و عملکرد این
دادگستری اظهار کرد: دادگستری استان تهران با توجه به مرکزیت
کشور و جمعیت بالای 10 میلیون نفر، 5 هزار و 17 کارمند دارد و هزار و
879 قاضی دارد که 308 تن آن‌ها از بانوان هستند.
رییس کل دادگستری استان تهران افزود: یک سوم پرونده‌های
کشور مربوط به تهران است و 55 درصد مالیات‌های وصولی کشور در
تهران محقق می‌شود که دادگستری تهران نقش زیادی در این زمینه
دارد و ما سال گذشته 25 درصد افزایش درآمد داشته‌ایم که به خزانه
واریز شده است.
رییس کل دادگستری استان تهران وجود 24 شعبه بلاتصدی و کمبود
قاضی مورد نیاز محاکم و اطاله دادرسی با توجه به حجم زیاد
پرونده‌های ورودی در تهران را به عنوان مشکلات این دادگستری
عنوان کرد، اما در عین حال گفت که علاوه بر پرونده‌های وارده، 50
هزار پرونده از پرونده‌های موجود رسیدگی و از مجموع پرونده‌ها
کم شده است.