25521
نقدی بر تعدد نهادهای تصمیم‌گیر برای آموزش و پرورش
به گزارش ایسنا، محمود مهرمحمدی در برنامه تلویزیونی پرسشگر که
با موضوع «چالش‌های سیاست‌گذاری در آموزش و پرورش»
برگزار شد، با بیان اینکه باید فکری برای تعدد نهادهای تصمیم گیری
برای آموزش و پرورش در نگاه کلان حاکمیتی داشته باشیمگفت: این
شرط حکمرانی خوب نیست که ما با این تعدد نهادهای تصمیم گیر برای
یک دستگاه کلیدی و زیربنایی روبه رو باشیم.
وی افزود: راه حل اساسی کاهش این تنوع است. باید به یک نگاه بلند
مدت حاکمیتی برای رسیدن به وضعیت حکمرانی خوب در آموزش و
پرورش برسیم. البته این مشکل فقط به آموزش و پرورش برنمی‌گردد و
در آموزش عالی هم مصداق دارد و باید آنجا هم فکری اساسی صورت
گیرد.
عضو شورای عالی آموزش و پرورش افزود: یعنی مجلس، شورای
عالی انقلاب فرهنگی، دولت و مجمع تشخیص مصلحت نقش شورای
عالی را به عنوان نقش مرجعیت کارشناسی به رسمیت بشناسند. شورای
عالی آموزش و پرورش اختیارات و وظایفی دارد اما در این وضعیت
آشوبناک کنونی فارغ از نگاه بلند مدت حکمرانی خوب باید در نگاه
کوتاه مدت شورای عالی انقلاب فرهنگی را به عنوان مرجعیت
کارشناسی بپذیریم.