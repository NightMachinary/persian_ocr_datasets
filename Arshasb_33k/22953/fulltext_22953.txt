22953
مددی: وریا استحقاق پوشیدن پیراهن تیم ملی را دارد/ داوری باز هم به
ضرر استقلال شد
به گزارش ایسنا و به نقل از باشگاه استقلال، احمد مددی سرپرست باشگاه
استقلال در خصوص دعوت نشدن وریا غفوری به تیم ملی، گفت: بدون
هیچ شکی وریا غفوری امروز بهترین مدافع راست فوتبال ایران است
و استحقاق پوشیدن پیراهن مقدس تیم ملی را دارد. من مطمئنم که
کادرفنی تیم ملی در اردوهای بعدی حق کاپیتان استقلال را به او
می‌دهند و ما وریای عزیز را در تیم ملی خواهیم دید. باشگاه استقلال و
هوادارانش همواره حامی کاپیتان تیم خود هستند و مطمئنا وریا
می‌تواند در رساندن تیم ملی به جام جهانی نقش پررنگی داشته باشد.
وی همچنین با ابراز نگرانی از وضعیت داوری، اظهار کرد: در بازی
قبلی تیم استقلال، علاوه بر دو پنالتی، حداقل یک کارت زرد اشتباه هم به
مطهری داده شد. اینکه از ابتدای فصل شاهد چنین اشتباهاتی باشیم،
باعث نگرانی هواداران و پیشکسوتان شده است. امیدواریم از
هفته‌های بعد شاهد تکرار چنین مسائلی نباشیم. به هر روی تیم فوتبال
استقلال در فصول گذشته از بحث داوری لطمات زیادی دیده و ما
خواهان قضاوت‌هایی عادلانه و نمی‌گویم بی اشتباه ولی حداقل کم
اشتباه از سوی داوران هستیم.