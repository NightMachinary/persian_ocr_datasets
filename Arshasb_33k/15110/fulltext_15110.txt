15110
دارد؟ از دور نمی‌توان فاتحه فرستاد یا آرزوی خوش بختی کرد؟
غالب مجالس ترحیم و عروسی ما واقعا کیفیت چندانی هم ندارد که
تعطیلی آن ضایعه ملی تلقی شود. در مجالس ترحیم به جای بیان زندگی
نامۀ واقعی و ذکر خدمات احتمالی اجتماعی فرد درگذشته به سخنان
کلی و گاه ستایش‌های اغراق آمیز بسنده می‌شود و غالبا سخنران
شخص متوفا را هم نمی شناسد و بیشتر دربارۀ کلیت مرگ و توجه دادن به
آخرت و پرهیز از دنیادوستی سخن می‌گوید و در عروسی‌ها هم بسته به
این که در خانه باشد یا تالار یا باغ، رفتارهای جداگانه صورت می
پذیرد اما در مجموع هم برای میزبان و هم میهمان هزینه‌هایی دربردارد
که در وضعیت تشدید تورمی چه بسا بعضی از آنها قابل اجتناب باشد.
جان مردم را البته به خاطر نان آنان نمی‌توان به مخاطره انداخت اما همه
هم اندوخته و پس انداز ندارند یا حقوق‌بگیر نیستند و باید از خانه بیرون
بزنند. با این خانه‌های قوطی کبریتی هم نمی‌توان انتظار داشت همه در
خانه بمانند چون اندکی می توانند با کتاب و فیلم و ورزش خانگی یا
صفحات اینستاگرام سر خود را گرم کنند. بقیه ولی کلافه می شوند و
کاری برای انجام دادن ندارند و به جان یکدیگر می‌افتند. چرا
روزهای تعطیل آدم ها افسرده می‌شوند؟ چون نمی‌دانند چه کار باید
انجام دهند و وقت خود را چگونه پر کنند. از سخنان روحانی البته
برمی‌آید که او نگران شهریور هم هست که اجتماعات از کنترل خارج