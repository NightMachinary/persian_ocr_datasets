29553
اسماعیلی تصمیم گرفت پنالتی اعلام‌شده را چیپ بزند. او ضربه را
خراب کرد، استقلال بازی را از دست داد و با وجود شرایط بهترش نسبت به
پرسپولیس، حتی قهرمانی کل فصل از کف رفت. بعدتر هم تغییرات
زیادی در تیم رخ داد و از مهدی رحمتی تا وینفرید شفر، خیلی‌ها جدا
شدند و رفتند. این همه اتفاق، فقط به‌ سبب یک تصمیم، یک ثانیه، یک ضربه.
وقتی در مورد داربی حرف می‌زنیم، منظورمان چنین مسابقه‌ای است؛
جایی که در آن خطا کردن معنی نمی‌دهد. بنابراین داربی بیشتر یک
بازی روانی است اما این‌ طور نیست که جنبه‌های فنی و کیفی نداشته
باشد. حتما مهم است که مربیان ترکیب درستی انتخاب کنند،
تعویض‌های دقیقی داشته باشند و تدابیر مناسبی برای پیروزی در نظر
بگیرند. با این نگاه، می‌شود شرایط فعلی حاکم بر سرخابی‌ها را ارزیابی
کرد.
وضعیت استقلال
از استقلال شروع می‌کنیم که هم در جدول بالاتر است و هم میزبانی در
این مسابقه را بر عهده دارد؛ هرچند میزبانی در داربی تهران همیشه
بی‌معنا بوده و در استادیوم خالی بی‌معناتر از قبل هم شده است. تیم
محمود فکری که اوایل فصل تردیدهای زیادی در مورد موفقیتش
وجود داشت، کم‌کم خودش را پیدا کرد و نتایج خوبی گرفت؛ چنان
که در حال‌ حاضر با 18 امتیاز از 9 بازی در صدر جدول قرار دارد.