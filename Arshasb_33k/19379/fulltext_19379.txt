19379
باستانی‌کاران وارد گود می‌شوند دست بر «تخته‌شنا» می‌برند و سپس
نرمش بدنی انجام می‌دهند. «میل» می‌گیرند و بعد از آن حرکات «رقص
پا» و «چرخ تیز و چمنی» و «سنگ و کباده» می پردازند. در همه این مدت
ورزشکاران ذهن و ضمیر خود را پالایش می‌کنند.
این ورزش به دلیل شیوع کرونا حدود سه ماه است که تعطیل شده است اما
بناست بزودی با رعایت پروتکل‌های بهداشتی، زورخانه‌ها
بازگشایی شوند.
«اصغر کمالی» مرشد بین‌المللی و از پیشکسوتان این ورزش در استان
ایلام، در این خصوص به ایسنا اظهار کرد: در تقویم رسمی کشور روز
17 شوال که سالروز نبرد و پیروزی مولای متقیان علی (ع) بر عمر بن
عبدود است و به عنوان روز «فرهنگ پهلوانی و ورزش زورخانه‌ای»
نامگذاری شده است.
وی گفت: هر ساله در این روز مراسم باشکوهی در زورخانه‌های ایلام
برگزار می‌شد اما امسال به دلیل شیوع بیماری کرونا یک مراسم با رعایت
پروتکل‌ها برگزار می‌شود امیدواریم با رفع بیماری بتوانیم به
گسترش این ورزش در استان کمک کنیم.
این مرشد زورخانه ابراز امیدواری کرد: با اعلام نظر مسئولان بتوانیم
از اول تیرماه زورخانه‌ها را بازگشایی کنیم.
صادق عبدالهی رئیس هیئت ورزش‌های زورخانه‌ای استان ایلام نیز