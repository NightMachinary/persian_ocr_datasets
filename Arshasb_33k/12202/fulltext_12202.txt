12202
پیش از این رفت و آمدهای خانوادگی بسیار کم بود، اما در حال حاضر
دیگر همه کنار هم قرار می‌گیرند. نوه‌ها عامل اصلی انتقال ویروس به
پدربزرگ‌ها و مادربزرگ‌ها هستند. زیرا بدون علامت و ناقلند. این
الگو در تمام کشور رخ داده است. در زمینه ایمنی گله‌ای، هیچ کجای
دنیا چنین چیزی وجود ندارد و هیچ کشوری نمی تواند ادعا کند که به
ایمنی گله ای رسیده است. زیرا باید میلیون ها کشته دهند. باید ایمنی گله
ای را کنار بگذاریم.
رییسی ادامه داد: در عین حال سبک زندگی ما در زمان کرونا در حال تغییر
است و داریم یاد می‌گیریم که می‌توان آموزش مجازی برگزار کرد،
خرید را مجازی انجام داد. حتی می توان پزشکی از راه دور انجام داد.
این تغییرات مثبت تلقی می‌شوند و می توان این‌ها را حفظ کرد.
وی درباره چرایی عدم ادامه محدودیت های بیشتر از اردیبهشت ماه
تاکنون، گفت: اگر همه در خانه بمانند، قطعا اپیدمی کنترل می‌شود، اما
آیا می توان زندگی کرد؟. خیر. نمی توان گفت همه چیز را ببندیم و
بیماری را کنترل کنیم. بنابراین محدودیت گسترده توصیه نمی
شود، بلکه باید به سمت پروتکل و رعایت گسترده رویم. محدودیت
یک مسکن بسیار کوتاه مدت است که در کوتاه مدت جواب می دهد،
اما اگر همین محدودیتها برداشته شود دوباره وضعیت بازمی‌گردد.
زیرا ویروس که تغییر نمی‌کند. موج‌هایی که می‌بینید بالا و پایین