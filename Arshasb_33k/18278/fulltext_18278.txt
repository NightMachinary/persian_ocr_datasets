18278
وجود نیامده سالهای سال است که به همان رویه دنبال می شود در
صورتی که حد نصاب در ترکیب اعضای شورا باید رعایت شود.
تغییر ترکیب اعضای شورای عالی کار
دبیرکل کانون عالی انجمن های صنفی کارگران اضافه کرد: به عنوان
یکی از سه تشکل بزرگ کارگری همواره از حضور و تلاشهای کانون
عالی شوراهای اسلامی کار به عنوان اعضای اصلی گروه کارگری در
شورا حمایت کرده ایم و مشکلی با این مساله نداریم ولی وزن جامعه
کارگری در شورای عالی کار باید افزایش یابد. طبق قانون سه تشکل
مجمع عالی نمایندگان کارگران، کانون عالی انجمن های صنفی
کارگری و شوراهای اسلامی کار به رسمیت شناخته شده اند ولی تنها
نمایندگان کانون شوراهای اسلامی کار به عنوان اعضای رسمی
حضور دارند و دو گروه دیگر به اسم ناظر و مشاور در جلسات حضور می
یابند لذا لازم است از هر سه تشکل رسمی کارگری در ترکیب شورا
حضور داشته باشند تا هم حدنصاب اعضا به شکل عادلانه رعایت شود هم
قدرت چانه زنی کارگران بالا برود.
این مقام مسئول کارگری در راستای اصلاح ترکیب اعضای شورای
عالی کار پیشنهاد کرد علاوه بر افزایش تعداد اعضای کارگری، یک یا
دو نماینده مجلس هم به ترکیب شورای عالی کار اضافه شوند و در
جلسات تعیین دستمزد حضور یابند.