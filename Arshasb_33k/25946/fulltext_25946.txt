25946
این مترجم در گفت‌وگو با ایسنا درباره وضعیت ادبیات و کتاب در سال
گذشته، اظهار کرد: من مطالعاتم بیشتر به زبان آلمانی است، اما در عین
حال نوشته‌ها و ترجمه‌ها را هم دنبال می‌کنم. معتقدم نویسنده و مترجم
خوب کم نداریم. البته منظورم نویسندگان و مترجمان حرفه‌ای‌تر
است. مشکل ترجمه‌های تکراری همچنان وجود دارد. یکی از
نویسندگان مورد علاقه‌ام نیز بلقیس سلیمانی است. وقتی کتابی از او
منتشر شود بلافاصله می‌خوانم.
او سپس گفت: فکر می‌کنم کار کردن در حوزه ادبیات و به طور کل
حوزه هنر علاوه برمعلومات و دانش، به پشتکار و دلسرد نشدن، نیاز
دارد. دلسرد نشدن عامل بسیار مهمی است، زیرا خیلی‌ها کتاب اولشان
نمی‌گیرد و یا حتی ناشری برای انتشار کار خود پیدا نمی‌کنند. در این
صورت باید دلسرد نشد و به کار خود ادامه داد. البته گاهی هم فردی با
کتاب اول دیده می‌شود.
میرمعزی افزود: به نظرم دلسرد نشدن افرادی که در حوزه فرهنگی کار
می‌کنند، یکی از دلایل وجود ترجمه و تألیف‌های خوب در ایران
است. آن‌ها پیوسته مشغول کار کردن هستند. به اتفاقات و مشکلات
جامعه هم بیتوجه نیستند، اما فارغ از مشکلاتی که خود در این راه دارند
باز دست از کار کردن نمی‌کشند. شاید چون می‌دانند که ریشه بسیاری
از مشکلات، فقر فرهنگی است. من برای این نگاه احترام قائلم.