6208
بارسلونا اجازه اشتباه ندارد
به گزارش ایسنا و به نقل از بی‌ساکر، بارسلونا پس از شکست مقابل
کادیس در لالیگا و از دست دادن جایگاه نخست جدول لیگ قهرمانان
اروپا با باخت مقابل یوونتوس اکنون به یک برد نیاز دارد تا شرایط را بهتر
کند. آبی اناری‌ها یک‌شنبه به مصاف لوانته می‌روند، تیمی که منتظر
است تا از وضعیت اضطراری میزبانش بهترین بهره را ببرد.
برای تیم رونالد کومان تنها سه امتیاز ارزش دارد، نه فقط به این خاطر که
فاصله‌اش را با اتلتیکومادرید و رئال مادرید کم کند بلکه نمی‌خواهد
بدترین شروع فصل در 33 سال اخیر به ثبت برسد. بارسا از فصل 1995
تاکنون در 10 هفته نخست به این اندازه امتیاز کم کسب نکرده بود. آبی
اناری‌ها در 10 بازی فقط 14 امتیاز به دست آوردند و چهار پیروزی،
چهار شکست و دو تساوی را به ثبت رساندند. آن‌ها از اتلتیکو
صدرنشین 12 امتیاز کم‌تر دارند.
دیدار برابر لوانته، تیم هجدهم جدول، یکی از چهار بازی خانگی بارسا
تا پایان سال 2020 خواهد بود. این تقابل فرصتی خواهد بود تا
بازیکنان تیم کاتالانی ابهام را بر طرف کنند. زمانی که بارسا گلی
دریافت می‌کند به سختی می‌تواند نتیجه را جبران کند. کومان به
خاطر آسیب دیدگی عثمان دمبله، جرارد پیکه، آنسو فاتی و سرخی
روبرتو انتخاب‌های کمی برای تغییر در ترکیب می‌تواند داشته باشد.