3406
تومان هزینه شده و با تمام تحریم‌های ظالمانه‌ای که سال‌های گذشته
متوجه کشور بود توانستیم با تکیه بر نیروی انسانی متخصص این پروژه
را به سرانجام برسانیم.
اشتیه: توافق بحرین با اسرائیل ضربه‌ای به ستون فقرات عرب‌هاست
به گزارش ایسنا، به نقل از سایت عربی 21، محمد اشتیه، نخست وزیر
تشکیلات خودگردان فلسطین خاطرنشان کرد، عادی‌سازی روابط
بحرین با رژیم صهیونیستی ضربه به ستون فقرات عربها است و تنها در
خدمت دولت استعمارگر اسرائیل و حامیان آن است و به اشغالگری،
شهرک‌سازی و تجاوز مکرر به مسجدالاقصی مشروعیت می‌بخشد.
محمد اشتیه همچنین تاکید کرد، عادی‌سازی روابط بحرین با دولت
اسرائیل نقض آشکار موضع عربی در سطوح رسمی و مردمی است‌.
وی در ادامه افزود: عادی‌سازی روابط با رژیم اشغالگر حساب و
کتاب‌های کوتاه مدت با دولت آمریکا را بر مسائل راهبردی
ارجحیت می‌بخشد.
نخست وزیر تشکیلات خودگردان فلسطین همچنین عنوان داشت:
دولت آمریکا خیال می‌کند اینگونه توافق‌ها منجر به نابودی مسأله
فلسطین خواهد شد و ما را از طریق اقداماتش وادار به تسلیم می‌کند.
دولت رام‌الله از هیچ تلاش بین‌المللی برای سازش، پایان دادن به
اشغالگری و تشکیل کشور فلسطین فروگذار نخواهد کرد.