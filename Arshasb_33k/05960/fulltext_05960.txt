5960
این تفاهم‌نامه می‌تواند امیدبخش باشد؟
به گزارش ایسنا، کمتر کسی است که دستی بر آتش تئاتر ایران داشته
باشد و از وضعیت نابسامان این شاخه هنری در استان‌ها چیزی نداند.
هرچند مدتی است که به دلیل همه‌گیری کرونا، نفس تئاتر در کل دنیا به
شماره افتاده است ولی فعالان این رشته در ایران خوب می‌دانند که
نبض تئاتر کشور ما خیلی پیش از ورود نابهنگام این مهمان ناخوانده
کند شده و کرونا فقط این وضعیت را سرعت بخشیده است. این شرایط
بویژه در استان‌ها در قیاس با تهران به مراتب بدتر است.
بارها پای صحبت فعالان تئاتر در استان‌ها نشسته‌ایم و درد دل‌هایشان به
گوش‌مان آشناست. نبود بودجه و حمایت از یک طرف و نبود سالن و
مکانی برای تمرین و اجرا از سوی دیگر و همینطور ناهماهنگی میان
بخش‌های مختلف مدیریتی و ... روزگار را بر این هنرمندان سخت
کرده استبه طوری که اغلب آنان به ناچار باید شغلی دیگر برای خود
دست و پا کنند.
اما در این وضعیت بلاتکلیف که بعد از ورود کرونا پیش‌روی تئاتر قرار
گرفته، انتشار خبری درباره امضای تفاهم‌نامه میان مرکز هنرهای
نمایشی و اداره کل ارشاد استان کرمان حداقل در نگاه اول می‌تواند
دلگرم کننده باشد.
نبود هماهنگی میان ادارات ارشاد استان‌ها و دفترهای انجمن هنرهای