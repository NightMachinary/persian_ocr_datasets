21445
به گزارش ایسنا به نقل از مرکز روابط عمومی و اطلاع‌رسانی وزارت
فرهنگ و ارشاد اسلامی، دهمین جلسه شورای هماهنگی پاسداشت
زبان فارسی صبح امروز (بیستم مهرماه 99) با حضور سیدعباس
صالحی، وزیر فرهنگ و ارشاد اسلامی، غلامعلی حداد عادل، رئیس
فرهنگستان زبان و ادب فارسی، محمود شالویی، مشاور وزیر در
پاسداشت زبان فارسی و اعضای این شورا برگزار شد.
در این جلسه سیدعباس صالحی با تبریک روز حافظ، گفت: در بازه زمانی
که دکتر شالویی مسئولیت این حوزه در وزارتخانه را بر عهده
گرفته‌اند اقدامات خوبی صورت گرفته و تلاش کردیم ابتدا در
وزارت فرهنگ و ارشاد اسلامی به بازخوانی قوانین بپردازیم و بعد از
آن از دیگر سازمان‌ها و نهادها توجه به زبان فارسی را مطالبه کنیم.
او افزود: هم به دلیل ضرورت توجه به جایگاه زبان فارسی و هم به دلیل
دغدغه مقام معظم رهبری در این حوزه باید به زبان فارسی توجه داشته
باشیم.
وزیر فرهنگ و ارشاد اسلامی همچنین تصریح کرد: با توجه به وجود
این دغدغه‌ها اولین قدم وزارت فرهنگ و ارشاد اسلامی در این حوزه
راه‌اندازی دبیرخانه مستقل زیر نظر وزیر بود.
او ادامه داد: از دیگر اقدامات فعال کردن حوزه‌هایی مانند اداره کل
چاپ و نشر و معاونت مطبوعاتی است. همچنین ارتباط با دیگر