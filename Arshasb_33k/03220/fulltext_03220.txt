3220
هفته گذشته برای تشکیل کابینه جدید عراق، از انتصاب مصطفی
الکاظمی در این پست استقبال کرد.
این هیئت در ادامه تاکید کرد، حجم چالش‌هایی که عراق در حال
حاضر با آنها مواجه است، به یک رهبری یکپارچه که با عزمی فوری اقدام
کند، نیازمند است.
همچنین بشیر الحداد،‌ معاون رئیس پارلمان عراق گفت، مصطفی
الکاظمی بهترین فرصت را نسبت به محمد توفیق علاوی و عدنان الزرفی
(دو نامزد سابق برای نخست‌وزیری) برای دستیابی به رای اعتماد
پارلمان داراست.
الحداد افزود: امیدواریم بن‌بست به وجود آمده در روند سیاسی پایان
یافته و دولت فدرال آینده تشکیل شود.
وی اضافه کرد: الکاظمی از حمایت گروه‌های سیاسی شیعی، کرد و
اهل سنت برخوردار بوده و شانس او از دو نامزد قبلی بیشتر است.
مسرور بارزانی، نخست وزیر اقلیم کردستان عراق نیز در تماسی تلفنی با
نخست‌وزیر مکلف عراق حمایت خود را از الکاظمی برای تشکیل
دولت موقت اعلام کرد.
او تاکید کرد: با الکاظمی برای حل مشکلات پیچیده بین دولت اقلیم
کردستان عراق و دولت فدرال براساس قانون اساسی کشور همکاری
می‌کنم.