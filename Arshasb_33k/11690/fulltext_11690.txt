11690
تولید 13 رام قطار مترو با طراحی جدید 8 واگن
به گزارش ایسنا، علی امام از آخرین مراحل نهایی شدن قرارداد تولید
13 رام قطار مترو خبر داد و افزود: اخذ مجوزهای عقد قرارداد از هیات
مدیره و مجمع عمومی مترو به ریاست شهردار تهران انجام شده است.
همچنین مذاکرات با شرکت واگن سازی تهران برای عقد قرارداد 104
دستگاه واگن به مراحل نهایی رسیده است که به زودی قرارداد آن منعقد
خواهد شد.
او با تأکید براینکه 104 دستگاه واگن برابر با 13 رام قطار هشت واگن
است، توضیح داد: تاکنون در شبکه متروی تهران قطار هشتواگن
وجود نداشته و هر رام قطار برابر با هفت دستگاه واگن است.
امام با بیان اینکه خطوط 3، 4 و 7 متروی تهران، برای قطارهای هشت
واگن طراحی و ساخته شده‌اند، افزود: باتوجه به اینکه تاکنون در این
خطوط قطارهای هشت واگن وارد مدار نشده‌اند، استفاده بهینه هم از
ظرفیت خطوط 3، 4 و 7 نمی‌شود.
بر اساس گزارش سایت شهر، مدیرعامل شرکت راه آهن شهری تهران و
حومه (مترو)در پایان، بیان کرد: اگر این 13 رام قطار وارد خطوط 3،
4و 7 شوند، ظرفیت جابجایی مسافر افزایش پیدا خواهد کرد.
همچنین سهم تولید داخلی سازی این 13 رام قطار، 50 درصد خواهد
بود.