3544
کنار پارک شهر بود و شامل دو بخش شرکت ایران چاپ و موسسه
اطلاعات بود. شرکت ایران چاپ تشکیلات وسیع چاپخانه بود و
موسسه اطلاعات شامل بخش‌های مختلف تحریریه روزنامه و مجلات
مختلف از جمله اطلاعات بانوان و جوانان بود. حجت‌الاسلام دعایی
در طبقه چهارم رو به روی اتاق سناتور مسعودی صاحب سابق
اطلاعات مستقر شدند و من به عنوان مدیر کل اداری و مالی موسسه
اطلاعات و شرکت ایران چاپ در طبقه هفتم مستقر شدم. کار را به این
طریق شروع کردیم و به تدریج موسسه اطلاعات در اختیار ما قرار
گرفت. وقتی ما رفتیم همه نیروهای قبلی بودند اما ناگزیر به واسطه
حضور ما و اتفاق‌هایی که داخل روزنامه افتاده بود، تغییراتی صورت
گرفت. به عنوان مثال دکتر حاتم قادری استاد دانشگاه تربیت مدرس را
به جای ر.اعتمادی به عنوان سردبیر مجله جوانان منسوب کردیم و
ابراهیم رحیم پور سردبیر دنیای ورزش شد که بعدا سفیر ایران در هند،
اتریش و ایرلند شد. مجموعا حدود 1000 نفر در تشکیلات شرکت
ایران چاپ و تحریه‌های مختلف و سازمان امور شهرستان‌ها کار
می‌کردند. علیرضا شیرانی را به عنوان رییس واحد شهرستان‌ها
منسوب کردیم، ایشان بعدها مسوولیت‌های مهمی را در بخش‌های
بانکی کشور بر عهده داشت. روابط عمومی سعید پورعزیزی و مصطفی
ایمانی بودند.»