381
آذربایجان و ارمنستان در انتظار صلح قطعی می‌مانند؟
دکتر احمد فاطمی‌نژاد در گفت‌وگو با ایسنا اظهار کرد: اگر بخواهیم
علل درگیری میان آذربایجان و ارمنستان را بررسی کنیم باید
برگردیم به 30 سال پیش که آذربایجان و ارمنستان بخش‌هایی از
شوروی سابق بودند. در اتحاد جماهیر شوروی سابق هر کدام از این
مناطق به عنوان جمهوری‌های خودمختار تقسیم‌بندی شده بودند و
این منطقه که امروز به عنوان قره‌باغ یا قره‌باغ کوهستانی شناخته
می‌شود، به عنوان بخشی از جمهوری آذربایجان آن زمان در بین اتحاد
جماهیر شوروی قرار گرفته بود.
وی ادامه داد: از همان زمان یک گروه ارمنی تبار در منطقه قره باغ زندگی
می‌کردند ولی چون در آن زمان مسئله داخلی بود، خیلی بحث جدی
نبود. مشابه این مسئله در طرف دیگر دریای خزر یعنی آسیای مرکزی
داریم، بخش زیادی از تاجیک‌ها در قالب جمهوری ازبکستان سابق
بودند و کماکان بعد از اینکه شوروی فروپاشید، بیشتر تاجیک‌ها در
ازبکستان باقی ماندند، به نحوی که جمعیت تاجیک‌هایی که در
ازبکستان زندگی می‌کنند بیشتر از کل جمعیت
تاجیک‌هایتاجیکستان است.
فاطمی نژاد بیان کرد: مسئله قره‌باغ در زمان جماهیر شوروی، مسئله
جدی نبود زیرا بخش‌هایی از یک قومیت، اقلیت و ملیت در دل یک استان