16971
رژیم صهیونیستی نگران است بیش از 80 سال عمر نکند/مبارزه با کرونا
یک نبرد «انسانی» است
به گزارش ایسنا، به نقل از العالم، دبیرکل حزب‌الله ضمن تبریک مناسبات
ماه شعبان به ویژه نیمه شعبان به مسلمانان و شیعیان، از کادر درمانی و
بهداشتی به خاطر جهاد و تلاششان در مقابله با شیوع کرونا تقدیر و تشکر
کرد.
نصرالله همچنین در اشاره به بحران شیوع ویروس کرونا در لبنان گفت:
از تمامی مسئولان به‌ویژه وزارت بهداشت و تیم‌های پزشکی که برای
مهار شیوع کرونا در راستای حفظ سلامت شهروندان تلاش می‌کنند،
تشکر می‌کنم. دبیرکل حزب‌الله گفت: پیام‌هایی از پزشکان مسلمان و
پرسنل پزشکی دریافت کرده‌ام که مشابه پیام‌هایی است که مردان
مقاومت گفته‌اند. نبرد با کرونا یک مبارزه انسانی و فراتر از رویکردهای
دینی و سیاسی است و بعد از خدا، امیدها به تلاش پزشکان است.
وی همچنین سالروز شهادت شهید محمد باقر صدر به همراه
خواهرشان توسط صدام تسلیت گفت و تصریح کرد که شهید محمد باقر
صدر، فیلسوف و اندیشمند بود.
دبیرکل حزب‌الله لبنان بیان داشت: شهید صدر هنگامی که انقلاب
ایران به پیروزی رسید، فرمود که امام خمینی (ره) آنچه که انبیا به دنبال
آن بودند را محقق کرد. شهید محمد باقر صدر نمونه اخلاص و تواضع