4207
افزایش سن، دلیل بر ورزش نکردن نیست
مهناز مقدم در گفت‌وگو با ایسنا، در رابطه با ورزش‌های هوازی و
قدرتی برای بانوان، اظهار کرد: نمی‌توانیم بگوییم که برای بانوان
فقط ورزش هوازی موثر است یا قدرتی بلکه این دو باید در کنار هم
وجود داشته باشد.
وی افزود: ورزش هوازی به آن دسته از ورزش‌هایی اطلاق می‌شود که
بر سیستم قلبی، عروقی و چربی‌سوزی بدن تاثیر گذاشته ولی تاثیر کمی
بر عملکرد قدرتی عضله‌ها دارد.
این مسئول تصریح کرد: ورزش‌های هوازی در طولانی مدت با
شدت پایین رخ می‌دهد که به‌صورت کلی به ورزشی که باعث افزایش
ضربان قلب شده و در طولانی مدت آن‌ را حفظ می‌کند مانند
دوچرخه‌سواری، پیاده‌روی، کوه‌پیمایی و حتی درجا زدن در خانه
است.
مقدم با بیان اینکه این تصور بانوان که با افزایش سن باید ورزش‌های
قدرتی را کنار بگذارند اشتباه است، ادامه داد: مسائلی مانند آرتروز
مفاصل، پوکی استخوان و غیره از مشکلاتی است که با افزایش سن رخ
می‌دهد و ورزش قدرتی در قوی نگه‌ داشتن استخوان‌ها و مفاصل و
جلوگیری از این مسائل تاثیر زیادی دارد که بانوان نه تنها نباید ورزش
را کنار بگذارند، بلکه باید آن را افزایش نیز دهند.