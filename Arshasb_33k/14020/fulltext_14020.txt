14020
دانشجویان در کلاس‌های مجازی تمرکز بیشتری دارند
دکتر مجید میرزا وزیری در گفت‌وگو با ایسنا، اظهار کرد: تمرکز
بیشتر ممکن است در دانشگاه کمتر باشد اما اتفاق دیگری که در کنار آن
رخ می‌دهد این است که معمولاً دانشجویان در دانشگاه‌ها گوشی
موبایل، همراه دارند و تمرکز خود را نسبت به پیام و فیلمی که در گوشی
مشاهده می‌کنند، به طور ناخودآگاه از دست می‌دهندو حتی حواس
دانشجوی دیگری را هم پرت می‌کنند و این عدم تمرکز در کلاس‌های
حضوری وجود دارد.
وی اضافه کرد: به عقیده من دانشجویان در کلاس‌های مجازی نسبت به
کلاس‌های واقعی می‌توانند تمرکز بیشتری داشته باشند زیرا حضور
در کلاس مجازی این فرض را به فرد منتقل می‌کند که در جایی خلوت
قرار دارد و می‌تواند فضا را برای خودش آماده کند. در صورتی که این
شرایط در کلاس‌های حضوری با وجود تعداد زیاد دانشجو
امکان‌پذیر نیست و دانشجویان نمی‌توانند تمرکز کافی داشته
باشند. این مشکل در مدارس بیشتر است؛چراکه دانش‌آموزان
زیادی در یک کلاس حضور دارند و معلم باید بیشتر وقت خود را صرف
ساکت کردن دانش‌آموزان کند تا بتواند درس دهد.
وی اذعان کرد: تصور می‌کنم این شرایط در کلاس‌های غیرحضوری
بهتر است؛ چراکه فرد می‌تواند تمرکز کافی داشته باشد. به طور کلی