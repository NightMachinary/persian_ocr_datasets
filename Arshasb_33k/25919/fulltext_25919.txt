25919
3) درعین‌حال، چندجانبه‌گرایی از دید اروپا، سوخت‌گیری مجدد
موتور محرکه اتحادیه برای عبور از بحران آتی رقابت چین و آمریکا و
ضررهای ناشی از آن برای اروپا است.
4) ازنظر ژئوپلیتیکی، بحران کرونا مسائل مهمی را مطرح کرده است.
طبق پیش‌بینی‌ها، نفوذ ژئوپلیتیک آمریکا و بودجه نظامی آن، پس از
بحران کرونا باتوجه‌به مشکلات اقتصادی داخلی این کشور کاهش
خواهد یافت. انتخاب بایدن به‌معنای کمک‌های بیشتر هم‌پیمانان
اروپایی در این حوزه می‌تواند باشد.
با توجه به موارد برشمرده شده کارگزاران سیاست خارجی در
جمهوری اسلامی ایران می بایست در تعاملات آتی خود با اتحادیه
اروپا در دوره پسا ترامپ به این موضوعات دقت نظر بیشتری داشته
باشند:
1) اهمیت گسترش نگاه «ابزاری» به اروپا به‌عنوان برگ برنده‌ای در
خدمت ایران در عرصه نظام بین‌المللی، چه به‌عنوان نقشی که اروپا در
حفاظت از هنجارهای بین‌المللی مدعی آن است و آن را به حامی حقوقی و
قانونی معتبر تبدیل می‌کند و چه به‌لحاظ تغییر موزائیک‌های
ژئوپلیتیکی در نظام بین‌الملل که اگرچه اتحادیه اروپای ضعیف
امروز، خود امید ندارد بتواند نقشی جدی در نظم آتی بین‌المللی ایفا
کند، اما احتمال تبدیل شدن آن به بازیگری قدرتمند دیده می‌شود.