27395
می‌کنند؟ این نگاه از بالا به پایین حاصل همان نگاهی است که همه
تقصیرها را به گردن دولت می‌اندازد و شهروندان را فاقد هرگونه
مسئولیتی می‌پندارد درحالی که این برای یک شهروند فهیم امروزی
توهین بزرگی است.» به اعتقاد وی اگرچه در مسائل حقوقی پیچیده
شهروندان باید به پشتوانه نهادهای حاکمیتی به هم اعتماد کنند اما
موضوعات ساده دیگری نیز در حیات اجتماعی ما هستند که برای
بسامان شدن نیازی به حضور دولت ندارند: «ما به عنوان چند همسایه،
مسائل یک آپارتمان را چطور مدیریت می‌کنیم؟ اعتماد. اما مگر
دولت به چنین موضوعی ورود می‌کند؟ حالا مسأله را بزرگتر ببینید،
اعتمادی که باید به کسبه محل داشته باشید، اعتمادی که باید دیگران در
محل به شما داشته باشند و از حضور شما احساس ناامنی نکنند و... این یعنی
شناختن مسئولیت‌های فردی و اجتماعی. در چنین جامعه‌ای دیگر
کسی جرأت نمی‌کند یک انبار ماسک احتکار کند. اما الان چرا این اتفاق
می‌افتد؟ چون همه ما در اندازه‌های کوچکتر همین کار را می‌کنیم
یعنی به یکدیگر اعتمادی نداریم و هرکدام فکر می‌کنیم مبادا دیگری
سهم بزرگتری بردارد و به ما نرسد.» جمال ادهمی، جامعه‌شناس معتقد
است: «دوام و بقای حیات اجتماعی منوط به برقراری اعتماد اجتماعی
است. علاوه براین توسعه انسانی و اجتماعی نیز زمانی میسر خواهد بود
که در تعاملات اجتماعی افراد، اعتماد متقابل بر قرار باشد. به‌طوری که