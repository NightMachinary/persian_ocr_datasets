12309
وی در پاسخ به پرسشی درباره سهم بودجه دولتی در صندوق های
بازنشستگی و وضعیت سال های آینده گفت: صندوق های بازنشستگی
باید اصلاحات ساختاری، سیستمی و پارامتریک را انجام دهند.
قوانین و مقررات ما ایراد دارد و مربوط به سنوات خیلی گذشته است و
هزینه های زیادی به صندوق ها تحمیل می کند، سن بازنشستگی، نحوه
محاسبه مستمری، بازنشستگی پیش از موعد و ... باید بیشتر مورد توجه
قرار بگیرد که تا کنون مغفول مانده است.
مدیر کل فنی صندوق بازنشستگی کشوری تاکید کرد که اگر صندوق
های بازنشستگی را بیمه ای ببینیم باید قوانین بیمه ای بر آنها حاکم باشد
اما قوانین حمایتی در آن رسوخ کرده است. 70 درصد پرداختی
صندوق ها از محل حمایت های دولتی و مابقی از محل کسورات
بازنشستگی و تامین منابع سرمایه گذاری است.
وی در پاسخ به پرسشی درباره وضعیت اداره شرکت های صندوق های
بازنشستگی گفت: در صندوق کشوری در سنوات گذشته و به ویژه
مدیریت فعلی اصلاحات اساسی برای بازسازی شرکت های زیان ده و
کم بازده در حال انجام است. سرمایه گذاری ها آنچنان پاسخگوی
حقوق پرداختی بازنشستگان نیست. ولی به نظر می رسد که اصلاحات
اساسی در شرکت ها لازم و ضروری است و این کار در حال انجام است.
وی افزود: شرکت های زیاندهی بوده اند که در چند سال اخیر واگذار و