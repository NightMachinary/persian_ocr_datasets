15140
دهیاران مشمول قانون کار شدند
به گزارش ایسنا به نقل از دیوان عدالت اداری، به دنبال شکایت و
درخواست صدور رای وحدت رویه در موضوع شمول یا عدم شمول
قانون کار بر دهیاران، هیات عمومی دیوان در این مورد وارد بحث و
بررسی شد.
بر اساس این گزارش و با رای هیات عمومی دیوان عدالت اداری مقرر
گردید، با توجه به آیین نامه استخدامی دهیاری های کشور مصوب
98/6/20 هیات وزیران که در آن (مواد 1، 10 و 11) همچون آیین نامه
سابق (مواد 7، 9 و 11) مقررات قانون کار به صورت عمومی حاکم می
باشد، و دادنامه شماره 388 مورخ 95/2/13 صادره از شعبه 12
تجدیدنظر دیوان عدالت اداری را به عنوان رای صحیح تشخیص
دادند و مراجع مذکور در ماده 157 قانون کار صالح به رسیدگی به
اختلافات و دعاوی مربوطه می باشند و با صدور رای وحدت رویه رای
به شمول قانون کار به شغل دهیاری داد.
دو انتصاب جدید در فدراسیون فوتبال
به گزارش ایسنا، در پی جدایی اکبری محمدی از فدراسیون فوتبال و
قبول سمت سرپرستی مدیرعاملی باشگاه پیکان، حیدر بهاروند در
حکمی میرشاد ماجدی را به عنوان سرپرستکمیته جوانان منصوب
کرد.