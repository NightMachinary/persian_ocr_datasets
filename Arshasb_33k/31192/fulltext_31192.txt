31192
کشف 160میلیارد کالای قاچاق در پایتخت
به گزارش ایسنا سرهنگ نادر مرادی اظهارکرد: در پی دریافت خبری
مبنی بر اینکه راننده یک دستگاه وانت سواری مقادیر قابل توجهی
ضبط صوت قاچاق را حمل و در سطح شهر تهران توزیع می‌کند،
بررسی موضوع در دستور کار تیمی از ماموران معاونت نظارت بر
اماکن عمومی پلیس امنیت پایتخت قرار گرفت.
وی با اشاره به اینکه روز گذشته خودروی متهم در حوالی شهر ری
شناسایی شد، گفت: با هماهنگی قضائی خودرو مورد نظر توقیف شد و
راننده آن برای تحقیقات پلیسی به این معاونت انتقال یافت.
معاون نظارت بر اماکن عمومی پلیس امنیت پایتخت افزود: متهم در
بازجویی‌های اولیه اظهارکرد با همکاری مالک انباری در محدوده
شهرک احمد آباد کهریزک مقداری کالای قاچاق را در آن مکان جمع
آوری و با استفاده از همین وسیله نقلیه در سطح شهر آن‌ها را توزیع کرد.
مرادی با بیان اینکه در گام بعدی از تحقیقات پلیسی، هویت مالک انباری
شناسایی شد، گفت: با دستور قضایی بلافاصله اکیپی از مأموران این
معاونت به نشانی انبار اعزام و موفق شدند در بازرسی از آن 6360
دستگاه انواع ضبط صوتی خارجی فاقد مجوز گمرکی را کشف
کنند.
به گزارش پایگاه خبری پلیس، معاون نظارت بر اماکن عمومی پلیس