7412
برنامه‌ریزی مقامات لبنان برای تعطیلی سراسری یک هفته‌ای برای
مقابله با کرونا
به گزارش ایسنا، به نقل از سایت شبکه خبری روسیا الیوم، شبکه
«الجدید» لبنان اعلام کرد، کمیته مخصوص مقابله با شیوع ویروس
کرونا توصیه کرده است که در این کشور به مدت یک هفته تعطیلی
سراسری اجرا شود و فروشگاه‌ها و فرودگاه بین‌المللی بیروت نیز بسته
شوند.
این شبکه لبنانی گزارش داد، هنوز هیچ واکنش رسمی در خصوص
موضوع تعطیلی فرودگاه بین‌المللی بیروت صادر نشده است.
طبق گزارش شبکه «الجدید»، بین کمیته مقابله با شیوع ویروس کرونا
و مدیریت فرودگاه بین‌المللی بیروت اختلافاتی به ویژه در خصوص
تعطیلی کامل این فرودگاه به مدت یک هفته وجود دارد.
این شبکه لبنانی اعلام کرد، مدیریت فرودگاه بیروت تاکید کرد که
تعداد مبتلایان به ویروس کرونا از طریق این فرودگاه بسیار کم است و
نیازی به بسته شدن آن نیست.
مدیریت فرودگاه بیروت همچنین اعلام کرد، از امروز (دوشنبه) این
فرودگاه در راستای پیروی از اقدامات کمیته مقابله با کرونا، تعداد
مسافران را به حدود 20 درصد کاهش خواهد داد.
برنامه‌سازی با محوریت «مردم» در صدا و سیمای مرکز قزوین 