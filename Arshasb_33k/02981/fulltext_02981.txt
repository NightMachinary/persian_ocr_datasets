2981
می‌کنند، یکسری شرایط و الزامات بین‌المللی را باید در نظر بگیریم که
این بازگشت به راحتی امکانپذیر نیست. البته من به این مساله تاکید
کردم که اگر فدراسیون‌های تخصصی که در حال حاضر متولی ورزش
جانبازان و معلولان هستند نگاه غیرمهربانه به ورزشکاران داشته
باشند و ادامه فعالیت آنها با فدراسیون‌های تخصصی آسیب‌زا باشد،
درباره فعالیت یا عدم فعالیت ورزشکاران با فدراسیون‌های تخصصی
خود تجدیدنظر خواهد شد.
وی همچنین درباره زمان شروع اردوهای ورزشکاران
پارالمپیکی شانس مدال طلا، گفت: چون شرایط ورزشکاران معلول
با افراد سالم متفاوت است و اولویت اصلی وزارت ورزش و جوانان،
کمیته ملی پارالمپیک و فدراسیون حفظ سلامتی ورزشکاران معلول
است، سعی داریم جدی‌تر و سخت‌گیرانه موضوع برپایی اردوهای
پارالمپیکی را بررسی کنیم تا مشکلی برای هیچ یک از ورزشکاران
ایجاد نشود.
رییس فدراسیون جانبازان و معلولان تصریح کرد: با توجه به
محدودیت‌هایی که ورزشکاران معلول دارند باید پروتکل های
بهداشتی را وسیعتر در نظر بگیریم و با هماهنگی ستاد ملی مقابله با کرونا
وزارت ورزش و کمیته ملی پارالمپیک مکان‌های برگزاری اردوها را
مشخص کنیم.