31502
کمیته فوتسال به دنبال حریف تدارکاتی برای تیم ملی
به گزارش ایسنا، تیم ملی فوتسال ایران اردوی تدارکاتی خود برای
حضور در مسابقات فوتسال قهرمانی آسیا را در اوایل بهمن 98 استارت
زد اما لغو بازی‌های قهرمانی آسیا به دلیل شیوع بیماری کرونا باعث شد
تا اردوهای تیم ملی هم تعطیل شود. در این مدت کمیته فوتسال
رایزنی‌های زیادی کرد تا چند حریف تدارکاتی مناسب برای تیم ملی
پیدا کند اما برگزاری رویدادهای مهم فوتسالی در قاره‌های مختلف
عملاً دست فدراسیون فوتبال و کمیته فوتسال را برای پیدا کردن
حریف مناسب بست.
از سوی دیگر آرژانتینی‌ها نیز که قرار بود فروردین‌ماه به ایران بیایند
پیش از شیوع بیماری کرونا با پاسخ ندادن به نامه فدراسیون فوتبال
مبنی بر حضور در ایران برای انجام بازی دوستانه عملاً این بازی را لغو
کردند. حالا در شرایطی که اواسط مرداد ماه به عنوان زمان برگزاری
مسابقات فوتسال قهرمانی آسیا اعلام شده است، کمیته فوتسال با
وجود تعطیلی اکثر رقابت‌های ورزشی و تیم‌های فوتسال باید بار
دیگر مذاکره با تیم‌ها برای پیدا کردن حریف تدارکاتی را آغاز کند.
این در حالی است که تیم‌های فوتسال هیچ برنامه‌ای برای مسابقات
پیش روی خود ندارند و تنها تیم‌های آسیایی هستند که باید مهیای
حضور در مسابقات فوتسال قهرمانی آسیا باشند. به نظر می‌رسد کرونا