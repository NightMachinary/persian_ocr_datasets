16610
نوآوری است که تاکنون ندیده است، او اضافه می‌کند که امیدوار
است این نوع اتفاقات باعث ارتباط بیشتر عوام جامعه با ادبیات شود و
تلاش خواهد کرد که در شهرستان اسفراین نیز چنین جلسه‌ای برگزار
شود.
شاعر دیگری که اهل اردبیل و در مشهد مشغول به تحصیل است، پیش از
شعرخوانی‌اش می‌گوید که جای خالی چنین جلسات خوبی در
اردبیل حس می‌شود و در این مدت که دانشگاه‌ها و جلسات شعر مشهد
تعطیل بوده، جلسات آنلاین شعر مشهد را از اردبیل به واسطه‌ فضای
مجازی دنبال می‌کرده و دلتنگ حضور در جمع شاعران مشهدی و
جلسه شعر خیابان بوده است.
پس از شعرخوانی چندنفر دیگر از شاعران، دبیر جلسه اعلام می‌کند که
این جلسه فقط مختص به خوانش شعر نیست و نویسندگانی که
داستان‌های کوتاه هم می‌نویسند می‌توانند آثارشان را بخوانند و از
چند نفر از نویسندگان برای ارائه آثارشان دعوت می‌کند. آنها نیز به
نوبت به خوانش داستان می‌پردازند.
در پایان جلسه چندنفر از افرادی که با دیدن این فضا علاقه‌مند به حضور
در جلسات شعر شده‌اند، به سمت شاعران می‌آیند و ضمن تشکر از آنها
بابت شعرخوانی، می‌پرسند که چطور می‌توانند به صورت حرفه‌ای
سرودن شعر را یاد بگیرند که دبیر جلسه به آنان توضیح می‌دهد شعر