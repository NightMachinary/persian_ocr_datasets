32658
3 معضل بزرگ اسکوچیچ برای اردوی تیم ملی/ ایران بدون ستاره‌ها به
مصاف ازبکستان می‌رود؟
به گزارش ایسنا، نخستین اردوی تیم ملی فوتبال ایران از زمان
سرمربیگری دراگان اسکوچیچ در اواسط شهریور برگزار می‌شود و
سرمربی کروات این فرصت را خواهد داشت که برای اولین بار با
ملی‌پوشان ایران روبرو شود. از طرفی برگزاری این اردو به سرمربی تیم
ملی کمک خواهد کرد تا بازیکنان مدنظر خود را برای 4 دیدار حساس و
سرنوشت‌ساز در مرحله مقدماتی انتخابی جام جهانی شناسایی کند.
در این اردو تیم‌ملی دو دیدار دوستانه خواهد داشت که اولین بازی برابر
ازبکستان در 18 شهریور برگزار می‌شود. ملی‌پوشان دیدار دیگری
قبل از بازی با ازبکستان خواهند داشت که طبق گمانه‌زنی‌ها و
اطلاع‌رسانی رسانه‌های عرب زبان، این دیدار با یکی از دو تیم سوریه یا
فلسطین برگزار خواهد شد اما فعلا چیزی قطعی نیست.
با این وجود، دو موضوع مهم روی برگزاری این اردو با تمام نفرات سایه
انداخته است که می‌تواند به معضلی برای تیم اسکوچیچ تبدیل شود و
چه بسا او نتواند اردوی خود را با تمامی نفرات برگزار کند.
کرونا و محدودیت صدور ویزا
بخش اعظمی از تیم ملی را بازیکنان شاغل در خارج از ایران تشکیل
می‌دهد که عمدتا در کشور بلژیک، پرتغال، قطر و ... بازی می‌کنند و چند