9766
فلسطینی‌ها تاکید دارند که رهبرشان توسط دستگاه‌های امنیتی رژیم
صهیونیستی مسموم شده است.
اکنون و پس از گذشت 16 سال از این اتفاق عبدالله عبدالله، معاون
کمیساریایی روابط بین‌المللی جنبش فتح درباره مهمترین نتایج
تحقیقات کمیته حقیقت‌یاب درباره درگذشت مشکوک یاسر عرفات
به عربی21 گفت: شواهد و قرائن حاکی از آن است که آریل شارون
نخست‌وزیر وقت دولت اشغالگر اسرائیل اقدام به این جنایت کرده
است و این احتمال وجود دارد که این اقدام را با چراغ سبز آمریکا انجام
داده باشد.
وی افزود: دادگاه حکمی را بر پایه شواهد و قرائن صادر نمی‌کند و به ادله
غیر قابل انکار تکیه می‌کند و این ادله‌ به دست نیامده است.
عبدالله ادامه داد: این پرونده همچنان باز خواهد ماند و قطعاً در آینده
مشخص خواهد شد که چه کسی پشت این جنایت بوده است.
این مقام فلسطینی همچنین درباره دست‌های پشت پرده که به قاتل یاسر
عرفات کمک کرده‌اند نیز تأکید کرد: تا بدین لحظه به ادله غیر قابل انکار
و حقایقی که مجرم واقعی را محکوم کند، دست نیافته‌ایم.
وی در بخش دیگری از اظهاراتش درباره ارتباط با کشورهای عربی و
نهادهای بین‌المللی در زمینه تحقیقات در این باره افزود: ارتباط
کشورهای عربی با این موضوع محدود به اعزام تیم‌های پزشکی و فنی