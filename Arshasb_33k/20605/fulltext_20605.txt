20605
محمد علی پور در گفت و گو با ایسنا با اشاره به لایحه بودجه سال 1400
گفت: این لایحه بسیار خوشبینانه تنظیم شده است، البته رییس جمهور
معتقد است این بودجه به نوعی در جهت کاهش وابستگی به نفت تنظیم
شده است، رییس جمهور مطرح کرده است که ما درآمد نفتی را برای
هزینه های جاری صرف نمی کنیم و این درآمد صرفا برای هزینه های
زیرساختی و توسعه اقتصادی کشور صرف خواهد شد.
وی با ابراز این عقیده که «در این 7 ساله دوره ریاست جمهوری، از سوی
ایشان شاهد چنین موضوعی نبودیم» گفت:اکنون قصد دارند در
پایان دوره ریاست جمهوری خود گامی بلند بردارند و وابستگی به نفت
را کاهش دهند، درواقع این امر خوشبینانه است.
نماینده مردم ماکو در مجلس تصریح کرد: مجلس اصلاحاتی را در این
لایحه اعمال خواهد کرد،اخیرا مجلس شورای اسلامی در حال
بررسی موضوع اصلاح ساختار بودجه است، این لایحه با انتظارات و
ایده آل های نمایندگان در این حوزه فاصله دارد و بعید می دانم این
انتظارات با این لایحه همخوانی داشته باشد.
این عضو کمیسیون اقتصادی مجلس تصریح کرد: بزرگترین
موضوع در این لایحه این است که این بودجه 300 هزار میلیارد بدهی
برای دولت آینده به دنبال خواهد داشت،؛ به عبارتی موارد قیدشده
این لایحه آنگونه که پیش بینی شده است محقق نمی شود و این امر باعث