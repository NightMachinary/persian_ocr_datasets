25555
اختیار باشد گفت: حرکت به این سمت را شاهدیم اما با وضع مطلوب
فاصله داریم.
وی افزود: از ما سالانه برنامه هایی می خواهند که تعدادی الزامی و
تعدادی اقتضایی هستند. الزامات به قدری زیاد هستند که فرصت نمی
کنیم به اقتضائیات برسیم. از ساعات آموزش، برنامه مکمل، بوفه
مدارس، لباس فرم مدارس، سرویس ایاب و ذهاب و ... جزو الزامات
هستند. اینها خوب است ولی باید دست ما تا حدودی باز باشد.
زعفری افزود: کرونا علیرغم آسیب هایش یک فرصت داشت که
چگونگی ساماندهی آموزش بعد از بازگشایی به مدارس تفویض
اختیار شد. تصمیم گیری واحد برای کل مدارس تنش زا می شد. چون
شرایط هر مدرسه با مدرسه دیگر متفاوت است. مشاهده کردیم که هفته
گذشته با آرامش سپری شد و مشکلی هم پیش نیامد.
این مدیر و معلم مدرسه با بیان اینکه اگر سندتحول به روشنی و جذاب
تبیین شود و معلم حقیقتا مربی باشد و مدیر به معنای واقعی راهبر باشد به
راحتی بسیاری امور را می توان به شورای مدارس تفویض کرد گفت:
بعضا همه مدیران مدارس بلوغ لازم مدیریتی ندارند، از سوی دیگر هم
حوزه ستاد هم عادت کرده اند مواردی را بخشنامه کننداما فکر می کنم
ارزش این را دارد که به جای بخشنامه امور را به ما بسپارند و اعتماد کنند و
نظارت کنند. آنها بعد در می یابند که اشتباه نکرده اند.