1867
 احتمال افزایش مبتلایان و تعداد فوتی‌ها در کردستان دور از انتظار
نیست
قاسم جان‌بابایی در جلسه استانی ستاد مبارزه با بیماری کرونا اظهار
کرد: این بیماری به دلیل سرایت پذیری بالا همه استان‌های کشور را
درگیر کرده است ولی نکته حایز اهمیت نحوه‌مدیریت برای
تاب‌آوری سیستم درمانی است.
وی با بیان اینکه هم اکنون تجارب ارزشمندی در روش مواجه با این
بیماری به دست آمده و امکانات و تجهیزات مناسبی نیز در کشور فراهم
شده است، عنوان کرد: هنر امروز ما مدیریت این بحران به شکلی است که
مردم کمتر آسیب ببینند.
جان‌بابایی با تقدیر از زحمات کادر پزشکی و درمانی استان کردستان
برای مبارزه با ویروس کرونا اظهار کرد: در بازدیدهایی که از مراکز
درمانی صورت گرفت متوجه شدیم که علوم پزشکی بهترین کادر
درمانی و پزشکی را به بیماری کرونا اختصاص داده است.
وی اذعان کرد: طی روزهای آینده احتمال افزایش مبتلایان و تعداد
فوتی‌ها در استان دور از انتظار نیست.
معاون درمان وزیر بهداشت با اشاره به اینکه تداوم فعالیت‌های
اقتصادی و کسب و کارها با رعایت موازین بهداشتی مانعی ندارد
افزود: لازم است مدیران استان و فرمانداران بسته ماندن اماکن