29926
چین دعوت غیرواقعی ترامپ برای شرکت در مذاکرات هسته‌ای را رد
کرد
به گزارش ایسنا، به نقل از پایگاه خبری دویچه وله، هوآ چونیینگ،
سخنگوی وزارت خارجه چین سه‌شنبه گفت، پکن تمایلی به مشارکت
در مذاکرات خلع سلاح هسته‌ای با حضور آمریکا و روسیه ندارد.
او تاکید کرد: متوجه شده‌ایم که هر جا این بحث بوده، آمریکا پای چین
را به این مساله کشیده است... ادعاهای آمریکا مبنی بر اینکه با نیت
خوب قصد گفت‌وگو دارد به شدت مضحک و حتی غیرواقعی و
متوهمانه است.
در مذاکراتی که برای 22 ژوئن در وین برنامه‌ریزی شده است، مارشال
بیلینگزلی، نماینده آمریکا و سرگئی ریابکوف، ‌معاون وزیر امور
خارجه روسیه شرکت خواهند داشت.
دونالد ترامپ، رئیس‌جمهوری آمریکا در سال‌های اخیر از شماری از
پیمان‌های مهم از جمله یکی از میراث‌های مهم جنگ سرد که پیمان
نیروهای هسته‌ای میان‌برد (آی‌ان‌اف) بود، خارج شد. ماه پیش هم
دولت ترامپ از پیمان آسمان‌های باز بیرون رفت که به آمریکا و روسیه
و 32 کشور دیگر اجازه می‌داد پروازهای شناسایی خارجی انجام
دهند.
دولت ترامپ از آن زمان پیشنهاد برگزاری دور تازه‌ای از مذاکرات با