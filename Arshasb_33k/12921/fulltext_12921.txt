12921
اجتماعی مربوط به قمار و شرط‌بندی شناسایی و برای 1750 مورد هم
پرونده قضایی تشکیل شده است.
دبیر شورای عالی فضای مجازی نیز اوایل هفته اعلام کرد 400 هزار نفر
در کشور مشغول قمار آنلاین هستند. در این راستا معاون فناوری بانک
مرکزی نیز از مسدودشدن 20 هزار حساب قماربازی خبر داد.
«امیرعلی» که بخشی از زندگی‌اش را در شرط‌بندی فوتبال باخته
می‌گوید خلاص‌شدن از گرداب شرط‌بندی خیلی سخت است: «وقتی
دوستانم از شرط‌بندی و پول‌هایی که رد و بدل می‌شود می‌گفتند،
مشتاق شدم وارد این بازی شوم. می‌گفتند اگر روی برد یکی از تیم‌های
فوتبال یک به 4 شرط ببندم در صورت موفقیت این تیم 4 برابر پولی که
گذاشته‌ام برنده می‌شوم. هفته اول روی برد یکی از تیم‌های صدرنشین
لیگ آن هم بالای یک گل شرط بستم. این تیم در آن بازی با اختلاف 2 گل
برنده شد و 500 هزار تومانی که کاشته بودم 2 میلیون تومان شد.
موفقیت بزرگی بود ولی مدتی بعد فهمیدم خیلی‌ها با برد شروع می‌کنند
و این همان در باغ سبز نشان دادن است. شرط‌بندی ادامه پیدا کرد ولی
شرایطی پیش می‌آید که نمی‌توانی بزنی بیرون. آنقدر ادامه دادم تا
اینکه متوجه شدم 60 میلیون تومان باخته‌ام. شرط‌بندی فوتبال دقیقاً با
روان انسان بازی می‌کند و تلاش می‌کنی پول‌هایی را که باخته‌ای
زنده کنی ولی باز هم می‌بازی. مثلاً در جام حذفی وقتی تیم صدر جدول