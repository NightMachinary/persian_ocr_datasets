23054
مدیریت بارش‌ها در قزوین موجب کاهش خسارت‌ها شد
قدرت‌الله مهدیخانی، مدیرکل مدیریت بحران استان قزوین در
گفت‌وگو با ایسنا اظهار کرد: طی 2 روز گذشته بارش شدید باران را در
استان شاهد بودیم که باید بگوییم حداقل خسارت ممکن را داشتیم.
وی ادامه داد: تمامی رودخانه‌های استان پرآب شده و طغیان کردند
که با مدیریت صحیح، سیل خسارت‌باری را شاهد نبودیم؛ مردم
باورشان نمی‌شود که سیل رودخانه‌ها را مدیریت کرده باشیم ولی
باید بگویم با اقدامات سال گذشته، سیل امسال و بارندگی بیش از حد
منجر به خسارت زیاد نشد.
مدیرکل مدیریت بحران استان قزوین تصریح کرد: سال گذشته بیش
از 50 میلی‌متر بارش داشتیم و سیل 40 میلیارد تومان به بخش کشاورزی
و زیرساخت‌های آن خسارت وارد کرد؛ طی 2 روز اخیر 47 میلی‌متر
بارش در استان به ثبت رسیده که باید اعلام کنیم خسارت‌ها بسیار کمتر
از سال گذشته بوده و شاید مجموع خسارت‌ها به 10 میلیارد تومان هم
نرسد.
مدیرکل مدیریت بحران استان قزوین با اشاره به اینکه در فضای
مجازی تصاویری مبنی بر طغیان شاهرود منتشر شده است، گفت:
شاهرود همیشه همینطور بوده و با توجه به بارندگی‌ها پرآب شده است.
وی بیان کرد: رودخانه «خررود» سه شاخه دارد که هر کدام 50 متر