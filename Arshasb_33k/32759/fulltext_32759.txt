32759
باشگاه استقلال را بر عهده داشت. خطیر هنگامی که شکایت بویان به
دست باشگاه استقلال رسیده بود گفت:‌ فیفا در این مواقع بیشتر به سود
بازیکنان رای می‌دهد و قوانینی فیفا به شکلی است که سعی کرده به هر
صورت، حق بازیکن گرفته شود. این بازیکن با استقلال قرارداد دو
ساله داشت و زمانی که به این بازیکن اعلام عدم نیاز کردند، باید پولش
را هم می‌دادند نه این که بدون پرداخت قرارداد بازیکن، او را راهی
کنند. ما سعی می‌کنیم که استقلال کمترین ضرر را از این ماجرا ببیند.
پس از گذشت این مساله، باشگاه باز هم از طرف فیفا اخطاریه دریافت
کرد اما بازهم کادر مدیریتی وقت استقلال توجه لازم را در این
خصوص انجام نداد. همچنین وینفرد شفر سرمربی پیشین استقلال،‌ پس
از جدایی از این تیم، بارها و به طرق مختلف پیگیر مطالباتش از
آبی‌پوشان پایتخت بود. مدیران وقت باشگاه استقلال پس از این که
قرارداد این مربی آلمانی را به حالت تعلیق درآوردند، اقدام خاصی
برای مذاکره با او انجام ندادند و وضعیتش را در هاله‌ای از ابهام
گذاشتند. پس از بی‌توجهی‌های باشگاه استقلال، شفر تصمیم به
شکایت از استقلال به محاکم قضائی فیفا گرفت و در ادامه پرونده‌اش را
برای رسیدگی به فیفا فرستاد تا رسماً از استقلالی‌ها شکایت کرده باشد.
شکایت این مربی آلمانی پس از بررسی‌های لازم به ثبت نهایی توسط
فیفا رسید.