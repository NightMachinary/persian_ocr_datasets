22541
هرگونه تجاوز به به بستر و حریم رودخانه ها و مسیل ها باید توسط شرکت
آب با فوریت رفع گردد و قانونگذار به تبع تبصره 4 ماده 2 قانون
توزیع عادلانه آب، در مواد 3 به بعد آیین نامه بستر و حریم رودخانه‌ها و
مسیل ها فرایند اعتراض اشخاص به تصمیمات شرکت آب را پیش بینی و
البته تصمیم اتخاذی را قطعی قلمداد کرده است.
وی تصریح کرد: بنابر نظر برخی از حقودانان اعتراض به این تصمیم
قطعی در کمیسیون آب های زیر زمینی و سپس اعتراض به تصمیم آن
مرجع در دیوان عدالت اداری در تعارض واضح با روح، مفاد قانون،
فوریت امر و اصول مسلم عام حقوقی است، لذا باید با هم اندیشی حقوقی و
قضایی، رویه قضایی عادلانه و مناسبی یافت تا از معطل ماندن و تأخیر در
تعیین تکلیف تجاوز به بستر و حریم رودخانه ها و مسیل ها جلوگیری
شود.
دشتکیان در بیان یکی دیگر از مسائل مورد بررسی دادسرا ابراز کرد:
برخی از صنوف خدماتی با تشکیل یک اتحادیه و یا انجمن صنفی به تعیین
دستمزد خدمات حرفه خود می‌پردازند که البته با توجه به آثار منفی این
موضوع، این امر قانونی و صحیح نبوده و باید حسب مقررات، ارگان ها
و نهادهای ذیربط از جمله اداره صنعت، معدن و تجارت و اداره کار و
امور اجتماعی به موضوع ورود و نظارت مؤثر کنند.