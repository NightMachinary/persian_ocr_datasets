26693
اما در این میان با شیوع بیش از 2 ماه کرونا ویروس در کشورمان شاهد
تلاش‌های کادر درمانی کشور برای حفظ سلامتی هموطنانمان
بودیم، مدافعان سلامتی که از خانواده خود دور مانده تا بتوانند در
کنار بیماران برای دادن خدمات بهتر باشند.
بانوی پرستار مازندرانی که خود یک مادر و دغدغه و نگرانی این را
داشته که نکند وقتی به خانه می‌روم ناقل بیماری برای فرزند خود باشم،
می‌گوید:در زمان بیماری کرونا وقتی از بیمارستان به منزل می‌رفتم
هر لحظه احساس می‌کردم ناقل این ویروس هستم برای همین تصمیم
گرفتم دخترم را به منزل خواهرم در تهران منتقل کنم تا قرنطینه او به خوبی
حفظ شود.
او با بیان اینکه در دوره بیماری کرونا برای ما اتفاقات سخت و خوبی در
بیمارستان رقم خورده گفت: طبق پروتکل نظام پرستاری از نظر
حرفه‌ای در بین پرستار و بیمار نباید وابستگی ایجاد شود اما در
شرایط‌هایی این امر اجتناب ناپذیر است.
اگر فاصله‌گذاری اجتماعی رعایت نشود، جای نگرانی است
سیدزهرا میرشعبانی در گفت‌وگو با ایسنا اظهار کرد: بیماری کرونا در
بابل در اجرای طرح فاصله‌گذاری اجتماعی روند نزولی داشته اما اگر
مردم طرح فاصله‌گذاری اجتماعی را همچنان رعایت نکنند برای
کادر درمان جای نگرانی دارد.