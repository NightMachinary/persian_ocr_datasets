23667
مسدود شدن 500 سایت شرطبندی در مشهد/جلوگیری از فعالیت این
سایت‌ها به عزم حاکمیتی نیاز دارد
ولی قنبری‌راد امروز در نشست خبری که در دادگستری خراسان
رضوی برگزار شد، اظهار کرد: حدود سه سال است که دادسرای ناحیه
7 مشهد تحت عنوان دادسرای شهرسازی و دادسرای ویژه فضای
مجازی راه اندازی شده است. امروزهمه امور مربوط به فعالیت‌های
سیاسی، اقتصادی، آموزشی و اجتماعی و...در فضای مجازی در حال
انجام است و هر چه جلوتر می‌رویم نیازمند قانون‌گذاری و مدیریت
دقیق‌تر در این حوزه هستیم.
وی افزود: بعد از تصویب قانون جرایم فضای مجازی، قانون جرایم
رایانه‌ای و قانون تجارت الکترونیک در سال 1388 کمبودهای ما در
حوزه برخورد با جرایم فضای مجازی رفع شد ولی باز هم به ‌روزرسانی
این قانون احساس می‌شود. از سال 1388 هر جلوتر رفتیم نیاز به ایجاد
دادسرای ویژه‌ای در مرکز استان به عنوان کلان شهر مذهبی و استفاده از
قضات متخصص برای افزایش سرعت و دقت در رسیدگی و کاهش
زمان دادرسی و استفاده از ظرفیت پلیس فتا برای برخورد با تخلفات
درفضای مجازی شکل گرفت. از طرفی ازآنجایی که در زمینه توسعه
شهری نیز با مشکلات فراوانی روبه‌رو هستیم، برای کاهش هزینه‌های
مدیریت شهری و رسیدگی متمرکز به پرونده‌های حوزه شهرسازی و