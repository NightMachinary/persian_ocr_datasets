1565
دولت اتیوپی همچنین تصمیم گرفت برای مقابله با این ویروس
مدارس را تعطیل و فعالیت‌های ورزشی و تجمعات را ممنوع کند.
اثر یک روزنامه‌نگار سریال می‌شود
به گزارش ایسنا و به نقل از ددلاین، سریال درام «شاهزاده جنگل دهلی» بر
اساس داستانی به قلم «الن بری» روزنامه‌نگار نشریه نیویورک‌تایمز و به
کارگردانی «میرا نایر» ساخته خواهد شد.
«شاهزداه جنگل دهلی» داستان تاریخچه خانواده اشرافی «اود» را
روایت می‌کند. در این داستان، خانواده‌ اشرافی در قلعه‌ای
ویران‌شده در پایتخت هند زندگی ‌می‌کنند که مدعی هستند وارثان
دودمانی هستند که سقوط کرده است.
«میرا نایر» علاوه بر کارگردانی تهیه‌کنندگی اجرایی این اثر را نیز بر
عهده خواهد داشت.
«الن بری» که جایزه پولیتزر را در کارنامه خود به ثبت رسانده، این
داستان تکان‌دهنده و پادکست‌های سه قسمتی آن را در نتیجه سال‌ها
تحقیق و گزارش منتشر کرده است و مدت‌ها به دنبال شرکایی برای
توسعه آن بوده است.
«میرا نایر» که کارگردانی این پروژه را برعهده خواهد داشت، پیشتر
موفق به نامزدی در جوایز بفتا، اسکار و گلدن گلوب در بخش بهترین فیلم
خارجی زبان برای ساخت فیلم «سلام بمبئی» شده است.