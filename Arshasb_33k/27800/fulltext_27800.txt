27800
می‌توانند در کاهش استرس موثر باشند.
عوارض جانبی دارو یکی دیگر از مواردی است که می‌تواند
زمینه‌ساز مغز مه‌آلود شود. با افزایش سن، احتمال ابتلا به بیماری‌های
مختلف و مصرف داروها نیز افزایش می‌یابد. پیش از مصرف داروها،
چه آنتی‌بیوتیک‌ها یا قرص‌های ضد حساسیت یا حتی داروهای فشار
خون، عوارض جانبی بالقوه آنها را مطالعه کنید. گاهی اوقات ابهام
ذهنی در نتیجه داروی جدیدی است که مصرف می‌کنید. اگر قرار است
در کوتاه‌مدت دارو مصرف کنید و مغز مه‌آلود چندان جدی نیست،
احتمالا پس از قطع مصرف دارو به شرایط عادی بازمی‌گردید. اما در
صورت نیاز به مصرف بلندمدت دارو با پزشک خود در این زمینه صحبت
کنید. این امکان وجود دارد که دارویی دیگر برای شما تجویز شود.
مسائل هورمونی نیز می‌توانند به شکل‌گیری مغز مه‌آلود منجر شوند.
بانوان باردار باید خود را برای تجربه این شرایط طی دوران بارداری
آماده کنند. همچنین در دوران یائسگی نیز احتمال تجربه مغز مه‌آلود
زیاد است. تغییرات هورمونی به واقع می‌توانند روی عملکرد مغز
تاثیرگذار باشند.
کار کشیدن بیش از اندازه از مغز یکی دیگر از دلایل شکل‌گیری مغز
مه‌آلود است. اگر همواره تلاش می‌کنید تا چند کار را در یک زمان انجام
دهید، جای شگفتی نیست که مغز اندکی دچار ابهام و گیجی شود. سرعت