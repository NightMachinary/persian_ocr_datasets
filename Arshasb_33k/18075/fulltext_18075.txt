18075
حداقل 800 تا 900 هزار و حداکثر یک میلیون و 700 تا یک میلیون و
800 هزار تومان برای یک مسافر آب می‌خورد که با این احتساب اگر یک
خانواده چهار نفره قصد مسافرت به مشهد از طریق هوایی را داشته
باشند، باید 12 میلیون تومان فقط بابت پول بلیط بدهند که با هزینه‌های
جانبی همچون اسکان، باید 15 میلیون تومان برای این سفر هزینه
کنند.
رئیس انجمن دفاتر گردشگری استان کرمانشاه یادآورشد: با این
شرایط پیش بینی می‌کنم سفرهای هوایی در ایران حدود 70 درصد
ریزش پیدا کند.
وی در ادامه گفت: سازمان هواپیمایی کشور مدعی است که اجرای
طرح فاصله گذاری اجتماعی باعث می‌شود صندلی های هواپیما یکی
در میان خالی بماند و از سوی دیگر بالا رفتن قیمت ارز منجربه افزایش
این درصد از قیمت‌ها شده که در مقابل باید گفت، این اقدام سازمان
هواپیمایی کشور که می‌خواهد هزینه‌های خدمات خود را از طریق
فشار بر مردم جبران کند، مصداق دست در جیب مردم کردن است.
امیری اضافه کرد: افزایش 155 درصدی قیمت بلیط پروازهای داخلی
یک اقدام غیرکارشناسی و غلط است که پیامدهای منفی آن به خود
سازمان هواپیمایی هم باز می‌گردد، چرا که از این پس ریزش شدیدی
در تعداد مسافرین هوایی خواهیم داشت.