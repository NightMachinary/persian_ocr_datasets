6414
وی همچنین گفت: می‌دانیم که سازمان تأمین ‌اجتماعی، سازمانی
متأثر از شرایط اقتصادی کشور است و تأثیرات اقتصادی بحران کرونا
و تشدید تحریم‌ها، موجب کاهش منابع و افزایش مصارف این
سازمان در ایام اخیر شده و با تزریق این منابع در قالب بخشی از سهام 9
شرکت مهم، امید داریم که این سازمان بتواند با اجرای طرح
متناسب‌سازی مستمری‌ها که از مهم‌ترین خواسته‌ها و انتظارات
بازنشستگان است، گام‌های جدی‌تر و مؤثرتری در زمینه ارتقای
سطح معیشت بالغ‌ بر 3.5 میلیون خانوار بازنشسته و مستمری‌بگیر
تحت پوشش این سازمان که به همراه افراد تحت تکفل، جمعیتی فراتر از
10 میلیون نفر از کل جمعیت کشور را شامل می‌شوند، بردارد.
بنابر اعلام پایگاه اطلاع رسانی وزارت تعاون، کار و رفاه اجتماعی،
شریعتمداری افزود: ذکر این نکته نیز ضروری است که در میان تمام
دولت‌های پس از پیروزی انقلاب، دولت‌های یازدهم و دوازدهم،
تنها دولت‌هایی هستند که در دوره فعالیت‌شان، اجازه نداده‌اند هیچ
تعهد جدیدی، بدون تأمین منابع پایدار و مطمئن به سازمان
تامین‌اجتماعی و به کل نظام بیمه اجتماعی و بازنشستگی کشور تحمیل
شود و درعین‌حال، در این دوره، موضوع اهمیت اجتماعی و
اقتصادی کارکرد صندوق‌های بازنشستگی و بیمه اجتماعی بیش از
هر زمان دیگری مورد توجه بوده و هست.