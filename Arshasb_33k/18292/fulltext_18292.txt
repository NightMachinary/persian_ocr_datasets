18292
سه عضو ستاد مقابله با کرونای آمریکا از جمله فائوچی خود را قرنطینه
کردند
به گزارش ایسنا، دکتر آنتونی فائوچی، مدیر موسسه ملی آلرژی و
بیماری‌های عفونی در آمریکا و عضو ارشد ستاد مقابله با کرونای کاخ
سفید و دو تن دیگر از اعضای این ستاد پس از ارتباط با فردی که نتیجه
آزمایش کرونای او مثبت اعلام شده، خود را قرنطینه کرده‌اند.
به گزارش خبرگزاری آسوشیتدپرس، موسسه فائوچی اظهار کرده
که نتیجه تست کووید 19 او منفی شده اما او به طور منظم تست کرونا
خواهد داد.
این موسسه افزود، فائوچی با توجه به میزان قرار گرفتن در معرض این
بیماری در شرایط کم خطر قرار دارد اما در راستای تدابیر احتیاطی،
ضمن انجام وظایفش، ارتباطات فردی خود را کاهش خواهد داد.
مرکز کنترل بیماری و پیشگیری آمریکا نیز در بیانیه‌ای اظهار کرد که
دکتر رابرت ردفیلد، مدیر این موسسه پس از ارتباط با فردی در کاخ
سفید که به کرونا مبتلا بوده، طی دو هفته آینده از طریق دورکاری به
مسئولیت‌هایش رسیدگی خواهد کرد.
این بیانیه خاطرنشان می‌کند که حال ردفیلد خوب است و علایمی
ندارد.
سازمان غذا و داروی آمریکا نیز تایید کرده است که استفن هان،