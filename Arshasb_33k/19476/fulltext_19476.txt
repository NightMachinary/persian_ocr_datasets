19476
در آسیا تقاضا برای سوخت در چین که بزرگترین واردکننده نفت
جهان به شمار می رود و همچنین هند که سومین واردکننده بزرگ
جهان است، تقریبا به سطح پیش از بحران بازگشته است.
شرکت ایندین اویل که بزرگترین پالایشگر نفت هند است، هفته
گذشته اعلام کرد پالایشگاههایش در نوامبر برای نخستین بار از زمان
شروع همه گیری، با ظرفیت 100 درصدی کار کردند تا تقاضای رو به
رشد داخلی برای سوخت را تامین کنند.
تقاضا برای نفت در آسیا به خصوص در چین در هفته های اخیر که
اقتصادهای بزرگ اروپایی در قرنطینه بودند، قوی بود و از بازار
حمایت کرد. دومین قرنطینه در اروپا به تقاضا برای نفت به شدت قرنطینه
های اولیه در آوریل و مه لطمه نزد.
بر اساس گزارش اویل پرایس، تقاضای قوی از سوی آسیا و موافقت
انگلیس و کانادا با واکسیناسیون کووید 19، هفته گذشته نفت برنت را
به بالای مرز 50 دلار در هر بشکه رسید. آخرین باری که نفت برنت بالای
این قیمت بود، نخستین روزهای مارس بود که عربستان سعودی و
روسیه پیمان اوپک پلاس را زیر پا گذاشتند و با عرضه گسترده نفت به بازار
باعث تشدید اشباع عرضه و ریزش سنگین قیمتها شدند.