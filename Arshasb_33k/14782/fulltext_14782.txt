14782
شفیع‌زاده بیان کرد: در حالی که کارآگاهان اداره عملیات ویژه و
اطلاعات جنایی پلیس آگاهی استان نیز تحقیقات خود را پیرامون این
سرقت آغاز کرده بودند تصاویری از صحنه ارتکاب جرم در فضای
مجازی منتشر شد و پس از گذشت 48 ساعت، کارآگاهان پلیس
آگاهی توانستند با اقدام‌های گسترده علمی و اطلاعاتی، در یک
عملیات سخت و پیچیده پلیسی اعضای باند را شناسایی و تحت تعقیب
قرار دهند.
به گزارش مرکز اطلاع رسانی پلیس خراسان رضوی، وی گفت:
کارآگاهان در تعقیب سایه به سایه متهمان، زمانی که آنها وارد یک
سوپرمارکت در محدوده خیابان نخریسی مشهد شده بودند به طور
غافلگیرانه دستگیر کردند.
رئیس پلیس آگاهی خراسان رضوی گفت: در بازجویی‌های فنی از
متهمان که هیچگونه سابقه کیفری نداشته و ادعا می‌کنند بچه محل
هستند و قبل از ارتکاب سرقت‌ها، قرص‌های روانگردان مصرف
می‌کردند، تا کنون از 4 فقره سرقت‌های خشن سوپرمارکت‌ها
رمزگشایی شده و تحقیقات از اعضای این باند با دستورات تخصصی
مقام قضایی برای کشف دیگر اقدامات مجرمانه آنها ادامه دارد.