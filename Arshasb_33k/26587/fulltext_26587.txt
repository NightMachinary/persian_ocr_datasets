26587
وی افزود: قبل از ورود استان به پیک بیماری کرونا، تمهیدات لازم را
برای چنین وضعیتی اندیشیده بوده ایم، بگونه ای که اقدامات توسعه
ای و تکمیل تجهیزات مورد نیاز را در دستور کار قرار دادیم و از سایر
ارگان ها هم کمک‌هایی خواستیم.
مرادی یادآوردشد: پیش بینی ما برای موارد بستری در اوج بیماری
کرونا حدود هزار تخت بود، اما خوشبختانه زمانی که وارد پیک شدیم
تنها نیمی از این ظرفیت مورد استفاده قرار گرفت.
وی افزود: از سوی دیگر برای اینکه بتوانیم به مردم اطلاع رسانی لازم را
داشته باشیم، سامانه 2525 و استودیو سلامت را راه اندازی کردیم تا
پاسخگوی سوالات مردم در خصوص این بیماری باشد.
رئیس دانشگاه علوم پزشکی کرمانشاه در خصوص شرایط کنونی
استان بلحاظ شیوع بیماری کرونا، اعلام کرد: هرچند اکنون از پیک
بیماری عبور کرده ایم و جزو استان های زرد هستیم، اما این شرایط،
شرایط باثباتی نیست و تداوم آن بستگی به رفتار مردم و رعایت
پروتکل های بهداشتی دارد.
وی در ادامه در رابطه با پیش بینی وضعیت شیوع بیماری کرونا در فصل
پاییز و زمستان هم گفت: در ابتدای شیوع این بیماری تصور این بود که با
شروع فصل گرما، ویروس کرونا از بین خواهد رفت، اما بعدها معلوم
شد که تغییر فصل و گرم شدن هوا آن را از بین نمی‌برد.