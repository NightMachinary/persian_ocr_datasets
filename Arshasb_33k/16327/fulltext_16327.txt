16327
رضایت نیمی از والدین از معلمان آموزش مجازی فرزندانشان
به گزارش ایسنا، مرکز افکارسنجی دانشجویان ایران(ایسپا) طی یک
نظرسنجی از والدین دانش آموزان تهرانی پرسیده است «از معلم
فرزندتان تا چه حد رضایت دارید؟» 48.4 درصد والدین اظهار
داشته اند از معلم فرزندشان، رضایت زیادی دارند. 25.7 درصد میزان
رضایت خود را متوسط و 11.6 درصد اصلا و کم، اظهار نموده اند.
14.3 درصد نیز به این سؤال پاسخ نداده اند.
والدینی که دانش‌آموز محصل در مدارس غیرانتفاعی دارند
رضایت بیشتری از معلم فرزند خود در مقایسه با معلمان مدارس دولتی
دارند. همچنین این میزان رضایت در هر مقطع با بقیه مقاطع مقایسه شده
است که بر این اساس، میزان رضایت والدین دانش‌آموزان ابتدایی از
معلمان بیشتر از سایر مقاطع است. میزان رضایت زیاد والدین
دانش‌آموزان ابتدایی 53.2 درصد، دانش‌آموزان متوسطه اول
44.1 درصد و دانش‌آموزان متوسطه دوم 37.8 درصد بدست آمده
است.
در نظرسنجی دیگری، از والدین پرسیده شد «برخی معتقدند آموزش
مجازی باعث شده فرزندان بیشتر از گذشته در خانه بمانند و این باعث
آسیب روحی برای آنان می‌شود. شما تا چه حد با این نظر موافقید؟»
48.6درصد معتقدند آموزش مجازی باعث شده فرزندان بیشتر از