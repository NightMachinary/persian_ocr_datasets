29764
یافته‌های این مطالعه نشان داد که بین متغیرهای سن، جنسیت، وضعیت
تحصیل، تاهل و اشتغال با خشونت، ارتباط وجود دارد. همچنین
عوامل امنیتی، محیطی،‌اجتماعی، فرهنگی ، مدیریتی، اقتصادی،
خدماتی و رفاهی نیز با در خشونت تماشاگران و بازیکنان فوتبال موثر
است.
پژوهشگران این مطالعه می‌گویند: «استفاده از دوربین‌های
مداربسته متعدد و بازبینی وقایع و حوادث،‌ایجاد و تربیت و تعلیم
نیروی پلیس ورزشگاه در کنترل رفتار جمعی تماشاگران،
‌سامان‌دهی و مکانیزه کردن فروش بلیط در محیط‌های غیر ورزشگاه،
ساماندهی و شماره‌گذاری صندلی‌ها، ثبت مشخصات تماشاگران و
هوادارن، بهبود امکانات خدماتی، رفاهی، تفریحی و بهداشتی،
نقش و اهمیت رسانه‌ها و نشریات ورزشی و فضای مجازی، ارتقا سطح
عمومی آموزش بازیکنان توسط واحدهای فرهنگی ورزشی
باشگاه‌ها در جهت پذیرش برتری تیم حریف و ... می‌توانند کمک
شایانی در کاهش خشونت تماشاگران و بازیکنان در ورزشگاه‌ها
داشته باشد».
این محققان معتقدند که با آموزش، برنامه‌ریزی دقیق و مدون توسط
مسئولین ذی‌ربط و رسانه‌ها می‌توان شیوه‌های ابراز خشونت در
تماشاگران و بازیکنان فوتبال را به حداقل رساند.