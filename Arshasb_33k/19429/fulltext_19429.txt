19429
این مسئول ادامه داد: پیشتر با افزایش سقف تسهیلات قابل ارائه، بدون
نیاز به ارائه گواهی مالیات مستقیم گام بزرگی در راستای تسهیل فرآیند
تولید برداشته شده بود که بر این اساس اشخاص حقیقی و حقوقی به
ترتیب تا سقف دو میلیارد ریال و پنج میلیارد ریال می‌توانند از
تسهیلات بانکی با این شرایط بهره‌مند شوند.
وی با اشاره به عملکرد نظام بانکی در استان، افزود: نظام بانکی استان
همیشه همراه و پشتیبان فعالان اقتصادی و تولیدکنندگان استان بوده
و در سال جهش تولید بیش از پیش این سیاست را دنبال خواهد کرد.
دادگر با اشاره به عملکرد شبکه بانکی استان در سال گذشته، گفت: در این
حوزه و در چند شاخص رشد قابل توجهی داشته‌ایم. شاخص مصارف به
منابع در سال 97 به میزان 80 درصد بود که در سال گذشته به 90 درصد
رسیده است.
دبیر کمیسیون هماهنگی بانک‌های استان زنجان، یادآور شد: طی یک
سال گذشته رشد 135 درصدی در جذب تسهیلات بهین‌یاب وجود
دارد که نشان از رشد 2.5 درصدی در جذب تسهیلات بخش رونق تولید
دارد و امسال نیز پرداخت تسهیلات در حوزه جهش تولید در دستور
کار است.