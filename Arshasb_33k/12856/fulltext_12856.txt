12856
حجتی: تشهیر مجرمین به شکل سنتی، امری مطرود و منسوخ است
سیدمهدی حجتی در گفت‌وگو با ایسنا در رابطه با تصاویر اخیر منتشره از
گرداندن تعدادی از مجرمین در سطح شهر گفت: اینکه چنین اقدامی با
دستور قضایی صورت گرفته و یا به صورت خودسر توسط مراجع
انتظامی انجام شده است باید معلوم شود. در قوانین کیفری فعلی ما چنین
مجوزی به قضات و مراجع انتظامی داده نشده است.
وی با بیان اینکه تشهیر مجرمین حتی در فقه امامیه و موازین شرعی نیز به
صورت استثنایی تجویز شده و اصل بر حرمت آن است، گفت: فقها در
برخی از جرایم مستوجب حد و در موارد محدودی در تعزیرات، تشهیر
برخی از مجرمین را تجویز کرده اند و حرمت آبروی مؤمن و ضرورت
ستر و پوشاندن معاصی و گناهان، اقتضا دارد که از چنین اقدامی
خودداری شود.
حجتی گفت: بر مبنای اصل قانونی بودن جرم و مجازات که هم در اصل
36 قانون اساسی و هم در مواد 10 و 2 قانون مجازات اسلامی مورد
تصریح قرار گرفته است، نمی توان بیش از مجازاتی که در قانون برای
ارتکاب یک رفتار مجرمانه مورد پیش بینی قانونگذار قرار گرفته
است، مجازات بیشتری بر مرتکب جرم اعمال کرد و تشهیر مجرمین و
گرداندن خفت بار ایشان در سطح شهرها، مجازات مضاعفی است که
علاوه بر مجازات قانونی جرم، بر مرتکب آن بار می شود و فاقد منشا