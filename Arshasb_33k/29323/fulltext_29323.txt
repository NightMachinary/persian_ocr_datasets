29323
قیامتی ادامه داد: جالب این است که پس از آن‌ها هزار سال حماسه های
ملی در ایران تقریبا کم فروغ و کمرنگ شده بود و پس از اسدی توسی،
آن‌چنان حماسه‌ای در ایران موجود نبود. دوباره پس از هزار سال، از
توس این حماسه‌ها توسط مهدی اخوان ثالث احیا شد که این نشان
دهنده این است که شهر توس به صورت اتفاقی مهد و کانون حماسه
نشده بلکه دارای بنیان، تاریخ، اسطوره و فرهنگ است و همه این ها در
رگ، جان و خون این فرهنگ دمیده شده تا توس به وجود آمده است.
وی خاطرنشان کرد: اگر فردوسی وجود نداشت، زبان فارسی نیز
وجود نداشت و در آن زمان، دیگر سعدی، حافظ، مولانا هم وجود
نداشتند. درست است که فردوسی تنها فردی نبود که در زنده ماندن
زبان فارسی نقش داشته است اما شاهنامه و فردوسی مهر تثبیت را بر زبان
فارسی می‌زند و آن‌چنان این مهر محکم است که مطمئن هستیم تغییر
نمی‌پذیرد.‌ قطعا باقی شعرا مانند ابوشکور بلخی، رابعه بلخی، کسایی
مروزی و... نیز در ماندگاری زبان فارسی نقش داشته‌اند اما نقش اصلی و
اساسی مربوط به فردوسی بوده است.
مشهد، پرچمدار شعر و ادبیات ایران در صد سال اخیر
این استاد دانشگاه با اشاره به فعالیت پررنگ ادبیات در خراسان اظهار
کرد: در صد سال اخیر، با فاصله بسیار زیاد نسبت به همه شهرهای ایران،
مشهد پرچمدار شعر و ادب ایران زمین بوده است. کافی است ما به سه