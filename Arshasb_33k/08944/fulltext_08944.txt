8944
به گزارش سایت ریاست جمهوری عراق، رؤسای چهارگانه عراق بر
لزوم تحکیم ثبات در کشور، حفظ امنیت و جان شهروندان، حفاظت از
حق تظاهرات مسالمت آمیز، تقویت اقتدار دستگاه‌های امنیتی و
اعمال قانون برای تحقق صلح و امنیت در جامعه تاکید کردند.
تلاش‌های ملی برای حمایت از تقویت اقتدار یک کشور مقتدر دارای
حاکمیت و توانا بر حفاظت از حقوق و امنیت شهروندانش و جلوگیری
از هرگونه اقدامات غیرقانونی و کنترل سلاح بی‌ضابطه از دیگر مسائل
مورد تاکید رؤسای چهارگانه عراق بود.
حاضران در این نشست درباره اهمیت انتخابات آتی به عنوان یک روند
مبتنی بر دموکراسی و بر اساس قانون اساسی کشور به خصوص پس از
تظاهرات مردمی و افکار عمومی گسترده ملی با امید به اصلاحات و تغییر
تاکید و اشاره کردند که از این رو انتخابات آتی باید پاسخ حقیقی به
آرمان‌های ملت و نیازهای اساسی و خدماتی که عراقی‌ها شایسته آن
هستند، باشد تا اصلاحات مطلوب به صورت مسالمت آمیز محقق شود و
مشارکت در انتخابات گسترده باشد.
رؤسای چهارگانه عراق در این رابطه بر لزوم تلاش و اقدام همه مقامات
در کشور، نیروهای سیاسی و همه فعالان اجتماعی در حمایت از
اقدامات ضروری برای موفقیت آمیز بودن انتخابات از طریق
جلوگیری از هرگونه تقلب و دستکاری در اراده ملت در انتخاب