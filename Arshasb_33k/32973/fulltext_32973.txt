32973
قضاییه تفاوتی در حوزه صلاحیت‌های این سازمان ایجاد نمی‌کند
زیرا ما طبق قانون عمل می‌کنیم.
وی ادامه داد: مشکل اساسی ما اختیاراتی است که باید برای سازمان
تعزیرات مصوب شود تا بتوانیم جوابگوی مردم و حاکمیت باشیم ولی
این که زیرمجموعه قوه مجریه هستیم محدودیتی برای ما ایجاد
نمی‌کند.
قانون بهداشت، دارو و درمان به روز می‌شود
وی در پاسخ به سوالی در ارتباط با مهمترین تخلفات اصلاح شده در
حوزه بهداشت و دارو و همچنین سیستمی کردن پرونده‌های ارجاع
شده به سازمان تعزیرات حکومتی گفت: قانون بهداشت، دارو و درمان
یکی از مهمترین قوانینی بوده که با آن نسبت به میزان جرایم و تخلفاتش
مشکل داشتیم که همه مواد این قانون در یکی دو هفته آینده به روز
می‌شود.
وی افزود: در حوزه سیستمی کردن پرونده‌ها تلاش ما این است تا همه
پرونده‌هایی که به ما ارجاع می‌شود سیستمی‌ شود و سازمان حمایت
اولین سازمانی است که این پرونده‌ها را به شکل سیستمی و الکترونیکی
به ما ارسال می کند. این روش سرعت رسیدگی را بالا میبرد و باعث می
شود امکان دخل و تصرف در پرونده‌ها وجود نداشته باشد و در عین حال
متخلف می‌تواند به صورت الکترونیکی پرونده ها را رصد کند.