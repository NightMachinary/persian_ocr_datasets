5973
این مسخره‌بازی‌ها چیست؟
محمدجعفر فلسفی در یکصد و بیست و چهارمین جلسه علنی شورای شهر
اهواز که امروز (20 مهرماه) با دستور کار پاسخ شهردار اهواز به
سوالات عضو شورای شهر برگزار شد، با اشاره به انتصابات اخیر
شهردار اهواز، اظهار کرد: آقایان سوالاتی مطرح کردند و من هم یک
سری تذکرات دارم. روز گذشته اتفاقی در شهرداری اهواز رخ داده
است. ما 13 عضو شورای شهر هستیم، آیا برای ما اهمیت ندارد چه
اتفاقاتی و چه برخوردهایی رخ داده است؟
به گزارش ایسنا، وی با اشاره به تغییر ناگهانی و بی‌خبر علیرضا عالیپور
معاون خدمات شهری شهرداری افزود: از معاون خدمات شهری
شهرداری اهواز پیگیر تغییر وی شدم اما بی‌اطلاع بود و این موضوع را
از طریق فضای مجازی متوجه شده بود.
فلسفی بیان کرد: ما سه سال است که عضو شورا هستیم؛ این چه روشی
است؟ هر چند اختیار با شهردار است، اما حرمت کجا است؟
عضو شورای شهر اهواز با اشاره به مطرح شدن استیضاح شهردار گفت:
چه کسی در این انتصابات شهردار دخالت می‌کند و شیوه این انتصابات
چیست؟ مهره‌چینی می‌کند.
فلسفی تصریح کرد: ما به عنوان اعضای شورا، ناظر بر شهرداری هستیم و
باید جوابگوی مردم باشیم. باید به مردم چه بگوییم؟ نمی‌شود هشت