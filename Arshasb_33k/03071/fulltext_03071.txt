3071
استانداری‌ها در حوزه طرح اقدام ملی مسکن ورود جدی‌تر می‌کنند
به گزارش ایسنا، وحید قربانی مدیرکل دفتر فنی و برنامه‌ریزی عمرانی
وزارت کشور در همایش امروز مدیران کل دفاتر فنی
استانداری‌های سراسر کشور که به صورت ویدئو کنفرانس در محل
وزارت کشور برگزار شد با اشاره به اینکه امروز با اتفاقات صورت
گرفته در وزارت کشور نظیر استقرار سامانه مدیریت پروژه‌های
عمرانی در کشور، اهتمام به فعالیت‌های عمرانی در استانداری‌های
سراسر کشور تقویت شده است، گفت: از جمله طرح‌هایی که باید در
دستور کار جدی وزارت کشور و مجموعه استانداری‌های سراسر
کشور قرار گیرد؛ طرح اقدام ملی مسکن است. قربانی با تاکید بر اینکه
اجرایی شدن هر چه سریعتر طرح اقدام ملی مسکن از خواسته‌های
فوری رئیس جمهوری است، گفت: معاونان عمرانی استانداری‌ها و
مدیران دفاتر فنی در استانداری‌ها باید در پیگیری اجرایی شدن این
طرح، جدیت بیشتری نشان دهند تا طرح هر چه سریعتر به نتیجه مورد نظر
برسد. قربانی در پایان با اشاره به برنامه وزیر کشور در برگزاری جلسات
منطقه‌ای استانداران پنج گانه کشور گفت: باید با تهیه گزارش‌های
خوب و ارسال آن به وزارت کشور از ظرفیت این نشست ماهانه برای
پیشبرد طرح‌های عمرانی در کشور استفاده لازم را داشته باشیم.
استانهای دارای بیشترین احراز هویت دانش آموزان در شاد