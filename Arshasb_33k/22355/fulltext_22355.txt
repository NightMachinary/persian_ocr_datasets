22355
ماسک زدن برای رشد اقتصادی حیاتی است!
به گزارش ایسنا به نقل از رویترز، مدیر دفتر منطقه ای فدرال رزرو در
دالاس با توجه به شیوع گسترده کرونا در آمریکا و جهان گفت که ماسک
زدن مردم برای اطمینان از این که رشد اقتصادی تسریع شود حیاتی
است. کاپلان که با شبکه فاکس بیزینس مصاحبه می کرد ضمن اعلام
تعهد بانک مرکزی آمریکا به حمایت همه جانبه از بازارهای مالی گفت:
سیاست های پولی و مالی فدرال رزرو در حال حاضر نقشی کاملا کلیدی
برای اقتصاد دارد.
در روزهای اخیر شدت شیوع کرونا در شماری از ایالت های آمریکا از
جمله در تگزاس به طرز محسوسی بیشتر شده است و همین مساله می‌تواند
احیای رشد اقتصادی را که از ماه می آغاز شده بود دوباره با مشکل
مواجه کند.
هر چند ماسک زدن در سراسر آمریکا اجباری نیست اما فرمانداران در
برخی از ایالت ها این کار را اجباری اعلام کرده‌اند. پیش از این
کارشناسان بانک گلدمن ساکس اعلام کرده بودند ماسک زدن تاثیری
کاملا در تقویت رشد اقتصادی در ماه های آتی خواهد داشت.
کاپلان هم چنین پیش بینی کرد بزرگ ترین اقتصاد جهان در سال
جاری بین 4.5 تا پنج درصد کوچک شود. اگر چه رشد فصلی در سه ماهه
پایانی سال احتمالا عددی مثبت خواهد بود.