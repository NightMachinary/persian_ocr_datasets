30332
شهردار یاسوج ادامه داد: این روزها و با شیوع بیماری کروناویروس
شهرداری وسایل حفاظتی بهداشتی از جمله ماسک، دستکش، ژل برای
پاکبانان تهیه و در اختیار آن‌ها قرار داده است.
مقدم اظهارکرد: جمع کلی پسماندها در قبل از شیوع کرونا و با شیوع
کرونا تغییر پیدا نکرده است بلکه میزان آن در مناطق تغییر پیدا کرده،
برای مثال قبلا در مراکز شهر زباله های زیادی به دلیل فعالیت های
تجاری کسبه و هم چنین مراکز طبخ غذا از جمله رستوران‌ها بوده که
میزان آن کم شده و همین میزان به پسماند خانگی اضافه شده است.
وی خاطرنشان کرد: از ابتدای اسفند 98 تاکنون حدود 15 تا 20 درصد
تولید زباله نسبت به مدت مشابه سال 97 کاهش پیدا کرده است به این
دلیل که در سال گذشته شهر ما مقصد سفر گردشگران و مسافرین و
هموطنان مان بوده اما امسال به دلیل شیوع بیماری کرونا و جلوگیری
از تردد و مسافرت و قرنطینه خانگی این میزان کاهش پیدا کرده است.
شهردار یاسوج بیان کرد: سال گذشته در آبشار یاسوج روزانه بیش از
15 تا 30 تن تولید زباله داشتیم که در این مدت شیوع بیماری و تعطیل
شدن این منطقه گردشگری تولید زباله به کمتر از یک تن رسیده است که
آن هم تنها زباله خانگی ساکنین آن منطقه است.
مقدم تاکید کرد: قبل از این که محدودیت فعالیت مراکز درمانی
خصوصی را داشته باشیم، در ماه های گذشته شاهد پسماندهای مطب ها