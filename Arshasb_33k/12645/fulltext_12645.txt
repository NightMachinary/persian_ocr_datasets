12645
جهانگیری ادامه داد: عده ای اگر شرکت های دولتی در بازار برای
فروش ارائه نشوند مدعی هستند که دولت نمی تواند کشور را اداره کند
و اگر ارائه شود هم علیه آن جو سازی می کند. ممکن است در یکی دو مورد
هم نقد آنها وارد باشد اما اگر به کلی از خصوصی سازی ناراحت هستند
بهتر است که از مقام معظم رهبری بخواهند که از سیاست های اصل 44
صرف نظر کنند.
وی با اشاره به خاطره ای از دوران وزارت خود درباره سقف بزرگ شدن
بخش خصوصی گفت: وقتی این پرسش را در جلسه ای از رهبر معظم
انقلاب پرسیدم ایشان فرمودند که سقفی برای بزرگ شدن بخش
خصوصی در کشور وجود ندارد که معنایش این است که باید به بخش
خصوصی اعتماد کنیم و بخش خصوصی دلسوز و علاقمند به کشور می
تواند تا هر جا که می خواهد بزرگ شود.
جهانگیری گفت: بخش خصوصی می تواند مالک صنایع
بزرگ،‌کشتیرانی و بانک ها باشد زیرا در سیاست های اصل 44 بر آن
تاکید شده است.
معاون اول رییس جمهور همچنین حجم فعالیت بانک های دولتی و بانک
های زیرمجموعه اصل 44 را در اقتصاد کشور مثبت برشمرد و از ادغام
بانک ها و موسسات اعتباری زیرمجموعه بخش نظامی کشور در بانک
سپه پس از موافقت رهبر معظم انقلاب بعنوان اتفاقی بزرگ پس از انقلاب