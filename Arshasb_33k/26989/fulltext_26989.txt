26989
است که کانون‌های پرخطر مانند مراکز درمانی شناسایی شده و
رعایت نکات ایمنی و بهداشتی در آن‌ها بیشتر مدنظر قرار گیرد تا کادر
درمانی، بیماران و مراجعین از آسیب مصون بمانند. وی با اشاره به آمار
بیماران و فوتی‌های ناشی از کرونا به مصوبات ستاد ملی کرونا گریزی
زد و گفت: نتایج بررسی‌های صورت گرفته بر موارد ابتلا و فوتی نشان
می‌دهد 88 درصد فوتی‌های ناشی از کرونا، بیماری زمینه‌ای و
غیرواگیر از جمله سرطان، کبد چرب و ...داشته اند و تنها 12 درصد
موارد به بیماری واگیردار مبتلا بوده‌اند؛ لذا باید بیماری‌های
غیرواگیر هم مورد توجه قرار گیرند. استاندار خراسان جنوبی با
تشریح شرایط موجود، گفت: عادی شدن شرایط برای مردم و کاهش
حساسیت‌ها ، سطح آسیب را افزایش می‌دهد و در کنار این که مردم باید
این واقعیت را بپذیرند که برای کرونا واکسن یا دارویی کشف نشده،
نباید مطالب و اطلاعات ارائه شده در مطبوعات و رسانه‌ها سبب کرونا
هراسی شود چرا که نگرانی‌های بیش از حد نیز آثار و تبعات منفی به همراه
دارد. معتمدیان یادآور شد: برای گذر از این بازه بحرانی نیازمند
اعتماد متقابل مردم و کارگزاران در رعایت پروتکل‌ها هستیم. وی با
بیان اینکه در شرایط موجود هیچ کدام از شهرستان‌های استان سفید
نیستند، افزود: با افزایش آمار بیماران، متأسفانه در حال حاضر دو
شهرستان با وضعیت زرد، دو شهرستان با وضعیت نارنجی و هفت