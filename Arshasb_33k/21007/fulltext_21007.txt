21007
فرقی نمی‌کند پارالمپیک کی برگزار شود، ما قهرمانیم
مسعود امامی در گفت و گو با ایسنا، به وضعیت تیم ملی والیبال نشسته
کشورمان اشاره کرد و گفت: تا پیش از شیوع بیماری کرونا در تهران در
اردوهای آماده سازی تیم ملی برای رقابت‌های المپیک بودیم. وی
بااشاره به تعویق رقابت های پارالمپیک 2020، عنوان کرد:
بازیکنان ملی پوش کشورمان در سطحی از آمادگی قرار دارند که
فرقی نمی‌کند المپیک امسال باشد یا سال آینده، ما باز هم قهرمان
می‌شویم. ملی پوش والیبال نشسته ایران یادآورشد: بوسنی، آلمان و
برزیل رقبای مهم ایران در رقابت‌های پارالمپیک هستند که طی
سالهای گذشته خوب رشد کرده‌اند، اما با پشتوانه سازی و
استعدادیابی هم که در تیم ملی ما اتفاق افتاده می‌توانیم بازهم قهرمانی
را از آن خود کنیم.
امامی در ادامه با اشاره به یازده سال حضورش در والیبال نشسته
کشورمان، به چگونگی ورودش به این رشته پرداخت و اظهار کرد:
سال 1383 درحالی که تنها 16 سال داشتم در یک تصادف شدید
رانندگی از ناحیه پا دچار معلولیت شدم. هرچند در ابتدا پذیرش این
حادثه تلخ برایم بسیار دشوار بود، اما بتدریج تصمیم گرفتم با آن کنار
بیایم و وارد ورزش شوم. ملی پوش والیبال نشسته ایران افزود: ما در
بخش کوزران کرمانشاه زندگی می‌کنیم و آنجا هم امکانات زیادی