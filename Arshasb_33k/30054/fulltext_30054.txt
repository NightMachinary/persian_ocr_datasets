30054
اصلانی با اشاره به اینکه تمام کارفرمایان باید تا پایان هر ماه لیست
کارگران خود را به تأمین اجتماعی ارائه دهند، بیان کرد: هر اتفاقی که
برای کارگرانی که توسط کارفرما بیمه هستند، می‌افتد باید به طور
100 درصد بیمه بیکاری دریافت کنند.
دبیر خانه کارگر استان همدان در ادامه بیان کرد: کارگران فصلی که
خودشان تحت عنوان خویش فرما حق بیمه پرداخت می‌کنند،
مشمول بیمه بیکاری نمی‌شوند.
وی با بیان اینکه کاگران ساختمانی نیز مشمول بیمه اجباری هستند،
گفت: کارگران ساختمانی از جمله نقاشساختمان که از سازمان فنی و
حرفه ای کد شناسایی دارند، با ارائه این کد به تأمین اجتماعی مشمول
بیمه خواهند بود و کارفرمایان هر ماه 16.8 درصد بابت کارگران
پرداخت می‌کنند و بیمه بیکاری نیز به آنهاتعلق می‌گیرد.
اصلانی با تأکید بر اینکه دو سوم از بیمه شدگان سال 98 فصلی بوده و در
بخش های خدمات، کشاورزی و ساختمانی فعالیت دارند،
خاطرنشان کرد: این افراد حتماً مشمول بیمه بیکاری هستند.
وی درباره کارگران روزمزد نیز یادآور شد: هر کسی یک روز در قالب
کارگر کار کند باید توسط کارفرما بیمه شود که متأسفانه این اقدام
صورت نمی‌گیرد اما کارگران روزمزدی که در ساختمان سازی
فعالیت می‌کنند، باید در هنگام اخذ پروانه ساختمانی بیمه شوند.