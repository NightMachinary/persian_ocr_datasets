1391
به ویژه مرحوم دکتر محمد مصدق، قانونی شد و حق دفاع از مردم، آن هم
در جامعه بسته و حکومت خودکامه آن زمان تضمین گردید.
جدای از آنکه در سال های گذشته قوانین و مقرراتی تنظیم و تصویب
شده که تا حدودی استقلال کانون های وکلا را مخدوش کرده است اما
همچنان لایحه استقلال کانون وکلای دادگستری و آیین نامه مربوط
به آن پشتیبان حقوق مردم است. چندی پیش معاونت حقوقی قضائیه با
ارسال نامه ای به کانون های سراسر کشور اعلام کرد که قصد دارد آیین
نامه قانون استقلال کانون ها را اصلاح کند و برای تایید و تصویب نزد
رییس دستگاه قضا ارسال نماید. پاسخ مدیران کانون های وکلا آن
بود که وفق مقررات، قوه قضائیه حق تنظیم آیین نامه مربوط به وکلا را
ندارد و تغییر آن جز از طریق قانونی امکان پذیر نیست. مستند مدیران
کانون ماده 22 لایحه استقلال کانون وکلای دادگستری است که
تنظیم آیین نامه را از اختیارات مدیران کانون دانسته و وزیر
دادگستری را به عنوان مرجع تصویب آن معرفی کرده است. متنی
چنان واضح و روشن که نه تنها حقوقدانان بلکه هر شخصی و با هر
تخصصی متوجه می شود که در این مناقشه حق با کانون های وکلاست.
«قانون» محترم است. مردم دعاوی و شکایات خود را با این امید به
دادگستری ارجاع می دهند که «حاکمیت قانون» وجود داشته باشد.
بنابراین روشن است که آن را نباید بی اعتبار کرد. بسیاری معتقدند که