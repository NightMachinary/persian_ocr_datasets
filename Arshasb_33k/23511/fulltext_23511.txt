23511
محمد قاسمی در نشست هم‌اندیشی در خصوص نحوه نظارت‌ها و
اقدامات مرتبط به رعایت پروتکل‌های بهداشتی که در سالن جلسات
دادسرای قزوین برگزار شد، گفت: همه‌گیری ویروس کرونا
پدیده‌ای جهانی است، که تمام جوامع و حکومت‌ها را غافلگیر و با
چالش بزرگ روبه‌رو ساخته و تاکنون میلیاردها انسان را خانه‌نشین
کرده و هزاران نفر را به کام مرگ کشانده و همچنین به نظام اقتصادی
جهان آسیب جدی وارد ساخته است.
بنا بر اعلام روابط عمومی دادگستری کل استان قزوین، وی افزود:
شیوع و همه‌گیری این ویروس، بشر را با این واقعیت روبه‌رو ساخت،
که زندگی و امنیت آن‌ها می‌تواند با یک ویروس ناپیدا در خطر جدی
قرار بگیرد و پیامدهای آن در عرصه‌های مختلف و آثار و تبعات روحی و
روانی آن هنوز مشخص نیست.
دادستان قزوین در ادامه بیان کرد: کشورهای مختلف جهان و از جمله
کشور ما برای مقابله با بحران کرونا هزینه‌های هنگفت اقتصادی را
متحمل شده‌اند و قطعاً درس‌هایی که پس از پایان کرونا خواهیم
گرفت، بسیار ارزشمند خواهد بود و دوران پسا کرونا فرصت
بازسازی و ارتقا خدمات به جامعه است و باید از این تهدید به عنوان
فرصتی برای توسعه زیرساخت‌ها در حوزه مختلف از جمله بهداشتی،
آموزشی، فرهنگی استفاده کرد.