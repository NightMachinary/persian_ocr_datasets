18185
حجت‌الاسلام علیرضا سلیمی در گفت‌وگو با ایسنا، با اشاره به
شعرخوانی اخیر رجب طیب اردوغان رییس جمهور ترکیه که
واکنش‌هایی را در داخل کشور به دنبال داشته، گفت: آقای اردوغان
در یک مراسم رژه و در حالی که مارش نظامی می‌نواختند احساساتی
شده و ظاهرا تاریخ و همه چیز را فراموش کرده است. خدا کند او دچار
توهم نشده باشد. او باید بداند ایران یک کشور بزرگ است اگر نیاز دارد
مجددا درس تاریخ را بخواند و به یاد بیاورد که معمولا خاکی که از
سرزمین مادری جدا شده را به سرزمین مادری برمی‌گردانند.
نماینده مردم محلات در مجلس شورای اسلامی ادامه داد: رییس
جمهور ترکیه که توهمات خود را بر زبان جاری کرده حداقل در عمر
خودش به یاد بیاورد که صدام که چشم طمع به خاک ایران داشت چه بلایی
به سرش آمد. تصور می‌شود اردوغان تحت تاثیر برخی جاسوس‌های
صهیونیستی کلماتی را بر زبان جاری کرده که البته امیدوارم اینگونه
نباشد و او خودش تصمیم درست و دقیقی بگیرد.
این عضو هیات رییسه مجلس شورای اسلامی یادآور شد: اردوغان
نشان داده تعادل لازم در اظهارنظرها را ندارد اما باید حداقل خدمتی که
ایران در کودتای 2016 ترکیه به او کرد را به یاد بیاورد و قدرشناس
باشد. او باید بداند همسایه بزرگ و قدرتمندی مثل ایران در مقابل
برخی سخنانش صرفا تماشاچی نخواهد بود لذا حتما باید عذرخواهی