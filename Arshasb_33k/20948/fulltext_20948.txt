20948
نشانه‌ها را با بیماری فراموشی اشتباه می‌گیرند.
این روانشناس با بیان این‌که در بیماری فراموشی و آلزایمر خود بیمار
چندان متوجه ایجاد علائم نیست اما خانواده و اطرافیان می‌توانند
نشانه‌های فراموشی را تشخیص دهند، ادامه داد: فردی که در مرحله ابتلا
به فراموشی قرار دارد، معمولاً وسایل خانه را جابه‌جا می‌کند و سپس
محل آن‌ها را فراموش می‌کند یا اینکه حرف‌ها را بارها تکرار می‌کند و
کارهایی را که در روز انجام می‌دهد به یاد نمی‌آورد.
وی افزود: این روند به تدریج موجب می‌شود فرد حافظه‌اش را از دست
بدهد، ممکن است بیماری ابتدا نگران‌کننده نباشد اما با پیشرفت آن
حافظه اخیر یا کوتاه مدت درگیر می‌شود و به دنبال آن یادگیری نیز
تحت تأثیر قرار می‌گیرد تا جایی که این افراد اتفاق‌های نزدیک را زود
فراموش می‌کنند و بیشتر از گذشته دور صحبت می‌کنند.
لطیفیان بیان کرد: اطرافیان بیماران مبتلا به آلزایمر گاهی عنوان
می‌کنند آن‌ها گذشته را به خاطر می‌آورند یا ناخودآگاه از گذشته
زیاد صحبت می‌کنند و جملات را بارها تکرار می‌کنند، که باید گفت
فرآیند یادگیری در آلزایمری‌ها مختل می‌شود، بتدریج دایره
مجموعه لغات و کلمات‌شان محدود می‌شود و جمله‌سازی سخت
می‌شود، این‌ها علائمی است که اطرافیان چنین بیمارانی باید به آن
توجه کنند.