27840
مدافعان سلامت و به ویژه کادر درمانی بیمارستان مسیح دانشوری که
در خط مقدم مبارزه با کرونا حضور دارند تقدیر کرد. وی همچنین از
رشادت‌ها و مجاهدت‌های ارتش و تمامی نیروهای نظامی و انتظامی
تقدیر کرد و گفت: ارتش جمهوری اسلامی ایران همیشه مدافع ملت،
ایران و اسلام است و امروز هم با حضور در بیمارستان مسیح دانشوری و
در کنار همکاران این مرکز نشان دادند که در کنار کادر درمانی
هستند و در این میدان مبارزه نیز از آنان حمایت خواهند کرد. وی
افزود: در کنار یکدیگر و در همه عرصه‌ها از ایران اسلامی دفاع
می‌کنیم و مدافعان سلامت نیز در خدمت مردم هستند و مانند مدافعان
وطن و مدافعان حرم نشان دادند که هر زمان خطری کشور را تهدید
نماید جان خود را فدای ملت شریف ایران و اسلام خواهند کرد. رئیس
بیمارستان مسیح دانشوری در پایان تصریح کرد: از ارتش جمهوری
اسلامی ایران و جناب‌عالی و همراهان تشکر می‌کنم که امروز در این
بیمارستان حضور پیدا کردید و روحیه وصف ناشدنی را به پزشکان،
متخصصان و کادر درمانی اهدا نمودید. در ادامه این دیدار نیز در
حضور دکتر ولایتی، امیر حسینی و کادر درمانی بیمارستان مسیح
دانشوری، گروه موسیقی دژبان ارتش جمهوری اسلامی ایران ضمن
اجرای مارش نظامی، از کادر درمانی بیمارستان مسیح دانشوری
تقدیر و به آنان ادای احترام کردند.