27909
کرده بود. وقتی برای اولین بار این خبر را خواندم با خودم گفتم چقدر
عجیب اما الان می‌فهمم که چقدر می‌تواند این فضاها بی‌رحم باشد.»
حمید در اینستاگرام فعالیت دارد. از آنهایی است که بیشتر عکس غذا و
گل و گیاه در صفحه‌اش به نمایش می‌گذارد. او می‌گوید: «من آدم
پولداری نیستم اما دلم می‌خواست صفحه‌ای داشته باشم که در آن دیگر
از بدبختی ننویسم. من عاشق آشپزی و گل و گیاهم و صفحه‌ام پر است از این
تصاویر. اما نمی‌دانم همین موضوع چرا عده‌ای را تا این حد عصبانی
می‌کرد که مدام به من انگ بچه‌قرتی، پولدار، تازه به دوران رسیده و ...
می‌زدند. حالا اینها بخش‌های خوب ماجرا هستند. خلاصه این که
مجبور شدم صفحه‌ام را خصوصی کنم. هنوز هم وقتی یاد آن کلمات،
جملات و آزارها می‌افتم می‌لرزم. می‌دانم این آزارها برای زنان صد
برابر بدتر است.»
اوباشی‌گری مجازی
دکتر هلیا عسگری، پژوهشگر رسانه، خشونت آنلاین را طیفی از ایجاد
ترس تا پخش کردن اطلاعات افراد در فضای واقعی و همچنین
خشونت‌های جنسیتی می‌داند که هر کدام پیامدهای خودش را
دارد. او در اینجا ضمن برشمردن انواع خشونت‌های آنلاین، نحوه
برخورد با آنها را تبیین می‌کند: «آزار آنلاین انواع مختلف دارد. در
یک دسته‌بندی کلی به چند مورد می‌توان اشاره کرد. اولین مورد از