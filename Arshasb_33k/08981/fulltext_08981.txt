8981
استفاده خاطرنشان کرد: کارگروهی با حضور وزارت جهاد
کشاورزی، سازمان حفاظت محیط زیست و سازمان برنامه و بودجه در
این خصوص تشکیل شود و تعیین تکلیف کند که کارخانه های تولید
کمپوست در کدام مناطق احداث و موارد مصرف کمپوست تولیدی
در چه صنایعی باشد.
رییس سازمان حفاظت محیط زیست نیز در این جلسه با اشاره به وجود
کارخانه کمپوست در استان گیلان، گفت: باید در خصوص تولید
کمپوست تجدید نظر شود و احداث این کارخانه ها در مناطقی باشد که
صنایع مصرف کننده این محصول نیز در نزدیکی این کارخانه ها
وجود داشته باشد.
در این جلسه که وزیر راه و شهرسازی، استانداران گلستان، مازندران
و گیلان و رییس سازمان بنادر و دریانوردی نیز حضور داشتند،
نماینده سازمان حفاظت محیط زیست گزارشی از پروژه های اولویت
دار برنامه پنج ساله احیا تالاب میانکاله و خلیج گرگان ارائه کرد و گفت:
این پروژه ها در دو گروه با اثربخشی زیاد و اثربخشی نسبتاً کمتر تدوین
شده که جلوگیری از خشک شدن تالاب و افزایش شوری آب میانکاله و
خلیج گرگان، کاهش بار آلودگی و جلوگیری از تغذیه گرایی تالاب
میانکاله و خلیج گرگان و جلوگیری از تخریب و تصرفات اراضی از
جمله این پروژه ها هستند.