6973
سهیل المزروعی، وزیر انرژی امارات متحده عربی در مجمع انرژی
اینتلیجنس در خصوص برنامه افزایش تولید اوپک پلاس از سال 2021
گفت: ما معتقدیم که این یک حجم حساب شده برای تامین تقاضایی است
که بهبود پیدا می کند.
قیمت نفت تحت تاثیر محدودیتهای اعمال شده برای سفر و فعالیت
اقتصادی پس از شیوع ویروس کرونا، ریزش پیدا کرده است. اگرچه
در سه ماهه سوم، تسهیل محدودیتهای کرونایی کمک کرد تقاضا برای
انرژی احیا شود اما اوپک انتظار دارد روند بهبود اقتصادی دوباره
آهسته شود.
در گزارش اوپک آمده است: اگرچه روند احیای برخی از اقتصادها در
سه ماهه سوم سال 2020 قابل ملاحظه بود اما روند کوتاه مدت در
بحبوحه مجموعه ای از ابهامات به خصوص وضعیت کوتاه مدت
بیماری کووید 19، شکننده مانده است. با افزایش ابهامات در پی
صعود نرخ جهانی ابتلا، انتظار نمی رود روند احیای مشاهده شده در سه
ماهه سوم، در سه ماهه چهارم و سال 2021 ادامه پیدا کند.
اوپک از ژوییه که نرخ رشد تقاضا در سال میلادی آینده را هفت میلیون
بشکه در روز پیش بینی کرده بود، مکررا در برآوردش تجدیدنظر
کرده و آن را پایین آورده است.
این گروه همچنین برآورد تقاضای جهانی برای نفت در سه ماهه چهارم