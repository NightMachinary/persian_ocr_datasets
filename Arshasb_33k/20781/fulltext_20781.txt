20781
برسد. او می‌گوید آزمایش‌های تشخیصی اولیه همراه سی‌تی اسکن
ریه برای او و همسرش 1.5 میلیون تومان خرج داشت که به خاطر شرایط
کرونایی قید دنبال‌کردن بیمه تکمیلی و دریافت هزینه‌ها را هم زدند.
زینب و همسرش نیز دو کرونا مثبت هستند که برای تست آنتی بادی
روی هم 200هزار تومان و برای تست حلق یک میلیون و
200هزارتومان پرداخته‌اند و با این که هر دو دفترچه بیمه تامین‌
اجتماعی داشته‌اند اما از این دفترچه به‌ جز20 هزار تومانی که بابت
آزمایش خون از هزینه شان کم شد، چیز دیگری ندیدند. زینب با
حسابی سرانگشتی می‌گوید کرونا برای من و همسرم حدود سه‌ میلیون
تومان هزینه داشت؛ هزینه‌ای که برای پرداخت اقساطمان پس‌انداز
شده‌ بود و حالا که خرج شده قسط‌ها نیز عقب افتاده‌است.
حمید تازه دیروز از بیمارستان مدرس تهران مرخص شده. او 12 روز
بستری بود که چند روزش در بخش مراقبت‌های ویژه و بقیه‌اش در بخش
عادی بود. او یک بیمه‌شده تامین‌ اجتماعی است ولی دیروز که از
بیمارستان ترخیص شد 13میلیون تومان پرداخت که برایش سنگین
بود. او می‌گوید کرونا یک طرف و هزینه‌های کمرشکن آن سوی
دیگر.
ماجرای بستری شدن مادر احمد در بیمارستان و هزینه‌هایی که براو
تحمیل شد اما از بقیه خاص‌تر است. مادر کرونا مثبت بود و با برگه