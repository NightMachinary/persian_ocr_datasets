9567
دونالد ترامپ در صفحه کاربری خود در توییتر نوشت: امروز یک
گشایش تاریخی جدیدی رخ داد، دو طرف دوست و بزرگ اسرائیل و
بحرین به توافق صلح دست یافتند. بحرین دومین کشور عربی است که
ظرف 30 روز با اسرائیل صلح برقرار می‌کند.
رئیس جمهوری آمریکا همچنین بیانیه سه جانبه ایالات متحده،
رژیم صهیونیستی و بحرین را منتشر کرد و از جزئیات این توافق
عادی‌سازی روابط پرده برداشت.
در این بیانیه آمده است: «این رخداد، گشایشی تاریخی برای تقویت
صلح در خاورمیانه است. آغاز گفت‌وگوهای مستقیم میان دو جامعه و
اقتصاد پیشرفته، باعث تحول مثبت خاورمیانه می‌شود و منجر به
افزایش ثبات، امنیت و رفاه در منطقه خواهد شد.
ترامپ خبر موافقت بحرین برای عادی سازی روابط با اسرائیل را در
پیامی توییتری بعد از تماس تلفنی با حمد بن عیسی آل خلیفه، پادشاه
بحرین و بنیامین نتانیاهو، نخست وزیر رژیم صهیونیستی اعلام کرد.
در بیانیه مشترک آمریکا، رژیم صهیونیستی و بحرین آمده است این
طرف‌ها توافق کردند که پادشاهی بحرین و رژیم صهیونیستی روابط
دیپلماتیک خود را به طور کامل از سر بگیرند.
در این بیانیه همچنین آمده است، آمریکا از بحرین به خاطر میزبانی
کارگاه صلح که در 25 ژوئن 2019 در منامه با هدف پیشبرد روند صلح،