25587
نگرش مثبت تری به آن داشته و بیشتر عمل می کنند. البته یکی از دلایل عدم
همگانی کردن سواد سلامت در بین مردم ناشی از سهل انگاری نهادهای
پزشکی و بهداشتی است.
وی با بیان اینکه عالمان رشته پزشکی معمولا از مفاهیم فهم ناپذیر برای
مردم استفاده می کنند، گفت: لازم است علم به زبان ملموس درآید تا
همگانی شود؛ البته این به معنی سطحی سازی علم نیست، بلکه باید به بیان
ساده و روان باشد.
عضو هیئت علمی دانشگاه گیلان، از دانشگاهیان پزشکی و غیر پزشکی
خواست خطرات ناشی از بیماری کرونا و دوران پساکرونا را با کمک
نماد و تصویر عمومی کنند و یادآور شد: خوشبختانه نهاد پزشکی
کشور با کمک سایر نهادهای رسمی و غیر رسمی اقدام به بصری کردن
بیماری کرونا در قالب فیلم و تیزر و عکس و نقاشی و بروشور و شعر و
موسیقی کرده و این ابزارها شناخت مردم را افزایش داده و آنان را به
لحاظ عاطفی اقناع کرده تا در خانه بمانند و قرنطینگی را تجربه کنند.
وی با بیان اینکه تجربه جدید در خانه ماندن فرصت ها و محدودیت های
فراوانی دارد، خاطرنشان کرد: یکی از آثار قرنطینگی وجود برخی
آسیب های روانی و اجتماعی همچون خشونت های خانگی است و
متاسفانه نهادهای رسمی و غیر رسمی کمتر از نماد و هنر در این زمینه
استفاده کرده اند.