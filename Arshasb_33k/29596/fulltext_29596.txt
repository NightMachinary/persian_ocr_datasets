29596
درباره گزینه ریاست‌جمهوری بودنش سؤال شد، گفته بود: «من
حقیقتا پرمشغله هستم و به کارم نیز علاقه‌مندم. مقام معظم رهبری به بنده
حکم داده‌اند و بنده یک فرد عمرانی و میدانی هستم». فتاح با بیان اینکه
بنده هر هفته در سفر هستم و وقت فکرکردن به مسائل انتخاباتی را ندارم،
درباره اینکه آیا احتمال ندارد که دقیقه 90 به انتخابات بیاید، گفته بود:
«بنده یک‌پهلو و صریح پاسخ دادم». به نظر می‌آید حق با فتاح است؛ او
قصدی نداشته و ندارد؛ انگیزه‌ای ندارد و دنبال تبلیغات برای خودش
نیست. سال 96 او را در فهرست اولیه نامزدهای انتخابات
ریاست‌جمهوری اصولگرایان قرار دادند؛ اما خودش اقدامی در این
راستا انجام نداد. برخی از اصولگرایان گفته بودند او کاندیدای نهایی
نبود به‌ همین ‌دلیل هم جمنا را ترک کرد؛ اما فتاح در مصاحبه‌ای در واکنش
به این مسئله گفت: «من و اصولگرایان هیچ سروسری با هم نداریم. من در
آن وادی‌ها نیستم و برای انتخابات به جمنا نرفتم، بلکه آنها لطف
داشتند». در همان برنامه تلویزیونی نیز با بیان اینکه بنده در بنیاد حافظ
منافع مستضعفان هستم و کوتاه نخواهم آمد، گفته است: برخی‌ها من را
متهم به اقدامات پوپولیستی برای انتخابات 1400 می‌کنند. اینها را
بگویند؛ اما ملک ما را محترمانه تخلیه کنند و پس بدهند. فتاح ریاست دو
نهاد خاص را در این سال‌ها بر عهده داشته؛ دو نهادی که برخی اقدامات
در آنها می‌تواند فردی را چهره کند و نامش را سر زبان‌ها بیندازد و