3526
راهی برای حذف کنکور؟
حذف کنکور و نبود موسسات و آموزشگاه‌های کنکور، قصه‌ای
طولانی است که دانش‌آموزان بسیاری به آن گوش دادند اما هیچ‌گاه
طعم آن را نچشیدند. محمدمهدی زاهدی، رئیس کمیسیون آموزش
و تحقیقات مجلس شورای اسلامی یکی از کسانی بود که در مرداد 98 در
بحبوبه بحث‌های بودن یا نبودن موسسات و آموزشگاه‌های کنکور
واکنش نشان داده بود: «مجلس در حال آماده کردن طرحی برای
حذف کنکور است، چون تا زمانی که بساط کنکور جمع نشود، بساط
موسسات و آموزشگاه‌های کنکور هم جمع نخواهد شد.»
اما حالا او در بازار داغ اخبار کرونایی و سناریوهایی که برای کنکور
مطرح می‌شود، اخبار منتشره در مورد نحوه برگزاری کنکور و... را
گمانه‌زنی افراد می‌داند و به «شهروند» می‌گوید: «مراجع رسمی در
این‌ باره هنوز اعلام‌ نظر نکرده‌اند. این اخبار گمانه‌زنی افراد است. ما
دیروز، دوشنبه هجدهم فروردین، جلسه‌ای با وزارت علوم،
آموزش‌وپرورش و شورای سنجش و پذیرش دانشجو داشتیم.
تصمیم‌گیری در مورد زمان و نحوه برگزاری کنکور نیاز به
برنامه‌ریزی دارد و تا زمانی که کارها نظم نیابند، نمی‌توان در این مورد
تصمیم‌گیری کرد. هنوز هیچ تصمیمی در این‌باره گرفته نشده است.»
خسرو ساکی، رئیس مرکز سنجش آموزش‌وپرورش هم بر همین باور