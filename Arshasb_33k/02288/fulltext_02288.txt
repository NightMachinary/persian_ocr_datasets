2288
ادامه حملات ترکیه و شورشیان سوری به مناطق تحت سلطه ارتش سوریه
و کردها در حلب
به گزارش ایسنا، به نقل از روزنامه القدس العربی، دیده بان حقوق بشر
سوریه اعلام کرد که دامنه مناطقی که توسط کماندوها و مخالفان
سوری مورد هدف قرار گرفته گسترش یافته و شامل تل رفعت، شیخ
هلال، اردوگاه کشتعار، کفرانطون، الارشادیه، مرعناز و المالکیه
است.
به گفته دیده بان حقوق بشر سوریه نیروهای ترکیه و شورشیان حملات
موشکی را به مناطق تحت سیطره کردها و نیروهای نظام در حومه شمالی
حلب انجام دادند.
مناطق روستاهای عقیبه، سوغانکه، زیاره، دیرجمال، بینه و مناطق
دیگری در شمال غرب حلب از روز جمعه در معرض حملات شدید
توپخانه ای ترکیه قرار دارند که به زخمی شدن یک غیرنظامی و کشته
شدن یکی از نیروهای دولتی سوریه و زخمی شدن تعدادی دیگر منجر
شد.
همچنین خبرگزاری سانا به نقل از برخی منابع محلی گزارش داد،
نیروهای اشغالگر ترکیه‌ای و گروه‌های تروریستی وابسته به آنها عصر
جمعه با چندین خمپاره مناطقی در حومه شهر تل رفعت در حومه شمالی
حلب را هدف قرار دادند.