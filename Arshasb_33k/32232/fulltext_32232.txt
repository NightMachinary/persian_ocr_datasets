32232
مشکلات و نارسایی‌هایی داشتیم که بسیار اندک بود. در رابطه با کنکور
سراسری در شیوه‌نامه آمده بود که باید سختگیری و فاصله گذاری‌
بیشتری داشته باشیم به ویژه در استان‌هایی که هوای گرمتری داریم. ما
در صدد هستیم که هیچ فرزندی در این سرزمین در اثر ورود به امتحان
کنکور دچار ویروس کرونا نشود. ما برای اطمینان‌بخشی به
خانواده‌ها این شیوه‌نامه را سخت‌تر کردیم.
وزیر بهداشت، درمان و آموزش پزشکی اظهار کرد: روز گذشته در
جلسه‌ای با حضور اعضای کمیسیون بهداشت، درمان و آموزش عالی
مجلس شورای اسلامی به دستورالعمل‌ پروتکل‌های بهداشتی برای
برگزاری کنکور پرداختیم و پای آن ایستاده‌ایم و از هیچ کدام آنها
کوتاه نمی‌آییم. اگر بخواهیم پروتکل‌ها دقیقا اجرا شود باید یک ماه
کنکور را به تعویق بیندازیم ما این پیشنهاد وزارت علوم را به صورت
کتبی فرستادیم و قرار شد در جلسه اضطراری امروز با اعضای ستاد ملی
این موضوع را مطرح کنیم.
وی تصریح کرد: اینگونه نیست که کنکور اصلا برگزار نشود بلکه با
همان تاخیری که اعلام شده برگزار خواهد شد. وزارت بهداشت،
درمان و آموزش پزشکی به عنوان متولی سلامت همواره سلامت مردم
و بهره‌مندی آنها از حقوق شهروندی را مدنظر دارد و هرگز اجازه
شکست هیچ پروتکل بهداشتی را نخواهیم داد، چرا که جان فرزندان