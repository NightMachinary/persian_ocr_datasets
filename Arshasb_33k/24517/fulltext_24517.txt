24517
برگزار و گزارش این جلسه به ستاد مدیریت بحران کشور ارسال
می‌شود.
استاندار چهارمحال و بختیاری عنوان کرد: خوشبختانه با همکاری
نیروهای امدادی، عوامل خطر تا حد زیادی بر طرف شد.
وی با اشاره به اینکه باید علل اصلی این‌گونه حوادث در آینده و گذشته
مشخص شود، گفت: باید مسیر لوله انتقال نفت به‌طور کامل بررسی و اگر
در مسیر نشتی وجود دارد دقیق مشخص شود و راهکار علمی و تخصصی
برای مشکل پیشنهاد شود.
عباسی تاکید کرد: شرکت مشاوری در حال انجام مطالعات برای حل
مشکل آلودگی نفتی در منطقه سرخون است، باید این مطالعات با سرعت
انجام شود و برای حل این مشکل همین شرکت وارد عمل شود.
حریق در منطقه سرخون شهرستان اردل مهار شد
بخشدار میانکوه شهرستان اردل ساعتی قبل از اطفای حریق حادثه
شکستگی لوله نفت در منطقه سرخون این شهرستان خبر داد و گفت: امکان
شعله‌ور شدن مجدد حریق وجود دارد.
امامداد شهبازی در گفت‌وگو با ایسنا با بیان اینکه حریق ناشی از
شکستگی خط لوله انتقال نفت در منطقه سرخون اردل با تلاش نیروهای
امدادی مهار شد، اظهار کرد: امکان شعله‌ور شدن مجدد آتش وجود
دارد، بنابراین نیروهای امدادی در منطقه هم‌چنان حضور دارند.