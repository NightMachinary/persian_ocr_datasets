31935
دو طرف در جریان این تماس تلفنی در خصوص روابط دوجانبه و
راه‌های تقویت آن که در خدمت منافع دو ملت دوست باشد، به بحث و
تبادل نظر پرداختند.
گفت‌وگوی تلفنی وزرای خارجه مصر و عربستان
به گزارش ایسنا، به نقل از سایت شبکه خبری روسیا الیوم، وزارت
خارجه مصر در صفحه رسمی خود در فیسبوک اعلام کرد، فیصل بن
فرحان، وزیر خارجه عربستان با سامح شکری، همتای مصری خود
تماس تلفنی برقرار کرد و دو طرف در جریان این گفت‌وگوی تلفنی در
خصوص مسائل مهم و مورد توجه دو کشور به بحث و تبادل نظر
پرداختند.
در همین راستا، احمد حافظ، سخنگوی رسمی وزارت خارجه مصر
اعلام کرد، این تماس تلفنی پس از سفر وزیر خارجه عربستان به شماری از
کشورهای منطقه و مغرب عربی برقرار شد.
احمد حافظ در ادامه افزود، وزرای خارجه مصر و عربستان در جریان
این تماس تلفنی به بررسی راه‌های تقویت روابط دوجانبه و تبادل
دیدگاه‌ها در خصوص تحولات منطقه‌ای پرداختند.
وی همچنین تصریح کرد، سامح شکری و فیصل بن فرحان در خصوص
مقابله با چالش‌های جهان عرب در سایه نقش دو کشور در حمایت از روند
برقراری امنیت و ثبات در منطقه، رایزنی کردند.