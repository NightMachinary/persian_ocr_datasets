267
متهم پوری حسینی افزود: دولت شرکت ماشین‌سازی را به جای بدهی
خود به صندوق فولاد، به این صندوق واگذار کرد و سازمان خصوصی
سازی نیز به عنوان وکیل صندوق، شرکت ماشین‌سازی را به قربانعلی
فرخزاد واگذار کرد.
متهم پوری حسینی در ادامه توضیحاتی پیرامون فرایند واگذاری
شرکت حمل ونقل خلیج فارس ارائه کرد.
وی در خصوص فرایند واگذاری شرکت ایریتک، گفت: طبق تبصره 3
ماده 24 قانون اصل 44 مدیران شرکت‌ها نمی‌توانند خریدار سهام به
مزایده گذاشته آن‌ها باشند؛ برداشت ما در سازمان خصوصی سازی
این بود که این مدیران می‌توانند در قالب یک شرکت دیگر سهام شرکتی
که در زمره مدیران آن هستند را خریداری کنند.
متهم پوری حسینی بیان داشت: من در مدت تصدی ریاست سازمان
خصوصی سازی هیچ دستور و تصمیم فردی را صادر و اتخاذ نکردم و
تمام اقداماتم ناظر بر مصوبات هیات واگذاری و در برخی موارد،
هیات وزیران بود.
این متهم گفت: از سال 92 تا سال 98 که ریاست خصوصی سازی را بر عهده
داشتم هیچ اختیاری از هیات واگذاری به من برای واگذاری
شرکت‌ها تفویض نشده بود و من تنها دبیر هیات واگذاری بودم.
متهم پوری حسینی گفت: من غیر از جلسات واگذاری پرسپولیس و