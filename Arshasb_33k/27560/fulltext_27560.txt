27560
مایک پامپئو، وزیر خارجه آمریکا اعلام کرده که شهرک‌های
صهیونیست‌نشین در کرانه باختری غیرقانونی به شمار نمی‌رود و بر
همین اساس، قرار است آمریکا و رژیم صهیونیستی به زودی
توافقنامه‌هایی را در زمینه همکاری علمی به امضا برسانند که برای
اولین بار شهرک‌های صهیونیستی کرانه باختری و بلندی‌های اشغالی
جولان را نیز شامل می‌شود.
با وجود اینکه شهرک‌سازی رژیم صهیونیستی در اراضی اشغالی
فلسطین به موجب قطعنامه‌های بین‌المللی امری غیرقانونی است و باید
این شهرک‌ها تخلیه شوند، رژیم صهیونیستی بدون کوچکترین
اعتنایی به این قطعنامه‌ها همچنان تحت حمایت‌های همه جانبه
آمریکا، به ساخت و ساز در این مناطق ادامه می‌دهد و عملا بخش عمده آن
را به تصرف خود درآورده است.
وزیر جنگ رژیم صهیونیستی فردا به قبرس می‌رود
به گزارش ایسنا، به نوشته روزنامه یدیعوت آحارونوت، قرار است
سفر بنی گانتس، وزیر جنگ رژیم صهیونیستی به قبرس یک روزه باشد و
در جریان آن با وزیر دفاع این کشور و وزیر دفاع یونان دیدار کند.
دفتر گانتس اعلام کرد، او با مقامات این کشورها تعمیق همکاری سه
جانبه در سطح امنیتی و چالش‌های منطقه‌ای را در کنار افزایش خرید
تجهیزات نظامی رژیم صهیونیستی بررسی خواهد کرد.