20100
خوزستان قرمز است و باید متناسب با وضعیت آن تصمیم‌گیری شود.
آمار هم بیس کار و هشداری برای مردم است؛ ارائه آمار یکی از
هشدارها برای مردم است و همین مساله، باعث رعایت مردم شده است.
نجاتی بیان کرد: زمانی که آمار شهرستانی ارائه می‌شود، فرماندار و یا
مسئول منطقه متناسب با آمارها ظرفیت خود را افزایش می‌دهد اما
اکنون گفته شده که استان‌ها آمار را اعلام نکنند.
سخنگوی ستاد مدیریت کرونا در خوزستان گفت: آمار بالای ابتلا به
کرونا در خوزستان به دلایل افزایش بیماری و همچنین عدم رعایت
پروتکل‌های بهداشتی است که در این زمینه باید تصمیم جدی‌تری
گرفته شود.
وی با اشاره به موارد بالای ابتلا و فوت ناشی از کروناویروس، در
خصوص تصمیم‌گیری برای اعمال محدودیت‌ها، گفت: بستن راه‌ها و
اعمال محدودیت‌ها می‌تواند به کاهش آمار و عدم این اقدام
می‌تواند به افزایش آمار کمک کند. واقعیت این است که این بیماری
ناشناخته است و هنوز واکسن یا دارویی برای آن نداریم و ندانسته‌های
ما در مورد آن زیاد است و مشخص نیست این بیماری تا چه زمانی ادامه
یابد بنابراین باید زندگی مسالمت‌آمیزی با این بیماری داشته باشیم و
علاوه بر کار و تلاش، پروتکل‌های بهداشتی رعایت شود.
نجاتی گفت: شرایط خوب نیست؛ رفتار اجتماعی‌مان باید تغییر کند.