22287
ماجرای فروش بلندترین مجسمه جهان چه بود؟
به گزارش ایسنا و به نقل از آرت‌نت نیوز، اعلامیه فروش مجسمه 180
متری هند با قیمت چهار میلیارد دلار که در یکی از وب‌سایت‌های
آنلاین قرار داده شده بود، درحقیقت تقلبی بوده است.
فروشنده تقلبی تصاویری از «مجسمه اتحاد» را به همراه متن «فوری!
مجسمه «اتحاد» به دلیل نیاز ضروری تامین پول برای بیمارستان‌ها و
مصارف پزشکی به فروش می‌رسد» در یکی از وب‌سایت‌های فروش
آنلاین قرار داده بود.
حالا مقام‌های هند که قصد دارند جلو پخش اطلاعات نادرست در
دوران شیوع ویروس «کرونا» را بگیرند، پرونده‌ای را با اتهام «فریب
و کلاهبرداری» علیه فروشنده تقلبی این مجسمه تشکیل داده‌اند.
اطلاعاتی در دسترس نیست که آیا پیشنهاد فروش بلندترین مجسمه
جهان نظر مجموعه‌داران برجسته را جلب کرده یا خیر.
مجسمه «اتحاد» یک تندیس یادبود از رهبر قیام استقلال‌طلبی
هندوستان با نام سردار والابای پاتل است که روی جزیره‌ای در
رودخانه «سدو» نزدیک «راجپیپلا» در ایالت «گجرات» هندوستان
واقع شده است. مجسمه «اتحاد» در هند مرتفع‌ترین مجسمه جهان با
ارتفاع 182 متر است که 31 اکتبر 2018 یعنی در زادروز پاتل، توسط
نخست وزیر هندوستان رونمایی شد.