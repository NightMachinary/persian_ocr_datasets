26736
زیادی با استاندار، مدیرعامل شرکت سرمایه‌گذار و برخی از
مسئولان قضائی استان داشتیم و قرار بود کار را شروع کنند اما به
تعهدات جدید هم عمل نکردند.
دریکوندی با بیان اینکه اگر زمان ما بود این قرارداد را نمی‌بستیم،
تصریح کرد: با اینکه مخالف قرارداد بودیم اما نهایت همکاری را با
سرمایه‌گذار داشتیم که فایده‌ای نداشت.
وی با اشاره به اینکه سرمایه‌گذار قصد پیش‌فروش داشت، اضافه کرد:
ما گفتیم باید یک حساب بانکی مشترک باشد و پول در راستای تکمیل
پروژه هزینه شود نه اینکه حساب فقط متعلق به سرمایه‌گذار باشد.
عضو شورای شهر خرم‌آباد افزود: این موضوع مورد توافق طرفین
بود و حتی صورت‌جلسه شد اما پس از آن دیگر خبری نشد و متاسفانه خلف
وعده‌های سرمایه‌گذار ادامه دارد.
پیگیری برای فسخ قرارداد
وی با اشاره به اینکه پیگیر فسخ قرارداد هستیم، تصریح کرد: به دوستان
گفته‌ایم که مسائل حقوقی را پیگیری کنند تا اگر امکان داشته باشد،
قرارداد را فسخ و به سرمایه‌گذار جدید واگذار کنیم.
دریکوندی با بیان اینکه متاسفانه شرکت سرمایه‌گذار پروژه را رها
کرده، افزود: روز به روز مصالح گران می‌شود و به نظر می‌رسد
سرمایه‌گذار دیگر تمایلی برای تکمیل پروژه ندارد.