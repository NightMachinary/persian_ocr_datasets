19215
فکری برای حل این معضل بیندیشند. ضمن اینکه با توجه به
پتانسیل‌های علمی که در کشور وجود دارد، توانمندی یافتن داروی
قطعی یا واکسن مقابله با این کرونا در کشور وجود دارد و ما می‌توانیم
این افتخار را نصیب کشور خود بکنیم.
شگرد جدید گوشی‌دزدی از دانش‌آموزان!
به گزارش ایسنا، روزنامه خراسان در ادامه نوشت: «ماجرای این
پرونده چند روز قبل از آن جا آغاز شد که چند نوجوان دانش‌آموز از
منازلشان بیرون آمدند و کنار دیواری در منطقه سپاد مشهد نشستند.
این نوجوانان هم‌محله‌ای که با یکدیگر دوست بودند، گوشی‌های
هوشمند خود را از جیب‌هایشان بیرون کشیدند تا تصاویر و فیلم‌هایی
را که ذخیره کرده بودند به یکدیگر نشان بدهند. دقایقی بعد آنها سرگرم
گفت‌وگو و تماشای تصاویر داخل گوشی یکدیگر شدند و از هر دری
سخن می‌گفتند و می‌خندیدند. در این هنگام مرد جوانی به نوجوانان
کوچه‌نشین نزدیک شد و در حالی که سعی می‌کرد بسیار مودبانه و
خیرخواهانه صحبت کند خطاب به دانش‌آموزان گفت: بچه‌ها چه
کار می‌کنید؟ یکی از نوجوانان نگاهی به مرد مذکور انداخت و با لهجه
خاص خودش گفت: هیچی! کلیپ‌ها و تصاویر شبکه‌های اجتماعی را
نگاه می‌کنیم! مرد خوش‌برخورد که خیلی دوستانه با نوجوانان کنار
آمده بود آرام‌آرام، اعتماد آنان را جلب کرد و از مدل و نوع