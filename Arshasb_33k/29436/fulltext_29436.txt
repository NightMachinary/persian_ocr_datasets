29436
ضروریات اقتصادی کشور بداند و حداقل بودجه‌ای را به این مهم
اختصاص دهد، گفت: وزارت میراث فرهنگی می‌تواند با حمایت
قاطع از مثلث طلایی(شیراز، اصفهان و یزد) به عنوان مرکز ثقل
گردشگری کشور و تامین زیر ساخت‌های ضروری آن‌ها، سایر
جاذبه‌ها را نیز به تدریج به گردونه گردشگری وارد کرده و آن‌ها را به
عنوان ظرفیت‌های اقماری بهره‌مند کنند.
وی افزود: در این زمینه طراحی، معرفی و اجرای سالانه نمایشگاه
بین‌المللی گردشگری که هر سال با میزبانی یکی از ارکان مثلث طلایی و با
دعوت و حضور تور اپراتورهای بزرگ کشورهای هدف
گردشگری قابل برگزاری است، می‌تواند در رونق مجدد گردشگری
کشور موثر واقع شود.
گردشگری و تعطیلات پنج‌شنبه‌ها
رییس هیات مدیره اتحادیه تعاونی گردشگری استان یزد با ارائه
پیشنهاد توجه ویژه به تعطیلات پنج‌شنبه‌ها، تصریح کرد: پنج‌شنبه‌ها
در ایران به عنوان روزی نیم‌بند، مایه سرگردانی مردم و فرساینده
انرژی آنان است چرا که ادارات پایتخت در این روز تعطیل بوده و بخش
عمده‌ای از امور استان‌ها همواره وابسته به ارتباط با پایتخت هستند لذا
رسمیت ظاهری پنج‌شنبه‌ها در سایر نقاط کشور هم عملاً ناکارآمد
است.