9256
تحلیل کارشناسی از تغییر ریال به تومان 
لطفعلی بخشی در گفت‌وگو با ایسنا درباره اثرات حذف چهار صفر از پول
ملی و تغییر واحد پول ملی به تومان و قران، اظهار کرد: این اقدام در
بدترین زمان ممکن انجام شده است زیرا اکنون مردم و
کسب‌وکارهای کشور به دلیل رکود چند ساله، تورم بالا، مشکلات
بین‌المللی، تحریم و کرونا به شدت تحت فشار هستند که در این زمان
تغییر واحد پول ملی، فشار مضاعفی به آن‌ها وارد خواهد کرد. کسانی
که می‌گویند این اقدام تاثیری بر تورم ندارد، یا اقتصاد را نمی‌دانند یا
اقتصاد کشور را نمی‌شناسند یا در جریان تجربیات سایر کشورها
نیستند.
وی ادامه داد: حذف صفر از پول ملی تورمی را به مردم و اقتصاد تحمیل
خواهد کرد و ممکن است تغییر واحد پول در قیمت مسکن و اتومبیل
تاثیری نداشته باشد لیکن بر اقلام مصرفی روزانه مردم تاثیر زیادی
خواهد گذاشت و قیمت آن‌ها به سمت بالا گرد خواهد شد. تغییرات
واحد پولی بصورتی که تصویب شده،محاسبه آن به شدت برای طبقه
ضعیف و افراد کم سواد مشکل ساز است و شاهد برخوردهای بین مردم و
کسبه خواهیم بود.
هزینه‌آور بودن حذف صفر از پول ملی
این کارشناس اقتصادی در ادامه با بیان اینکه با این اقدام واحد پول