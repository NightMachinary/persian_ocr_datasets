12944
حریق جان 5 بیمار را در روسیه گرفت
به گزارش ایسنا، در این حادثه که در بخش مراقبتهای ویژه بیمارستانی
در شهر سن پترزبورگ رخ داد حریق جان پنج بیمار مبتلا به کووید 19
را گرفت. همچنین در جریان این آتش سوزی 150 نفر مجبور به تخلیه
بیمارستان شدند.
گزارش‌ها حاکیست اتصال برق در دستگاه تنفس مصنوعی علت بروز
این آتش سوزی بوده است.
نیروهای آتش نشان بلافاصله پس از وقوع حریق در محل حاضر شده و
عملیات اطفا آغاز شد. هنوز مشخص نیست در جریان این حادثه چه
تعداد مصدوم شده اند.
به گزارش شبکه خبری بی بی سی، بیش از 221 هزار نفر در روسیه به بیماری
کووید 19 مبتلا شده‌اند و این درحالیست که ولادیمیر پوتین، رئیس
جمهوری این کشور از آغاز کاهش محدودیتهای اعمال شده برای
مهار این بیماری خبر داده است.
بنابر گزارش‌ها روز یکشنبه نیز در شهر کراسنوگورسک استان مسکو
یک بیمارستان مخصوص مبتلایان به کرونا طعمه حریق شد و 9 تن نیز در
این حادثه جان خود را از دست دادند.