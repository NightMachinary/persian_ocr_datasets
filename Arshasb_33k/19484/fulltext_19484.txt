19484
طلا به دنبال مشاهده سیگنالهای بانک مرکزی آمریکا درباره واقعیت
روند احیای اقتصادی هستند. اگر بانک مرکزی آمریکا تصویری
ترسیم کند که برای وال استریت منفی باشد، تقاضا به سمت طلا
بازخواهد گشت.
بر اساس گزارش رویترز، بانک مرکزی آمریکا نرخهای بهره خود را
نزدیک صفر کاهش داده و تدابیر محرک مالی را برای محدود کردن
صدمات اقتصادی از شیوع ویروس کرونا به اجرا گذاشته است.
نرخهای بهره پایین به نفع طلا بوده و با کاهش هزینه نگهداری طلا،
تقاضا برای خرید این فلز ارزشمند را تقویت می‌کنند.
در بازار سایر فلزات ارزشمند، هر اونس نقره برای تحویل فوری با 0.6
درصد افزایش، به 17 دلار و 69 سنت رسید. هر اونس پالادیم برای
تحویل فوری 1.2 درصد صعود کرد و به 1964 دلار و 20 سنت رسید و هر
اونس پلاتین برای تحویل فوری با 0.1 درصد افزایش، 838 دلار و 22
سنت معامله شد.
صعود قدرتمند بورس‌ها در جهان
به گزارش ایسنا به نقل از آسوشیتدپرس، در شرایطی که ویروس کرونا
روز به روز در سطح جهان پیشروی می‌کند و شمار مبتلایان و قربانیان
در جهان کماکان رو به افزایش است، تلاش‌ها برای یافتن واکسن
کرونا بیش از پیش شدت گرفته است.