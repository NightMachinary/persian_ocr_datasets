4304
افزایش پرخاشگری و کاهش آستانه خویشتن‌داری در جامعه
مهرداد هوشمند در گفت‌وگو با ایسنا، اظهار کرد: متأسفانه امروز
میزان تحمل و شکیبایی افراد جامعه کاهش یافته و مردم با کوچکترین
موضوع و مسئله از خودشان عصبانیت و واکنش های خشونت آمیز
نشان می دهند که این امر نشانگر پایین آمدن میزان تحمل و تاب آوری
مردم در برخورد و مواجهشدن با موضوعات پیرامون خود است که
این مسئله اگربه خوبی کنترل و مدیریت نشود و آموزش های صحیح به
افراد در این زمینه صورت نگیرد، می‌تواند زمینه بروز و گسترش
آسیب های اجتماعی در جامعه را فراهم کند.
وی افزود: این کاهش تحمل و تاب آوری اجتماعی و کاهش آستانه
خویشتن داریمی‌تواند زمینه تحریک پذیری افرادرا در زمینه های
مختلف افزایش دهد و باعث افزایش خشونت ها و درگیری های
کلامی، رفتاری و فیزیکی در روابط خانوادگی و روابط اجتماعی می
شود.
این پژوهشگر اجتماعی خاطرنشان کرد: افزایش دعواها و درگیری ها
در خیابان ها، پارک ها و مجتمع های مسکونی بیانگر آن است که میزان
تاب آوری و خویشتن داری مردم در زمینه های مختلف کاهش یافته و
افراد در مواجهه با کوچکترین رفتار انتقاد و اعتراضمثل بوق زدن،
صف بنزین،پارک کردن ماشین و ... سریع عصبانی می شوند و از خود