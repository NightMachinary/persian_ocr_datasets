5308
طرح ها و برنامه های عملیاتی برای نظم و امنیت در پایتخت و مبارزه با
اخلالگران پنجمین مرحله از طرح ظفر نیز به منظور مقابله با قاچاقچیان،
خرده فروشان و جمع آوری معتادان متجاهر به مرحله اجرا در آمد.
وی با بیان اینکه در اجرای این طرح 2224 کیلوگرم انواع مواد مخدر
کشف و ضبط شد، گفت: حدود 60 تا 70 درصد مواد مکشوفه تریاک
است اما متاسفانه در این سری از کشفیات میزان مواد مخدر صنعتی
کشف شده نیز رشدی صعودی داشته است که با توجه به تخریب و
وابستگی بسیار بالایی که این مواد در مصرف کننده ایجاد می کند
امکان ترک کردن بسیار کاهش یافته وهمین موضوع در دراز مدت می
تواند منجر به افزایش شمار معتادان متجاهر شود. لذا لازم است که
خانواده ها و جوانان نسبت به پیامدهای مصرف مواد مخدر آگاه
باشند.
رییس پلیس پایتخت ادامه داد: در این مرحله از طرح سه باند بزرگ مواد
مخدر شناسایی و متلاشی شد و 25 قاچاقچی عمده مواد مخدر نیز
دستگیر شدند که این افراد اقدام به تهیه مواد مخدر از نقاط صفر مرزی
کرده و آن را به مرکز کشور انتقال می دادند.
وی ادامه داد: از طرف دیگر خرده فروشانی نیز که با این افراد در ارتباط
بودند شناسایی شده و 923 نفر خرده فروش دستگیر شده و پس از تشکیل
پرونده به مراجع قضایی تحویل داده شدند.