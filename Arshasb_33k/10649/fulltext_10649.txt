10649
تقویت انگیزه افراد جهت استفاده از مواهب طبیعی در راستای
کارآفرینی
علی فتح‌اللهی در جلسه کارگروه اشتغال شهرستان رشت با بیان اینکه
امروز دغدغه اشتغال به عنوان دغدغه‌ای برای همه اقشار و خانواده‌ها
تبدیل شده است، اظهار کرد: نگاه و رویکرد همه دستگاه‌های اجرایی
باید بر مبنای رفع موانع و مشکلات پیش روی سرمایه گذاری و
اشتغالزایی، استوار باشد.
فرماندار رشت با اشاره به مزیت‌ها و فرصت‌های طبیعی و انسانی
شهرستان رشت، افزود: باید از این فرصت‌ها به خوبی بهره بگیریم و به
دنبال تقویت انگیزه افراد جهت استفاده از مواهب طبیعی در راستای
کارآفرینی و توسعه اقتصادی باشیم.
وی با تاکید بر اینکه اگر از این مواهب طبیعی و ظرفیت‌ها به درستی بهره
بگیریم، مشکل بیکاری قابل رفع خواهد بود، گفت: علی رغم
ظرفیت‌ها و طرح‌های خوبی که در راستای اشتغالزایی وجود دارد
متاسفانه در برخی از موارد بوروکراسی اداری، مانع رسیدن این
طرح‌ها به هدف اصلی آن می‌شود.
فرماندار رشت با بیان اینکه رفع معضل بیکاری نیازمند تغییر تفکر و
اندیشه افراد است، تصریح کرد: متاسفانه در برخی از موارد شاهد نگاه
تک بعدی و بخش نگر برخی از دستگاه‌های اجرایی هستیم که باید این