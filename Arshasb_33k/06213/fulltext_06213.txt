6213
بارش باران در تمام کشور به جز دو استان/ شدت بارش‌ها در 15 استان
صادق ضیاییان در گفت‌وگو با ایسنا، اظهار کرد: براساس تحلیل
آخرین نقشه‌های پیش‌یابی هواشناسی امروز، فردا و پس فردا (21، 22
و 23 فروردین‌ماه) در بیشتر مناطق کشور به جز سیستان و بلوچستان و
هرمزگان بارش باران، گاهی رگبار و رعدوبرق، وزش باد شدید
موقت، بارش تگرگ در مناطق مختلف و بارش برف در ارتفاعات و
مناطق سردسیر پیش‌بینی می‌شود.
وی ادامه داد: امروز (21 فروردین‌ماه) شدت بارش در استان‌های
کردستان، کرمانشاه، زنجان، همدان، قزوین، البرز، تهران، غرب
سمنان، مرکزی، شمال ایلام، لرستان، نوار غربی اصفهان، شمال شرق
خوزستان، چهارمحال و بختیاری و کهگیلویه و بویراحمد است.
مدیرکل پیش‌بینی و هشدار سریع سازمان هواشناسی با اشاره به اینکه
فردا (22 فروردین‌ماه) شدت بارش در لرستان، نوار غربی اصفهان،
شمال شرق خوزستان، چهارمحال و بختیاری، کهگیلویه و
بویراحمد، شمال فارس، همدان، مرکزی، البرز و تهران است،
تصریح کرد: طی روزهای یکشنبه و دوشنبه (24 و 25 فروردین‌ماه)
در شمال غرب، شمال شرق، شرق، دامنه‌های زاگرس جنوبی،
دامنه‌های جنوبی البرز و بخش‌هایی از جنوب کشور بارش پیش‌بینی
می‌شود.