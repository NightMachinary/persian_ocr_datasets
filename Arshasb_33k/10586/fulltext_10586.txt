10586
احیای تقاضا برای نفت به شدت آهسته خواهد بود و کندی تقاضا برای
سوخت صنعتی و حمل و نقل تا اواسط سال 2021 ادامه پیدا می کند.
این آخرین گزارش پیش از دیدار هفته آینده کمیته نظارتی مشترک
وزیران اوپک پلاس و دیدار وزیران این گروه در روزهای 10 و 11 آذر
خواهد بود.
قیمت نفت هفته جاری پس از این که شرکت‌های داروسازی فایزر و بایو
ان تک اعلام کردند واکسن کووید 19 آنها بیش از 90 درصد در
آزمایشات اولیه موثر بوده است، روند صعودی پیدا کرد و روز
چهارشنبه به بالای 45 دلار در هر بشکه رسید.
اوپک اعلام کرده که ساخت واکسنی که به شکل موثر و گسترده توزیع
شود، از اقتصاد در نیمه اول سال 2021 حمایت خواهد کرد اما یک منبع
آگاه در اوپک گفت: تاثیر واکسن در پیش بینیها لحاظ نشده است.
این گروه پیش بینی خود از رشد تقاضا در سال 2021 را از هفت میلیون
بشکه در روز برآوردی که در ژوییه داشت، پایینتر آورد و همچنین
برآوردش از کاهش مصرف نفت در سال 2020 را از 9.47 میلیون بشکه
در روز به 9.75 میلیون بشکه در روز تغییر داد.
گزارش اوپک افزایش تولید نفت این گروه را نشان داد که مانع دیگری
سر راه توافق کاهش تولید اوپک پلاس با وجود پایبندی قوی
تولیدکنندگان به این پیمان است.