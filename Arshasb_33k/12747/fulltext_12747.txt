12747
تنش فرورفته ایستاده است. در سمت چپ سلطان، شیری بر زمین نشسته و
در سمت راست، وزیر سلطان ایستاده و در پشت سر آن‌ها درختان
انبوهی مشاهده می‌شود . سلطان قیس، پادشاه یکی از ممالک
هندوستان، در روز عاشورا و به هنگام شکار مورد هجوم شیری قرار
می‌گیرد و چون این فرد، امام حسین (ع) را به یاری می‌طلبد آن حضرت
در بحبوحه جنگ با اشقیا، موقتا از نبرد دست برمی‌دارد و با بدنی زخمی و
تشنه به یاری آمده و او را از گزند شیر نجات می‌دهد و شیر در مقابل،
صورت بر قدم حضرت می‌گذارد و گریه می‌کند. سلطان قیس چون
حال امام (ع) را می‌بیند، پیشنهاد یاری در جنگ را می‌دهد و امام حسین
(ع) قبول نمی‌کنند و خاکی به او می‌دهند و می‌فرمایند : «هر وقت این
خاک به خون تبدیل شد برای من سوگواری کن.»
بنا بر روایات این حکایت فاقد اعتبار تاریخی است.
داستان جوانمرد قصاب و امام علی (ع)
در سمت چپ و میانه تابلو، داستان جوانمرد قصاب به تصویر درآمده
است. حضرت علی (ع) با عبایی قهوه‌ای، دستاری سبز و هاله‌ای نور در
دور سر در کنار کنیزکی با چادر مشکی در دکان قصابی ایستاده و در
مقابل، جوانمرد قصاب با کلاهی بر سر و چاقویی در دست در حال بریدن
دست دیگرش در کنار قنبر غلام سیاه‌پوست امام علی (ع) ایستاده است.
در رابطه با شخصیت جوانمرد قصاب روایت‌های متفاوتی ذکر شده