16113
رزمایش مواسات در لبیک به فرمایش رهبر معظم انقلاب اجرا می شود
آیت الله رسول فلاحتی امروز پس از جلسه ویدئو کنفرانس حجت
الاسلام والمسلمین محمدجواد حاج علی اکبری رئیس شورای
سیاستگذاری ائمه جمعه کشور با نمایندگان ولی فقیه در استان ها با
اشاره به اجرای رزمایش مواسات اظهار کرد: رزمایش مواسات در
حقیقت همدردی با نیازمندان جامعه است.
وی به اهداف و کسانی که می توانند از رزمایش مواسات بهره ببرند
اشاره کرد و افزود: نیازمندان و کسانی که شغل های آزاد و محدود
مانند دستفروشان داشتند و در این ایام به علل و عواملی محروم شدند به
طور طبیعی با مشکلاتی مواجه هستند و این افراد باید جامعه هدف
رزمایش مواسات باشند.
امام جمعه رشت با بیان اینکه رزمایش مواسات در راستای فرمایش
رهبر معظم انقلاب انجام می شود، تصریح کرد: رزمایش مواسات در
حقیقت یک پویش مردمی است و در روزهای آینده راهکارهای آن
اعلام می شود.
آیت الله فلاحتی بر استفاده از کمک های مردمی به ویژه خیران در راستای
حمایت از نیازمندان و آسیب دیدگان جامعه در اجرای رزمایش
مواسات تاکید کرد و گفت: با توجه به شیوع ویروس کرونا و وجود
تورم، گرانی و بیکاری، برخی به سختی می توانند امورات خود را