30125
رئیس خانه اقتصاد ایران و ترکیه سیاست قرنطینه خودروهای
ورودی به ترکیه را یکی از عوامل این اتفاق دانست و گفت: با توجه به
این‌که ترکیه رانندگانی که به این کشور وارد می‌شوند را برای
روزهای طولانی قرنطینه می‌کند از این رو شرایط برای رانندگان
ایرانی دشوار است و آنها نمی‌توانند تمام این روزها را صبر کنند.
ابراهیمی ادامه داد: در کنار فشاری که به صاحبان ناوگان و رانندگان
ایرانی تحت تاثیر این محدودیت‌ها وارد می‌شود از دست رفتن بازار
کالاهای ایرانی نیز می‌تواند اتفاق بلندمدت این فرآیند باشد، زیرا
بسیاری از محصولات صادراتی ما کشاورزی یا خوراکی هستند و از
این‌رو نمی‌توان توقع داشت که به شکل طولانی مدت در مرز باقی
بمانند و از این‌رو بازار ما با خطر مواجه می‌شود.
رئیس خانه اقتصاد ایران و ترکیه با اشاره به لزوم انجام مذاکره با دولت
ترکیه برای عبور از این شرایط بیان کرد: وقتی این کشور برخی
محدودیت‌ها را در ارتباط مشترک با کشورهای اروپایی برداشته ما نیز
می‌توانیم این توقع را داشته باشیم که ایران هم بتواند تجارت خود را با
عمل به پروتکل‌های بهداشتی ادامه دهد.
به گزارش ایسنا، از روزهای ابتدایی اسفندماه و با تایید ورود کرونا به
ایران تعداد زیادی از مرزهای زمینی مشترک بسته شده و تحت تاثیر این
اتفاق میزان تجارت بین‌المللی و منطقه‌ای نیز کاهش یافته است.