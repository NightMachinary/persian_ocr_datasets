3586
اظهارات دو نماینده مجلس درباره طرح سه فوریتی تعطیلی یک ماهه
کشور
به گزارش ایسنا، عبدالکریم حسین‌زاده به عنوان طراح طرح سه
فوریتی تعطیلی یک ماهه کشور براساس اصل 79 قانون اساسی در جلسه
علنی صبح امروز (سه‌شنبه) مجلس شورای اسلامی،خطاب به
نمایندگان گفت: شما یک ماه است که درون خود گریه می‌کنید و
احساس می‌کنید که باید کاری انجام دهید ولی ما امکان و اختیار
مداخله در تصمیمات کشور را نداریم. بارها درخواست قرنطینه
کردیم در گزارش مرکز پژوهش‌ها هم آمده بود که در قم و گیلان غفلت
چند هفته‌ای کردیم.
حسین‌زاده با اشاره به امضای 80 نماینده پای این طرح سه فوریتی ادعا
کرد: امروز سازمان بهداشت جهانی اعلام کرد کشورهایی که
قرنطینه را جدی نگیرند با موج دوم درگیری و ابتلا مواجه می‌شوند ما هم
از این موضوع مستثنا نیستیم، اما متاسفانه هر وقت موضوع قرنطینه را
مطرح می‌کنیم با قرنطینه‌هراسی مواجه می‌شویم چرا نمی‌گوییم که
علی‌رغم تحریم و محدودیت‌ها جان ملت را ترجیح می‌دهیم، ما
می‌توانیم از ظرفیت‌های اصل 79 قانون اساسی استفاده کنیم. از
مجلس فعلی 40 روز باقی‌مانده و ما برای حفظ جان ملت و حفظ جان
پرستاران کاری انجام دهیم. نمی‌شود بابت از دست رفتن پرستاران