5132
«احمد طالبی» در گفت‌وگو با خبرنگار ایسنا، با بیان این که از فعالیت
سمن‌ها انتظار بیشتری می‌رود، اظهار کرد: آنچه در مواجهه با کرونا
اهمیت دارد، اعتماد اجتماعی در جامعه است و اگر سمن‌های قوی و
فعالی داشته باشیم می‌توانند سطح اعتماد اجتماعی را بالا بیاورند و
فعالیت بیشتری داشته باشند.
وی با تاکید بر این که سمن‌ها می‌توانند اقدامات قابل توجهی در
آموزش شهروندی و کمک به جامعه در بحران کنونی داشته باشند،
ضمن تقدیر از فعالیت‌های مطلوب سمن‌ها گفت: انتظار بیشتری از
سمن‌ها برای فعال کردن شبکه اجتماعی وجود دارد، در عین حال بعضی
از این گروه‌ها نیز فعالیت‌های خوبی داشته‌اند و برخی نیز تحت تاثیر
کرونا و آماده نبودن در مواجهه با این بحران و آموزش ندیدن به حالت
انفعال درآمده‌اند.
معاون جوانان اداره کل ورزش و جوانان یزد باز تعریف حوزه
فعالیت‌های سمن‌ها را لازمه فعال‌تر شدن این گروه‌ها دانست و گفت:
بعضا برخی از سمن‌ها در حیطه‌هایی فعالیت دارند که مداوم نیست لذا
باید با پیگیری دغدغه‌ها و نیازهای جامعه از ضعیف شدن سمن‌ها
جلوگیری کنیم و رفتار همدلی و همکاری را تقویت کنیم.
«انتظار» در سینمای ایران
به گزارش ایسنا، همیشه وقتی مناسبتی مذهبی می‌رسد، حال چه شادی