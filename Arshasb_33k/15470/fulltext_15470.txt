15470
دیدار معاون وزیر دادگستری با هیاتی از کره جنوبی
به گزارش ایسنا به نقل از روابط عمومی وزارت دادگستری، محمود
حکمت نیا معاون حقوق مالکیت فکری وزیر دادگستری جمهوری
اسلامی ایران در دیدار با جون جونگ کان، معاون اول وزارت امور
خارجه کره جنوبی، با اشاره به سابقه تاریخی، فرهنگی و اقتصادی بین
دو کشور بر لزوم حل مشکلات تاکید کرد و افزود: هر دو طرف می
بایست برای توسعه روابط و رفع موانع و مشکلات فی مابین تلاش
کنند.
حکمت نیا در این دیدار موانع و محدودیت های ایجاد شده برای
منابع ارزی جمهوری اسلامی ایران نزد بانک های کره ای را از موانع
توسعه روابط بین دو کشور برشمرد و تلاش در جهت رفع این مشکل را از
اولویتهای مناسب دو کشور دانست.
معاون وزیر دادگستری کشورمان موضوع توقیف کشتی کره ای در
آبهای خلیج فارس را دارای ابعاد فنی دانست و تصریح کرد: رسیدگی به
پرونده های حقوقی در جمهوری اسلامی ایران از طریق قوه قضائیه که
قوه ای مستقل است، در چارچوب مقررات حقوقی و قضائی پیگیری می
شود.
جون جونگ کان معاون وزیر امور خارجه کره جنوبی نیز در این
دیدار تسریع در روند آزاد سازی کشتی توقیف شده را خواستار شد.