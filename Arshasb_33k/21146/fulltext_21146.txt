21146
به گزارش ایسنا، به نوشته روزنامه الشرق الأوسط چاپ لندن، حسین
الهنداوی، مشاور مصطفی الکاظمی، نخست وزیر عراق در امور
انتخابات در سخنانی با اشاره به اصرار الکاظمی به برگزاری انتخابات
زودهنگام و روند تصویب قانون انتخاباتی جدید ارائه شده توسط
وی به پارلمان برای بررسی و تصویب، اظهار کرد: آنچه امروز ما را
مشغول کرده این است که پارلمان تاکنون جدول حوزه‌های
انتخاباتی را تکمیل نکرده است و علی‌رغم گذشت حدود هفت ماه از
تصویب قانون مربوط به تعدد حوزه‌های انتخاباتی، پارلمان هنوز
جدول حوزه‌های انتخابات را که چارچوب آنها را تعیین می‌کند،
تصویب نکرده و قانون جدید را برای تصویب نهایی و ابلاغ به رئیس
جمهوری ارسال نکرده است.
وی افزود: با این شرایط و بدون قانون، نمی‌توان انتخابات را برگزار
کرد و تصویب نشدن قانون جدید انتخابات، به معنای اجرای
انتخابات براساس قانون قبلی است که درباره عادلانه و موفقیت آمیز
بودن آن در زمینه برگزاری انتخابات عادلانه، سالم و آزاد تردید
زیادی وجود دارد.
الهنداوی خاطرنشان کرد: ششم ژوئن سال آینده که توسط مصطفی
الکاظمی تعیین شده است، تاریخ بسیار مناسبی برای برگزاری
انتخابات زودهنگامپارلمانی است. بنابراین، ما باید از الان با جدیت