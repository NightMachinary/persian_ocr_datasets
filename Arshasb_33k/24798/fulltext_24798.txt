24798
میادین و بازارهای میوه و تره‌بار فردا باز هستند
به گزارش ایسنا، روابط عمومی سازمان مدیریت میادین با صدور
اطلاعیه‌ای، ضمن تبریک به مناسبت جشن نیمه شعبان و ولادت قائم آل
محمد (ص)، حضرت مهدی (عج)، اعلام کرد: به منظور
خدمت‌رسانی به شهروندان، میادین و بازارهای میوه و تره بار فردا، از
ساعت 8 صبح تا ساعت یک بعد از ظهر، باز هستند و مراجعه‌کنندگان
می‌توانند ضمن رعایت کامل نکات بهداشتی و با استفاده از ماسک و
دستکش به این مراکز، مراجعه و مایحتاج و محصولات مورد نیاز خود
را تهیه و خریداری کنند.
میانجی‌گری مصر برای تبادل اسرا میان حماس و اسرائیل
به گزارش ایسنا، به نقل از خبرگزاری آناتولی، اسماعیل هنیه، رئیس
دفتر سیاسی جنبش مقاومت اسلامی حماس در سخنانی اعلام کرد که
مصر درحال حاضر برای دستیابی به توافق جدید درباره تبادل اسرا با
اسرائیل میانجی‌گری می‌کند.
وی گفت که حماس از نقش مصر برای دستیابی به توافق جدید استقبال
می‌کند و امیدوار است که این هدف محقق شود.
هنیه در ادامه تصریح کرد: برادران ما در مصر پرونده‌های متعدد ازجمله
آشتی ملی، محاصره، گذرگاه رفح و مبادله اسرا را دنبال می‌کنند.