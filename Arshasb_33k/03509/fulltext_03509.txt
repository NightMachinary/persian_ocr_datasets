3509
به گزارش ایسنا، به نقل از روزنامه القدس العربی، منابع وزارتی در
سودان اعلام کردند: تماسی را برای حضور در نشست فوق العاده با
عبدالله حمدوک، نخست‌وزیر سودان دریافت کردیم. زمانی که در
آنجا حضور یافتیم و به اظهارات گوش دادیم تصمیم گرفتیم استعفا
بدهیم تا وی فرصت لازم را برای انتخاب و برکناری وزرایی که
می‌خواهد داشته باشد.
به گفته منابع وزرای فرهنگ و رسانه، کار و توسعه اجتماعی،
دادگستری و دارایی در سمت‌های خود باقی می‌مانند اما بقیه وزرا تغییر
می‌کنند.
حمدوک پیشتر بعد از تظاهرات هزاران سودانی برای اصلاح روند
انقلاب، وعده داده بود که ظرف دو هفته تصمیمات بزرگی اتخاذ کند.
به گفته منابع دولتی این تغییرات شامل هفت وزیر از دولت انتقالی است و
بعد به ائتلاف آزادی و تغییر اجازه داده می‌شود تا جایگزین‌هایی را
معرفی کند. بعدا نیز تصمیمات دیگری درباره وزارتخانه‌ها و
تعدادشان گرفته خواهد شد.