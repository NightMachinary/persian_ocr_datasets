1662
شرقی
حسین فتحی در نشست تخصصی با معاونت نهضت سواد آموزی استان
پیرامون عملیاتی کردن این طرح، اظهار کرد: طرح آموزش
کودکان جا مانده از تحصیل با هدف تسهیل در ایجاد هدفمند فرصت
دوم آموزش برای کودکان در معرض آسیب (کودکان کار بازمانده
از تحصیل) 10سال به بالا و خانواده‌های آن‌ها در استان با همکاری
نهضت سواد آموزی اجرا می‌شود.
وی با تشریح تفاهم نامه بین معاونت رفاه اجتماعی وزارت تعاون، کار و
رفاه اجتماعی با رئیس سازمان نهضت سواد آموزی کشور، افزود: این
تفاهم نامه در راستای آموزش کودکان بازمانده از تحصیل شامل سه
گروه کودکان بازمانده از تحصیل فقیر و بیمار، کودکان بازمانده از
تحصیل معلول جسمی آموزش پذیر و کودکان کار خیابانی ایرانی و
غیر ایرانی منعقد شده و اجرا خواهد شد.
به نقل از روابط عمومی اداره کل تعاون، کار و رفاه اجتماعی
آذربایجان شرقی، وی هدف از اجرای این طرح را ایجاد فرصت برابر
آموزشی، توانمند سازی کودکان بی سواد و بازمانده از تحصیل در
معرض آسیب و هم‌چنین انسداد مبانی ورودی به بی سوادی برشمرد و
ابراز امیدواری کرد که اجرای این طرح گام بزرگی در ریشه کنی
بیسوادی در کشور خواهد داشت.