13914
دادگاه آمریکا یک تفنگدار دریایی را از بابت قاچاق اسلحه گناهکار
شناخت
به گزارش ایسنا، به نقل از یاهونیوز، بر اساس اعلام دفتر دادستانی ناحیه
شرق کارولینای شمالی، هیئت قضات این دادگاه فدرال آمریکایی
بعد از یک محاکمه سه روزه این تفنگدار دریایی آمریکایی به نام ایو
سباستین دوروسو، 34 ساله را از بابت جرم دسیسه برای صادر کردن
غیرقانونی و قاچاق سلاح‌های گرم و تجهیزات کنترل شده از آمریکا
به هائیتی و همین طور منتقل کردن سلاح‌های گرم به ارتش هائیتی
بدون مجوز گناهکار شناخت.
شان دوینی، یک مقام ارشد این دادستانی در بیانیه‌ای گفت: دوروسو که
قبلا جایگاه یک فرد معتمد را در واحد تفنگداران دریایی داشته، به
سرویس خود خیانت کرده و واجد پاسخگو شدن در قبال تلاش
نامشروعش برای قاچاق اسلحه از آمریکا به هائیتی با هدف آموزش
دادن به ارتش هائیتی است.
دوروسو در تاریخ 12 نوامبر 2019 در فرودگاه پورتو پرنس در
پایتخت هائیتی که تحت تحریم تسلیحاتی است همراه با چند سلاح و
مهمات در محموله همراهش دستگیر شد.
یک مامور گمرک هائیتی به میامی هرالد گفت: آنها وقتی سه چمدان سیاه
شامل دو چمدان بلند را دیدند به او مظنون شدند.