22867
مخالفان و موافقان لایحه افزایش سرمایه شرکت‌های بورسی چه
گفتند؟
به گزارش ایسنا، محمدحسن آصفری نماینده اراک در جلسه علنی امروز
(چهارشنبه) به عنوان اولین مخالف کلیات لایحه افزایش سرمایه
شرکت‌های پذیرفته شده در بورس اوراق بهادار یا فرابورس ایران از
طریق صرف سهام با سلب حق تقدم گفت: چندی پیش در جلسه‌ای با آقای
قالیباف رئیس سازمان بورس گفتند که از ابتدای امسال بیش از هفت
میلیون نفر وارد بورس شدند. دولت چه برنامه‌ای برای آن‌ها دارد؟. اگر
فکری نشود این تبدیل به تهدید خواهد شد. در حالی برخی صنایع وارد
بورس شدند که سهام آن‌ها بیشتر از ارزش ذاتی‌شان خرید و فروش
می‌شود. کاری که منطقی ندارد و باید درباره آن بررسی‌های لازم
صورت گیرد.
وی با انتقاد از قیمت‌های غیرواقعی و غیرکارشناسی سهام برخی
شرکت‌های بورسی گفت: مردم وام گرفته و یا طلا و ماشین فروخته و سهم
خریدند آن هم سهام‌هایی که ارزش واقعی ندارند. حال می‌خواهیم با
این لایحه شرکت‌های بورسی افزایش سرمایه داشته باشند کاری که
بدون حسابرسی و دقیق است، آن هم برای بسیاری از کارخانه‌هایی که
در بورس بوده و عملا ورشکسته هستند. چطور می‌خواهید در نهایت
پول مردم را بدهید.