22361
برخی از مطالعات همچون موارد بالا در مورد اثربخشی استفاده از ماسک
انجام شده است اما هیچ کدام شواهد کافی برای اثبات چنین ادعاهایی
را ارائه نمی‌دهند. تاکنون هیچ یک از مقامات بهداشتی نیز از این ادعاها
حمایت نکرده‌اند.
سازمان جهانی بهداشت نیز اعلام کرده است که پوشیدن ماسک به
تنهایی کافی نیست و باید پوشیدن ماسک به همراه شست‌وشوی مکرر و
مناسب دست انجام شود. بسیاری از متخصصان حتی در مورد استفاده
نامناسب از ماسک مانند دست زدن به آن و عدم شستن دست‌ها قبل و بعد از
استفاده از ماسک، ابراز نگرانی کرده‌اند.
یافته‌های علمی حاکی از اثربخش بودن پوشیدن صحیح ماسک در
برابر همه‌گیری ویروس کرونا است و سازمان‌های معتبر بهداشتی
همچون سازمان جهانی بهداشت و مرکز پیشگیری و کنترل از
بیماری‌ها نیز بر این موضوع تاکید دارند و می‌گویند پوشیدن
ماسک‌های پارچه‌ای خانگی نیز در صورتی که بر اساس راهنماهای
معتبر تهیه و به روش صحیح شست‌وشو و استفاده شود دارای اثربخشی
مطلوب است اما اطلاعات موثق و شواهدی در زمینه کمی‌سازی میزان
انتقال ویروس کرونا در صورت استفاده یا عدم استفاده از ماسک وجود
ندارد و تاکنون هیچ کدام از سازمان‌های معتبر بهداشتی از چنین
ادعاهایی حمایت نکرده‌اند.