7183
مشکلات آب و فاضلاب اهواز به صورت اساسی حل شود و در غیر این
‌صورت، امکان ادامه توسعه و فراهم کردن شرایط توسعه پایدار و
معیشت برای جامعه وجود ندارد.
وی افزود: بنابراین از پشت سدهای خوزستان سه طرح بزرگ
آبرسانی برای خوزستان طراحی شد؛ طرح آبرسانی غدیر اکنون
بیش از 50 درصد پیشرفت فیزیکی دارد و کیفیت آب نسبت به قبل بهتر
شده است اگرچه تا نقطه مطلوب فاصله داریم. طرح آب جنوب‌شرق نیز
شروع شده که پیشرفت‌ فیزیکی آن از طرح غدیر کم‌تر است.
شریعتی گفت: طرح آبرسانی شمال‌شرق نیز که یکی از گلوگاه‌های ما
است، پیشرفت کمی داشته و اجرای آن ضروری است زیرا تامین آب
شرب و کشاورزی به اجرای این طرح وابسته است. در صورت عدم
اجرای این طرح، به ویژه در باغملک با بن‌بست مواجه می‌شویم که
امیدواریم در این آینده نزدیک این پروژه انجام شود.
وی افزود: در سال 98 برآورد شده بود که برای حل مشکل فاضلاب
اهواز 4 هزار میلیارد تومان اعتبار نیاز است که این عدد بسیار بزرگ
است و امکان انجام آن در کوتاه‌مدت سخت است بنابراین مقام معظم
رهبری با برداشت 100 میلیون یورو از صندوق توسعه موافقت کردند
که امسال 50 میلیون یورو از این میزان اختصاص می‌یابد و مابقی نیز در
سال آینده اختصاص می‌یابد.