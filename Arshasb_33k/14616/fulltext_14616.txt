14616
راهپیمایی‌های صلح آمیز متهم کردند و در حالیکه پرچم نپال را در
دست داشتند، فریاد می‌زدند: پادشاه لطفا برگرد و کشور ما را نجات بده.
ما می‌خواهیم سلطنت برگردد و جمهوری ملغی شود.
چندین هفته اعتراضات خیابانی در 2006 باعث شد تا پادشاه وقت
نپال کشورداری مستبدانه خود را کنار بگذارد و دموکراسی اعلام
کند. دو سال بعد، یک پارلمان جدید منتخب به ملغی شدن سلطنت رای داد
و با روی کار آمدن رئیس جمهوری، این کشور یک جمهوری اعلام
شد.
از آن زمان، پادشاه به عنوان یک شهروند خاص بدون هیچ قدرتی یا
حفاظت دولتی در نپال ساکن است. وی هنوز هم در میان مردم مورد
حمایت است اما شانس کمی برای بازگشت به قدرت دارد.
معترضان همچنین خواسته‌اند که نپال بار دیگر یک کشور هندو شود.
بسیاری از نپالی‌ها پیروی آیین هندو هستند اما کمی پس از پایان
سلطنت در این کشور، پارلمان تصمیم گرفت تا نپال را به سمت یک کشور
سکولار سوق دهد.
اولی پس از آنکه حزب کمونیست نپال سه سال قبل در انتخابات
پارلمانی پیروز شد، نخست وزیر نپال شد و حزبش و حزب شورشیان
سابق مائوئیست با هم ادغام شدند تا یک حزب متحد کمونیست را پیش از
انتخابات شکل دهند.