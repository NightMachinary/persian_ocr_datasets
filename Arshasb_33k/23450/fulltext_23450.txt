23450
در تازه‌ترین ضربات واردشده بر بازماندگان گروه‌های
ضدانقلاب، امروز یک خانه تیمی متعلق به سازمان مجاهدین خلق
(منافقین) در تهران و 10 خانه تیمی متعلق به سازمان پیکار در راه آزادی
طبقه کارگر در شیراز با تلاش نیروهای سپاه پاسداران انقلاب اسلامی
متلاشی شد. در واکنش به این دو عملیات، عناصر این دو سازمان نیز 4 نفر
را در تهران و یک نفر را در شیراز به شهادت رساندند.
درپی کشف یک خانه تیمی منافقین در خیابان دستور تهران، نیروهای
پاسدار از ساعت 6 صبح با ساکنان این خانه درگیر شدند. در این
درگیری که تا ساعت 09:15 ادامه داشت، 6 نفر از منافقین کشته شده و
تعدادی اسلحه نیز از آنان به دست آمد.
در شیراز نیز پس از شناسایی 10 خانه تیمی متعلق به گروه پیکار، سپاه
پاسداران این شهر در عملیاتی با حمله به این خانه‌ها بیش از 70 نفر از
بازماندگان این گروه را که گفته می‌شود به‌دنبال ضربات واردشده به
آن‌ها در ماه‌های گذشته، از سایر شهرها به شیراز آمده و قصد خروج از
کشور را داشتند، دستگیر کردند.
در واکنش به عملیات سپاه پاسداران در کشف و انهدام خانه تیمی
سازمان مجاهدین خلق (منافقین) در تهران، ساعت 8 صبح، سه تن از
عناصر این سازمان در خیابان سهروردی به راننده یک اتومبیل تویوتا
حمله کرده و با زور و تهدید اتومبیل را به سرقت بردند و در خیابان