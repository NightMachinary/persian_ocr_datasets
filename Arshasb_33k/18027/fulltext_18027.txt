18027
گرفتیم به هیچ وجه به معنای اجازه دادن به دولت و حامیان آن نیست تا
ماهیت سیستم اقتصادی ما که توسط قانون اساسی محافظت می‌شود را
تغییر دهند. دولت دیاب تحت فشارهای شدید مالی و کمبود شدید ارز
خارجی است که باعث کاهش اعتماد به بانک‌های لبنان شده و در نتیجه
دولت را به در نظر گرفتن اقداماتی سختگیرانه برای جلوگیری از
خروج سرمایه از کشور وادار کرده است. در برنامه اصلاح اقتصادی
دولت حسان دیاب که قرار است در پارلمان به رأی گذاشته شود تأکید
شده که گام اول نجات اقتصاد کشور کاهش سود بانکی و سود سپرده با
هدف رونق اقتصادی است. در طرح اصلاح اقتصادی دولت لبنان
همچنین تجدید نظرهای اساسی در نحوه گرفتن مالیات و مبارزه با
قاچاق و مبارزه با فرار مالیاتی ازراه تعیین مالیات پلکانی براساس
قدرت پرداخت و نیز کاهش هزینه‌ها و بازسازی ساختار بخش عمومی
پیش بینی شده است. این طرح همچنین مخالفت ولید جنبلاط، رهبر
حزب سوسیالیستی پیشرو و سمیر جعجع، رئیس حزب القوات اللبنانیه
را به همراه داشته است.
سعد حریری محتمل‌ترین گزینه برای نخست وزیری لبنان
به گزارش ایسنا، روزنامه الجمهوریه لبنان نوشت: احتمال مکلف
شدن مجدد سعد حریری، نخست‌وزیر سابق لبنان برای تشکیل دولت
وجود دارد اما هنوز این مساله نهایی نشده است. این مسئله نیاز به