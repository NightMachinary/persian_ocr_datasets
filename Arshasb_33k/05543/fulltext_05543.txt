5543
انهدام باند هرمی در چالوس
به گزارش پایگاه خبری پلیس، سرهنگ ذات الله رضوانی در تشریح
جزئیات این خبر گفت: در پی کسب خبری مبنی بر فعالیت یک شرکت
هرمی در شهرستان چالوس، مووضع در دستورکار پلیس آگاهی
قرار گرفت.
فرمانده انتظامی شهرستان چالوس، افزود: ماموران پس از بررسی
های همه جانبه و اقدامات اطلاعاتی موفق به شناسایی محل اختفای
متهمان شدند.
سرهنگ رضوانی، تصریح کرد: این افراد که در قالب یک باند 8 نفره از
استان های مختلف کشور اقدام به تبلیغ و عضوگیری برای یکی از
شرکت های هرمی می کردند در عملیاتی غافلگیرانه دستگیر شدند.
وی از کشف مقادیر قابل توجهی برنامه های تبلیغاتی از مخفیگاه این
افراد خبر داد و اظهار کرد: متهمان پس از تشکیل پرونده به مرجع قضائی
معرفی شدند.
فرمانده انتظامی شهرستان چالوس در خاتمه با اشاره به این که ، وعده‌
سرمایه‌گذاری با دریافت سود بالا، مهمترین شگرد شرکت‌های
هرمی است، از مردم خواست ضمن خودداری از شرکت در اینگونه
فعالیتها و تامل در انجام معاملات وسوسه‌ انگیز در صورت شناسایی
افرادی که در این زمینه فعالیت می کنند مراتب را به پلیس اطلاع دهند.