30787
در ابتدای این جلسه سیدمحمدرضا موالی‌زاده دبیر شورای فرهنگ
عمومی کشور با تبریک اعیاد، به برخی مناسبت‌های تقویمی در
روزهای گذشته اشاره کرد و گفت: مقام معظم رهبری همزمان با شیوع
کرونا به فرهنگ همیاری و همدلی مومنانه تاکید زیاد داشته‌اند و این
جلسه با این موضوع تشکیل شده است.
در ادامه میدری معاون رفاه اجتماعی وزارت تعاون، کار و رفاه
اجتماعی گزارشی از شرایط اقتصادی پدیدآمده در میان دهک‌های
آسیب‌دیده جامعه ارائه کرد.
در بخش دیگری وحید قبادی دانا رئیس سازمان بهزیستی کشور با
اشاره به اقدامات این سازمان همزمان با شیوع کرونا، گفت: این
ویروس سالمندان و افراد در معرض خطر را بیش از دیگران با خود مواجه
کرد.
او ادامه داد: از بهمن سال گذشته و همزمان با شیوع این ویروس کمیته
پیشگیری از بیماری‌های واگیردار در این سازمان تشکیل شد.
قبادی افزود: 2531مرکز ویژه معلولان، سالمندان، افراد دارای
مشکلات روحی و روانی و حرکتی در کشور وجود دارد و در کنار آن
بسیاری از مراکز نگهداری از فرزندان بی سرپرست و افراد دارای اعتیاد
که به صورت شبانه‌روزی نگهداری می‌شوند وجود دارد که آن‌ها هم
در معرض این ویروس قرار دارند.