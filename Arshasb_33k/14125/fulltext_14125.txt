14125
مستعد و با ظرفیت در رشته کشتی است که در صورت حمایت مالی و فنی به
پیشرفت بسیار مطلوبی طی سال‌های آینده می‌تواند برسد.
وی ادامه داد: متاسفانه کشتی کشور به لحاظ کیفیت و کمیت با کاهش
مواجه شده است. در دهه 70 و اوایل دهه 80 که جمعیت کشور 60
میلیون نفر بود، یک میلیون کشتی‌گیر حرفه‌ای داشتیم اما امروز این
میزان به 45 هزار نفر کاهش یافته است. این در حالی است که کشتی،
ورزش اول کشور است و باید بیش از این‌ها پیشرفت داشته باشد.
رئیس فدراسیون کشتی با اشاره به مساعدت ستاد کرونا گفت: علی‌رغم
تعطیلی باشگاه‌های ورزشی مسابقات لیگ و انتخابی کشتی بدون
حضور تماشاگران بود اما به صورت زنده از تلویزیون پخش شد.
دبیر با بیان اینکه دور برگشت مسابقات لیگ برتر نیز طی روزهای آینده
برگزار خواهد شد، اظهار داشت: علی‌رغم تعطیلی باشگاه‌های
ورزشی تا حد توان اجازه ندادیم کشتی بخوابد اما این تعطیلی‌ها
وضعیت 3 الی 4 سال آینده کشتی را با نگرانی مواجه کرده است.