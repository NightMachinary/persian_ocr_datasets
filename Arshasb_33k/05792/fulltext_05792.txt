5792
اگر مردم کرونا را جدی نگیرند گیلان دوباره رکورددار می شود
دکتر آبتین حیدرزاده در گفت وگو با ایسنا، با بیان اینکه ابتلا به کرونا در
گیلان اصلا کاهش پیدا نکرده است، گفت: متاسفانه با وجود
هشدارهای مکرر و فراوانی که از رسانه های مختلف به مردم گیلان داده
شده، همچنان روند ابتلا به بیماری کرونا آرام آرام رو به افزایش است.
وی از بستری 70 بیمار کرونایی در سطح بیمارستان های استان طی روز
گذشته خبر داد و یادآور شد: در حال حاضر تعداد کل بستری های
گیلان از همه یک ماه گذشته بیشتر است و اگر مردم کرونا را جدی نگیرند
دوباره رکورددار می شویم.
معاون بهداشتی دانشگاه علوم پزشکی گیلان، از مردم خواست تنها در
موارد ضروری از خانه خارج شوند و تصریح کرد: برگزاری
مراسمات و تجمعاتی همچون عزا و عروسی، میهمانی، گردش در
ساحل و رفتن به پاساژ و... منع دارد.
حیدرزاده، همچنین با تاکید بر لزوم استفاده از ماسک، خاطرنشان
کرد: در صورت خروج از منزل و در فاصله کمتر از یک و نیم متر با دیگران
حتما ماسک به همراه داشته باشیم و فصله اجتماعی را رعایت کنید.
وی با ابراز تاسف از برگزاری مراسم عروسی در دو شهرستان گیلان طی
روز گذشته، گفت: همکاران دانشگاه علوم پزشکی استان در محل
برگزاری مراسم حضور پیدا کردند و خواستار اتمام هرچه سریع تر