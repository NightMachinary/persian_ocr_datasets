23872
وی عنوان می‌کند: ما در باغستان سنتی زمین‌های مرغوب داریم که هر
چه از این شعاع دور شویم زمین‌ها برای کشاورزی نامرغوب و به
شوره‌زار تبدیل می‌شود؛ مسئولان به بهانه توسعه شهری باغستان را
ویران می‌کنند و زمین‌های کشاورزی را به بهانه توسعه شهری از بین
می‌برند، چه اشکالی دارد که توسعه شهری در شوره‌زارها انجام شود و به
این فکر کنند که در آینده چطور می‌شود در شوره‌زار باغداری کنیم؟
تخلیه نخاله، باغستان را نابود می‌کند
حاجی کریمی بیان می‌کند: یکی دیگر از مسائلی که با آن روبه‌رو هستیم
تخلیه شبانه نخاله در باغستان است، امیدوارم روزی برسد که
همشهریان شبانه نخاله را خالی نکنند، اغلب نخاله‌ها را لبه باغستان
تخلیه می‌کنند و باعث نابودی بوته‌های آن قسمت می‌شوند
درحالی‌که آن قسمت را ما برای رهگذران در نظر می‌گیریم تا از
محصولاتش استفاده کنند.
نبود تشکیلات مشکل اصلی باغستان است
حاجی کریمی خاطرنشان می‌کند: مهم‌ترین مشکل این است که ما
تشکیلات نداریم که افراد پیشکسوت و دلسوز باغستان حضور پیدا
کنند، در حال حاضر سازمان باغستان تنها سازمان مربوط به باغستان
است که رئیس سازمان با باغات باغستان آشنایی کامل ندارد اما توجه
کنیم که برای حراست از باغستان یک نفر کافی نیست و باید همه