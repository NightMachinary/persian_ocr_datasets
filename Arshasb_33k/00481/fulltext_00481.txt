481
آسمانی شدن دومین شهید مدافع سلامت گلستان
رئیس دانشگاه علوم پزشکی گلستان در گفت‌وگو با ایسنا با اعلام این
خبر، گفت: حسن نظری از کارکنان بیمارستان پنج آذر گرگان بود که
از چندی قبل به ویروس کرونا مبتلا شده بود و بعد از چند روز بستری در
بخش آی سی یو بیمارستان، جان خود را از دست داد.
عبدالرضا فاضل بیان کرد: مراسم بدرقه دومین شهید مدافع سلامت
استان گلستان صبح فردا چهارشنبه 22 مردادماه در بیمارستان پنج
آذر گرگان برگزار خواهد شد. سپس پیکر او برای خاکسپاری به
سرخنکلاته منتقل می‌شود.
به گزارش ایسنا، حسن نظری متولد سال 1345 و از جانبازان هشت سال
دفاع مقدس بود.
دکتر عبدالله عباسی اولین شهید مدافع سلامت جامعه پزشکی استان
گلستان در راه مقابله با کرونا بود که فروردین‌ماه امسال به دلیل ابتلا به این
ویروس جان خود را از دست داد.
آسیب جدی کرونا به تولید کنندگان گل و گیاه
جهانبخش غلامی در گفت و گو با ایسنا با اشاره به اینکه گل در ایران به سه فرم
تولید می‌شود، گل‌های آپارتمانی، گل‌های شاخه بریده و گل‌هایی
که مربوط به فضای سبز مانند درخت و درختچه است اظهار کرد:
بیشترین آسیب را کرونا به کسانی وارد کرده که گل‌های شاخه بریده