8795
رژه رفتند. این دانشگاه به آموزش افراد با استعدادی در امور دفاع ملی و
فناوری مبادرت می‌ورزد.
همچنین گمان می‌رود که این نخستین بار باشد که کره شمالی یک
دانشگاه را به نام رهبر کنونی خود تاسیس می‌کند اگرچه پیشتر چندین
مدرسه به نام کیم ایل سونگ و کیم جونگ ایل، رهبران سابق این کشور
آسیایی تاسیس شده است.
خبرگزاری رسمی کره شمالی به جزئیات بیشتری در این باره اشاره
نکرده است. بر اساس نامی که بر این دانشگاه گذاشته شده، هدف آن
آموزش دانشجویان در رشته‌های علوم و فناوری مرتبط با توسعه
تسلیحاتی است.
کیم جونگ اون، رهبری کره شمالی علاقه زیادی به فناوری و علوم
مربوط به توسعه موشکی و سایر سیستم‌های تسلیحاتی دارد.
هنوز مشخص نیست که این دانشگاه چه زمانی و کجا آغاز به کار کرده
است.
کارشناسان احتمال می دهند که این دانشگاه با ادغام کالج دفاع ملی در
کانگی، شهری در شمال این کشور و یک کالج در حومه پیونگ یانگ
برای آموزش جنگ سایبری تشکیل شده باشد.