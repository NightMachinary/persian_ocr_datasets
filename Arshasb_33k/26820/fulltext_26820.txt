26820
لرستانی در این رابطه هم گفت: می‌دانیم فرصت چندانی تا شروع
مسابقات معوقه نداریم، برای همین تلاش خواهیم کرد تا ظرف چند
روز آینده با تشکیل نشستی در باشگاه، تصمیم قطعی بگیریم که
تمرینات را شروع کنیم، یا خیر.
هنوز غرامت اسکوچیچ را نگرفته‌ایم / به دنبال باز شدن پنجره باشگاه
هستیم
علی عیسی‌زاده در گفت‌وگو با ایسنا، درخصوص وضعیت صنعت نفت
آبادان برای حضور در لیگ برتر کشور، اظهار کرد: همان‌طور که همه
می‌دانند به مدت 2 ماه وضعیت باشگاه بلاتکلیف بود تا این‌که تصمیم بر
این شد که هیات‌مدیره قبلی به کار خود ادامه دهد. با توجه به زمانی که از
دست دادیم نیز آخرین باشگاهی بودیم که وارد بازار نقل و انتقالات
شدیم و12، 13 روزی است که اقدام به جذب بازیکن کرده‌ایم. البته
هنوز پنجره نقل و انتقالات باشگاه بسته است و همزمان که پیگیر جذب
بازیکنان مورد نظر سرمربی تیم هستیم، به دنبال رفع مشکلات مالی و باز
شدن پنجره نقل و انتقالات نیز هستیم.
وی در پاسخ به این سوال که آیا در نهایت پول غرامت اسکوچیچ به
باشگاه رسید؟ گفت: هنوز خیر ولی در مرحله انتقال است. البته از این
بابت به دلیل مشکلات مالیکمی تحت فشاریم و اگر پول هرچه سریع‌تر به
حساب باشگاه واریز نشود، مجبوریم از طریق فیفا پیگیری ‌کنیم.