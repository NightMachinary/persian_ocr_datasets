16317
پس چرا می‌نویسید؟
محرک نوشتن همواره جهلی بزرگ است؛ جهلی که در آن گزاره‌ای نهان
شده است. گزاره‌ای که می‌گوید: «من چیزی می‌دانم که شما
نمی‌دانید.» به گمان من با رفع‌شدن این جهل و تبدیل و جایگزینی آن با
جهل‌های جدید، آدمی فرصت نوشتن پیدا می‌کند. روزی که بداند
چیزی بیشتر از دیگران نمی‌داند احتمالاً روزی‌ است که نخواهد
نوشت.
تا به حال به این مسأله فکر کردید که تنهایی انسان امروزی چه تفاوتی با
تنهایی انسان‌های گذشته‌های تاریخی دارد؟
ذات تنهایی هیچ تفاوتی نکرده بلکه آن چه تفاوت پیدا کرده احساس
تنهایی است. با همین چیزهایی که در دست ماست، مثل شبکه‌های
اجتماعی و ... تصور می‌کنیم که از تنهایی نجات پیدا کرده‌ایم اما به نظر
می‌رسد که در شبکه‌های اجتماعی و فضاهای مجازی فقط وقت تلف
می‌کنیم تا متوجه تنهایی‌مان نشویم اما ذات این تنهایی‌ها یکسان است
و تفاوتی با هم ندارند.
کرونا و قرنطینه‌اش به نظر انسان را نه به اختیار، بلکه به اجبار تنهاتر کرد.
این جنس از تنهایی دیگر خودخواسته نبود بلکه تابع شرایطی بود که
پیش آمد بود و آدم‌ها را بیش از پیش از یکدیگر دور و تنهاتر کرد. این
جنس از تنها شدن چه مابه‌ازایی از مفهوم تنهایی دارد؟