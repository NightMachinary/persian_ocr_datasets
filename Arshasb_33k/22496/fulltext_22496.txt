22496
می‌کند. خارج شدن از قاچاق مواد مخدر، صرفا دست کشیدن از
مقداری ثروت بیشتر نیست بلکه ترک هویتی است که برخلاف هویت
قبلی همراه با موفقیت، احترام و نفوذ است.
بخشی افزود: همچنین شبکه ارتباطات و روابطی که فرد با دیگران
درگیر در این مساله برقرار می‌کند، موجب می‌شود که حتی اگر
بخواهد از این شبکه خارج شود، دیگران فشار بیاورند و اجازه ندهند
از این شبکه خارج شود. او دیگر صرفا مسئول رفتار خود نیست بلکه
مجموعه‌ای از دیگران را نیز مدیریت و یا با آن‌ها همکاری می‌کند.
وی ادامه داد: درگیری در شبکه روابط نقشی و نیازهای متقابل برای
چرخه توزیع مواد مخدر، شکل‌گیری یک هویت موفق دربردارنده
احترام، قدرت و نفوذ به علاوه شبکه دوستان و همراهانی که زندگی
حرفه‌ای او را می‌سازند، همگی موجب می‌شود فردی که درگیر در یک
حرفه(اعم از مشروع یا نامشروع) شده، در همان کار و بار بماند. او حتی
اگر خود بخواهد نیز نخواهد توانست به سادگی از آن بیرون بیاید. به
همین خاطر اینکه یک تاجر علی‌رغم ثروت فراوان همچنان در حرفه
خود باقی می‌ماند، نیاز یا طمع او به ثروت بیشتر نیست بلکه مجموعه
شبکه ارتباطی و معنی‌داری زندگی است که او با این حرفه برای خود
ساخته است.
عضو هیات علمی پژوهشکده گردشگری جهاد دانشگاهی خاطرنشان