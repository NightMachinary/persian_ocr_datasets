22826
غیرنظامی ارشد که احتمالا مجوز ارتکاب این نقض‌ها را صادر
کرده‌اند یا برای این نقض‌ها مجازاتی در نظر نگرفته‌اند در هیچ دادگاه
آمریکایی محاکمه نشده‌اند. حتی با وجود تلاش‌های آمریکا برای
دستیابی به توافق صلح در افغانستان تناقض آشکاری وجود دارد و
آمریکا از کسانی که به دنبال اجرای عدالت در خصوص جنایت‌های
وحشتناک در جنگ افغانستان هستند انتقام می‌گیرد.
جوزپ بورل، مسؤول سیاست خارجه اتحادیه اروپا هم درخصوص
تحریم‌های ترامپ علیه مسؤولان دیوان کیفری بین‌الملل به دلیل
انجام تحقیقات درباره جنایت‌های جنگی احتمالی توسط نیروهای
آمریکایی در افغانستان ابراز نگرانی کرد.
وی در نشست خبری در بروکسل، مقر اتحادیه اروپا گفت، این اتحادیه
همواره از دیوان کیفری حمایت می‌کند. این دیوان نقش بزرگی در
اجرای قوانین بین‌المللی و تحریم‌ جنایت‌های بین‌المللی ایفا می‌کند.
بنابراین لازم است که تمامی کشورها به دیوان کیفری به خاطر
مأموریت‌های بزرگی که انجام می‌دهد، احترام بگذارد.
بورل در ادامه اظهاراتش از احتمال بررسی موضوع تحریم مسؤولان
دیوان کیفری توسط آمریکا در نشست اتحادیه اروپا خبر داد.
همچنین جنبش مقاومت فلسطین حماس هم در واکنش به تحریم‌های
آمریکا علیه دیوان کیفری بین‌المللی اعلام کرد، اعمال این تحریم‌ها از