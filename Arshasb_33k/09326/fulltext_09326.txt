9326
تخصیص اعتبار به استان قم، متناسب با درآمدهای استان خواهد بود
عادل علیپور مدیر کل امور اقتصادی و دارایی استان‌قم در حاشیه
چهارمین جلسه ستاد درآمد و تجهیز منابع استان گفت: بر اساس تفاهم
نامه ای که اخیراً بین سازمان مدیریت و وزارت اقتصاد منعقد شده است،
تخصیص اعتبارات استانی متناسب با درآمدهای هر استان خواهد
بود.
وی افزود: هدف از انعقاد این تفاهم نامه،کمک به تامین اعتبارات هزینه
ای و تملک دارایی سرمایه ای استانهاست که اجرای مطلوب این طرح، به
توزیع عادلانه اعتبارات استانی می انجامد. علیپور تصریح کرد:
منابع و مصارف مازاد درآمد استانی و سهم استان از مازاد درآمد در این
تفاهم نامه به خوبی دیده شده است. نماینده وزیر اقتصاد در استان قم
ادامه داد: وصول اعتبار بیشتر برای استان، منوط به تلاش و کوشش
دستگاههای درآمد زا و همکاری شهروندان عزیز است و وصول
درآمد بیشتر، مستقیما در سطح رفاه شهروندان و توسعه همه جانبه
استان، موثر است. وی با مثبت خواندن طرح تخصیص اعتبارات
استانها بر اساس وصول درآمد ، تصریح کرد: این مهم، باعث میشود که
هر پرداخت مالیاتی، گمرکی و واریز به خزانه، با احساسی مثبت تر از
گذشته از سوی شهروندان صورت گیرد. وی در پایان گفت: از
اصحاب رسانه استان ، اشخاص موثر و سخنوران مذهبی، ائمه جمعه و