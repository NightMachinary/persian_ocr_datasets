6188
بادی با سرعت 108 کیلومتر بر ساعت زابل را درنوردید
محسن حیدری در گفت وگو با ایسنااظهار داشت: این باد شدید شعاع
دید افقی در محدوده فرودگاه زابل را به 2000 متر کاهش داد و کیفیت
هوای زابل را ناسالم کرد.
وی ادامه داد: هم اکنون قدری از سرعت وزش باد در این شهر کاسته شده
و سرعت لحظه ای باد 68 کیلومتر بر ساعت است که انتظار می رود رفته
رفته از سرعت وزش باد کاسته شود.
مدیرکل هواشناسی سیستان و بلوچستان خاطرنشان کرد: در زهک از
دیگر شهرهای شمالی استان نیز وزش باد شدید با سرعت 79 کیلومتر بر
ساعت موجب خیزش گردوخاک و کاهش دید افقی به 4000 متر شد.
حیدری ادامه داد: وزش باد سبب کاهش دمای هوای شهرهای شمالی
استان شد به طوریکه کمینه دمای زابل در صبح امروز شش درجه
سلسیوس نسبت به روز گذشته سردتر شده است.
وی اضافه کرد: بر اساس خروجی نقشه های پیش یابی و مدل های جوی از
وزش باد همچنان تا بعدازظهر پنج شنبه در شمال و نوار شرقی استان
ادامه دارد.
عضو ستاد مدیریت بحران سیستان و بلوچستان گفت: پیش بینی می شود
کاهش دما صرفاً برای امروز باشد و از فردا مجدد روند افزایش دمای هوا
آغاز شود.