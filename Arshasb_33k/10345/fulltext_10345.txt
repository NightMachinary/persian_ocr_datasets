10345
گردشگری، صنعتی است که بسیاری از مشاغل و صنایع را تحریک
می‌کند، موضوعی که «عنایت‌الله رحیمی» استاندار فارس نیز به آن
اذعان دارد و در این باره می‌گوید: گردشگری محرک دیگر مشاغل است
و تحریک و توسعه اقتصاد گردشگری به گونه‌ای است که قسمتی از
فعالیت‌های اقتصادی دیگر مانند اقتصاد سوغات، اقتصاد صنایع
دستی و اقتصاد حمل و نقل که مورد استفاده و نیاز گردشگران به شمار
می‌رود را متاثر از خود می‌سازد لذا با تعطیلی پنج شنبه‌ها شاهد رونق
مناسب بخشی از گردشگری خواهیم بود.
«عباس رضایی» استاندار اصفهان هم تعطیلی پنج‌شنبه‌ها را لازمه
توسعه گردشگری داخلی می‌داند و با نگاهی فراتر از اقتصاد
گردشگری، به اهمیت آن در افزایش راندمان کاری، مصرف بهینه
انرژی و تاثیر در کاهش مسائل زیست محیطی مانند آلودگی هوا اشاره
و در این خصوص اظهار می‌کند: با نگاهی به تعطیلی دو روزه در
کشورهای دیگر دنیا می‌توانیم به اهمیت نقش تعطیلات در اقتصاد این
کشورها پی ببریم.
افزایش مراودات گردشگری بین این سه استان و تکمیل نیازها و انواع
گردشگری هم مسئله مشترکی است که هر سه استاندار نسبت به آن ابراز
امیدواری می‌کنند و خواستار توجه و تصمیم هیات دولت در این باره
هستند.