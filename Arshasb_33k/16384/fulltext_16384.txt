16384
رغبتی: خلیل‌زاده دو سال دیگر قرارداد دارد
به گزارش ایسنا، علی رغبتی در گفت‌وگو با رسانه رسمی باشگاه
پرسپولیس، در ارتباط با مسائل روز تیم و باشگاه و بعضی موضوعات
مطرح شده، توضیحاتی را ارائه کرد.
او ابتدا درباره اظهارات شجاع خلیل‌زاده گفت: از مسائلی که مطرح
شده است تعجب می‌کنم. اظهارات وی به شوخی می‌ماند تا واقعیت.
آقای خلیل‌زاده در یکی دو هفته‌ای که باشگاه به شدت درگیر نقل و
انتقالات و رفع نیازهای تیم با توجه به فاصله کم تا لیگ قهرمانان بوده
است، مراجعه کرد، دو، سه جلسه غیررسمی هم داشتیم. آقای خلیل‌زاده
کل امور قراردادی خودش را به مدیر برنامه سپرده است و جلسه رسمی با
وی برگزار می‌شود. این مواردی که درباره دستور وزارت ورزش
عنوان شد، صحت ندارد.
این عضو هیات مدیره پرسپولیس، ادامه داد: نهادهای نظارتی در
باشگاه‌هایی مثل پرسپولیس که دولتی است، مستقر هستند. روی
مسائل مالی و قراردادها نظارت دارند. برای هر قرارداد، باید توجیه و
توضیح وجود داشته باشد ولی این طور که او مطرح کرده نیست.
او ادامه داد: با مدیر برنامه خلیل‌زاده هم دو جلسه رسمی داشتیم که
آخرین آن سه‌شنبه بود. پیشنهاد خودشان را مطرح کردند. تصمیم
درباره این پیشنهاد را یک نفر انجام نمی‌دهد. باید در هیات مدیره مطرح