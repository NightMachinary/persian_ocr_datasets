1776
اجرای همسان سازی حقوق بازنشستگان کشوری از مهرماه/گواهی
کسر حقوق آنلاین می شود
به گزارش ایسنا، اکبر افتخاری امروز (چهارشنبه) در جریان سفر به
استان سیستان و بلوچستان و در نشست با روسای کانون های
بازنشستگی این استان با قدردانی از وزیر تعاون، کار و رفاه اجتماعی و
رئیس سازمان برنامه و بودجه برای توجه جدی به موضوع همسان
سازی حقوق بازنشستگان کشوری، گفت: با هماهنگی های انجام شده
با سازمان برنامه و بودجه همسان سازی حتما از مهرماه مطابق با ضوابط
ابلاغی اجرایی می شود.
افتخاری، اظهار کرد: مقدمات اجرای همسان سازی و صدور احکام
فراهم شده و این صندوق آمادگی دارد تا پس از صدور مجوزهای لازم
از مراجع ذی صلاح و طبق ضوابط اجرایی ابلاغ شده نسبت به صدور
احکام جدید اقدام کند.
به دنبال ارائه خدمات دندانپزشکی هستیم
وی در خصوص بیمه تکمیلی درمان نیز گفت: اولویت برنامه ای ما از روز
اول، بهبود بیمه تکمیلی درمان بوده چراکه اگر هزینه های این بخش
پوشش داده شود، به طور قطع کیفیت زندگی نیز بهبود خواهد یافت.
افتخاری ادامه داد: بیمه تکمیلی نسبت به گذشته یک گام اساسی بهبود
پیدا کرده است. براساس بودجه تخصیص داده شده سرانه هر نفر از 60