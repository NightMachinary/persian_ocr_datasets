27993
به گزارش ایسنا، به نقل از خبرگزاری آناتولی ترکیه، مجلس شورا و
پارلمان بحرین پس از اعلام دستیابی به توافقی کامل برای عادی‌سازی
روابط میان منامه و تل‌آویو، بیانیه مشترکی را منتشر کرده و در آن از
دولت این کشور خواستند هنگام اتخاذ هرگونه تصمیمی در آینده در
این زمینه (عادی‌سازی) با دستگاه قانون‌گذاری بحرین مشورت
کند.
با این وجود این دو شورا از توافق یاد شده استقبال کرده و اعلام آغاز
روابط با رژیم صهیونیستی را تبریک گفتند، آنها همچنین ادعا کردند
که این اقدام به نفع امنیت و ثبات منطقه است.
ساختار قانون‌گذاری در بحرین شامل دو اتاق است، یکی پارلمان که
از اختیارات متعدد قانونی و نظارتی برخوردار است و دیگری مجلس
شورا (شورای مشورتی با اختیارات کمتر) که مستقیما از سوی شخص
پادشاه تعیین می‌شوند.
این انتقاد غیرمستقیم بازتاب گسترده‌ای در شبکه‌های اجتماعی
بحرین داشت و کاربران بحرینی توییتر این سوال را مطرح کردند که
آیا درباره توافق عادی‌سازی اخیر با پارلمان (اتاق اول) و مجلس
شورا (اتاق دوم) مشورت شده است.
یک کاربر بحرینی به نام ابو عبدالله نوشت: چرا دستکم نظر مجلس شورا
گرفته نشد تا این تصمیم وجه قانونی بگیرد؟