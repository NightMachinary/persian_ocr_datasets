22927
وزیر آموزش و پرورش تصریح کرد: مدرسه فقط کانون یادگیری
نیست، مدرسه توسعه تعاملات جمعی، افزایش توانمندی‌های
جسمی، روحی و اجتماعی دانش آموزان را به دنبال دارد بنابراین باید
مدارس جان بگیرند و نبض زندگی در مدارس به حرکت درآید. این
کار آغاز شد و امیدواریم با حمایت و کمک مدیران و خانواده‌ها امسال
با حفظ سلامت دانش آموزان همراه با آموزش باکیفیت باشد.
وی درادامه گفت: توانایی یک پیش نیاز ساده برای زندگی است. همه
برای ایفای نقش باید توانمند شوند، توانمندی شرط مواجهه
هوشمندانه با شرایط غیرعادی است. موضوع توانمندی در آموزش
و پرورش و افزایش توانمندی دانش آموزان یک ماموریت اساسی
است که در سند تحول بنیادین و فرمایشات مقام معظم رهبری مورد
تاکید قرار گرفته است و این ویژگی‌ها تاثیر بسیار بالایی در تربیت
جسمی و ذهنی دانش آموزان دارد.
حاجی میرزایی اقدام معاونت تربیت و بدنی سلامت را در اعزام
کاروان اقلام ورزشی و بهداشتی به مدارس کشور را یک حرکت
نمادین دانست که برای ایجاد تحرک و پویایی در جامعه و مدارس مفید
است و گفت: تربیت بدنی و سلامت در برنامه درسی ملی، به عنوان یکی از
حوزه‌های یادگیری مورد تاکید جدی است و هدف این حوزه
یادگیری، برقراری سلامت کامل جسمی و روانی دانش آموزان،