26537
هشدار یک اقتصاددان درباره بروز رکود در آمریکا با موج دوم کرونا
به گزارش ایسنا، به نقل از خبرگزاری اسپوتنیک، مارک زندی،
اقتصاددان ارشد بخش تجزیه و تحلیل شرکت خدمات مالی مودی در
جریان مصاحبه با شبکه سی‌ان‌بی‌سی به فرمانداران آمریکایی که به
دنبال بازگشایی کسب‌وکارهای ایالت‌هایشان هستند، هشدار داد.
وی گفت: اگر موج دوم ابتلا به ویروس کرونا را داشته باشیم، قطعا شاهد
یک رکود و کسادی خواهیم بود. احتمالا ما مجددا تعطیلی اعلام
نخواهیم کرد اما بدون شک موج دوم کرونا مردم را وحشت‌زده
خواهد کرد و فشار زیادی به اقتصاد وارد می‌کند.
منظور مارک زندی از یک رکود و کسادی یک دوره 12 ماهه یا طولانی‌تر
است که در آن آمریکا یک نرخ بیکاری دو رقمی خواهد داشت.
اظهارات این اقتصاددان برجسته چند ساعت پس از آن مطرح شد که
وزارت کار آمریکا نرخ بیکاری این کشور در آوریل سال جاری
میلادی را 14.7 درصد گزارش کرد؛ آماری که حاکی از یک افزایش
دو رقمی در نرخ بیکاری آمریکا است چرا که این رقم در ماه مارس برابر با
4.4 درصد بود.
براساس گزارش نیویورک تایمز، تا روز دوشنبه تنها 15 ایالت آمریکا
همچنان تعطیل بوده یا محدودیت‌های مربوط به ویروس کرونا را
حفظ کرده و دستور ماندن در خانه را رعایت کرده‌اند. 35 ایالت دیگر