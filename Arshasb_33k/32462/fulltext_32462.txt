32462
سخنگوی وزارت بهداشت افزود: 2713 نفر از بیماران مبتلا به
کووید19 در وضعیت شدید این بیماری تحت مراقبت قرار دارند.
به گفته وی، تا کنون 615 هزار و 477 آزمایش تشخیص کووید19
در کشور انجام شده است.
وی همچنین تاکید کرد که وضعیت استان خوزستان کماکان نگران
کننده است.
جهانپور همچنین گفت: در طول 24 ساعت گذشته در 14 استان، موارد
فوتی نداشته ایم و در 5 استان نیز فقط یک مورد فوتی ثبت شده است.
وی با بیان اینکه بیش از 75 درصد موارد شناسایی شده جزو موارد
سرپایی و موارد غیر بیمارستانی هستند، افزود: از بین موارد بستری
تهران و خوزستان صدرنشین هستند و خوزستان کماکان در وضعیت
قرمز بیماری است. تمهیدات لازم به خصوص در مناطق بیشتر درگیر
خوزستان صورت گرفته است و انتظار داریم در روزهای آتی با
کاهش تدریجی موارد در این استان مواجه شویم.
جهانپور با بیان اینکه موضوع فاصله‌گذاری هوشمند و فیزیکی
همچنان در دستور کار ما در همه نقاط کشور است، گفت: با توجه اینکه
سراسر دنیا وارد فاز بازگشایی تدریجی شده‌اند، قاعدتا بازهم نکات
حفاظت فردی و رعایت موازین بهداشتی فردی و عمومی بسیار اهمیت
دارد.