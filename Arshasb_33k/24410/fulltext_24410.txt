24410
منابع بیمه قالیبافان و کارگران ساختمانی باید مشخص شود
حجت الله میرزایی که در شورای اداری الیگودرز سخن می گفت،
اظهار کرد: برای پوشش بیمه ای جدید حتی یک نفر بیمه قالیبافان و
کارگران ساختمانی باید منابع مالی مورد نیاز تامین شود چون
سازمان تأمین اجتماعی نمی‌تواند با منابع داخلی خود کسی را بیمه
کند و منابعی که در بودجه های سنواتی تخصیص می یابد تکافوی
پوشش جدید را ندارد.
وی افزود: به دلیل فقدان منابع متاسفانه در لرستان از 5 هزار نفر قالیباف،
تنها 200 نفر و از 6 هزار و 200 نفر کارگر ساختمانی فقط هزار نفر بیمه
شده‌اند.
معاون وزیر تعاون، کار و رفاه اجتماعی ادامه داد: وظیفه ما نظارت و
پیگیری پروژه‌هایی است که در صندوق بازنشستگی کشوری
مصوب شده و در دستور کار وزارت تعاون، کار و رفاه اجتماعی قرار
می‌گیرد.
وی ادامه داد: برنامه مالی و زمان‌بندی در دستور کار قرار دارد اما هر سه
پروژه «گردشگری حوضیان» و «لاستیک‌سازی» موانعی حقوقی و
ارزی خارج از وزارت تعاون،کار و رفاه اجتماعی دارند؛ تکمیل
ظرفیت کشت و صنعت (دامپروری) 2000 راسی الیگودرز در
اولویت اصلی است.