30805
کرونا همتی جهانی می طلبد
کارن روحانی در گفت وگو با ایسنا درباره پساکرونا و تاثیر آن بر
سیاست کشورها و جهان گفت: وقایع اجتماعی و پیامدهای آن هرگاه
از عرصه مناسبات داخلی کشورها فراتر رود و به نوعی کلیه کشورها را
تحت تاثیر خود قراردهد موجد بروز روابطی جدید شده و طبعا مشی و
روش کشورها در برخورد با این وقایع بیانگر بینش و نگرش آنها به
جامعه بین المللی است.
وی افزود: بروز و همه گیری ویروس کووید 19 و گسترش آن از کشور
چین به سایر کشورها نیاز به همکاری در محو و التیام آلام ناشی از این همه
گیری را در میان کشورها ضروری کرده و کشورها بیش از پیش بر
اهمیت همکاری بین المللی در تفوق بر معضلات بین المللی وقوف
حاصل کرده‌اند. تکالیف و حقوق حاکم بر رفتار کشورها در بحران
های بین المللی نه تنها در عرف بین المللی بلکه در اسناد بین المللی متعددی
تصریح شده و اصول کلی حقوقی نیز مؤید این الزام می باشد اما این الزام و
تکلیف صرفاً جنبه حقوقی نداشته و بلکه در بسیاری از موارد جنبه
اخلاقی و نزاکتی آن بارزتر است.
این حقوقدان ادامه داد: کمک‌های بشر دوستانه و الزام کشورها در این
خصوص نه تنها مبتنی بر تعهدات بین المللی است بلکه خفته در روح
اسنادی است که در قالب اعلامیه ها و بیانیه‌ها از سوی کشورها صادر می