20023
طرح‌های پروازی می‌تواند در حل مشکلات فرودگاه بجنورد کارساز
باشد
ابراهیم قدمگاهی در گفت و گو با ایسنا، با اشاره به اینکه فرودگاه بجنورد
به لحاظ موقعیت جغرافیایی دچار مشکل است، شکی نیست،
اظهارکرد: اما می توان از موانع طبیعی موجود نیز فرصت ایجاد کرد و از
این فرصت ها برای توسعه فرودگاه بجنورد استفاده کرد.
وی با بیان اینکه وجود طرح های پروازی می تواند برای این فرودگاه
بسیار کارساز باشد، افزود: این فرودگاه طرح پروازی دارد اما می
توان بازنگری هایی را در آن انجام داد.
قدمگاهی با اشاره به طرح های پروازی ادامه داد: به عنوان مثال می توان
برای توسعه پروازها در این فرودگاه، راه های هوایی دسترسی به
فرودگاه را مورد بازنگری و ارتقا قرار داد که این امر انجام خواهد شد.
وی در ادامه تصریح کرد: از سوی دیگر این استان دارای پنج صنعت
مادر و بزرگ است و این صنایع نیز می توانند موجب توسعه فرودگاه
شوند.
این مقام مسئول تاکیدکرد: صنایع با حمایت های مالی و خرید
تعدادی از صندلی ها زمینه حمایت از این زیرساخت مهم استان را فراهم
خواهند کرد که به طور حتم، اولین تاثیر آن برای خود این صنایع
خواهد بود.