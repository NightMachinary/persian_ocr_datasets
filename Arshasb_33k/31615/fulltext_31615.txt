31615
این جامعه‌شناس با اشاره به این‌که کار کودکان علل مختلفی دارد و
نبایستی سطحی به آن نگاه کرد، افزود: ازجمله عوامل مؤثر بر آن
زمینه‌های فرهنگی و اجتماعی و محیط زندگی کودکان است.
وی عنوان کرد: همچنین تصور کودک نسبت به خود تحت تأثیر درک او
از خود و واکنش‌های دیگران به او قرار می‌گیرد که متأثر از متغیرهای
گوناگونی مانند سن، جنس، حمایت‌های اجتماعی و خانوادگی
و... است، بنابراین علاوه‌بر نگاه اجتماعی و بیرونی به این کودکان باید
مفهوم خودپنداری را از زاویه دید این کودکان نیز بررسی کرد.
مولایی افزود: 95 درصد از کودکان خیابانی پسر و سن آن‌ها بین 5 تا 18
سال است که حدود 90 درصد از آن‌ها دارای پدر یا مادر هستند و اعضای
جمعیت خانواده آن‌ها به طور میانگین هشت نفر است.
این جامعه‌شناس با اشاره به این‌که کودکان خیابانی به‌عنوان بخشی از
سرمایه انسانی هستند که سلامت جسم و روان آن‌ها می‌تواند نقش مهمی
در سلامت جامعه داشته باشد، تصریح کرد: طبق نظر یونیسف،
کودکان خیابانی با واقعیت تلخ جدایی از خانواده و خطر از دست دادن
امکانات اساسی همچون آموزش و بهداشت مواجه‌اند.
کودکان کار و ازدواج های زود هنگام عامل افزایش بازماندگان از
تحصیل در سیستان و بلوچستان
محمد قاسمی افزود: موضوع بازماندگان از تحصیل، دغدغه همه