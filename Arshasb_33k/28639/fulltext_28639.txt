28639
علاوه بر کمک به ایجاد هرچه سریع تر پروتکل‌های عمرانی کمیته
آموزش مجازی ایجاد و نسبت به آموزش پیمانکاران اقدام کنند و
علاوه بر کمیته آموزش، کمیته ای هم جهت نظارت و سرکشی به
کارگاه‌های عمرانی و تولید مصالح ایجاد شود.
معاون هماهنگی امور عمرانی استانداری فارس خاطرنشان کرد: در
برخی از کارگاه‌ها و محل‌های پروژه که بعضا به صورت دائم کارکنان
در آن محیط ها استقرار دارند، می‌توان از روش‌های غربالگری در
هنگام ورود اولیه آنها استفاده کرد و در طول مدت زمان اسکان آنها با
رعایت مسائل بهداشتی ریسک ابتلا و انتشار ویروس را پایین آورد.
برای انجام این غربالگری‌ها نیاز است تا با توجه به تجربیات چند ماه اخیر
نسبت به مستقر کردن دستگاههای تب سنجی در کنار پرسشنامه‌های
خود اظهاری اقدام شود تا بتوان افرادی که علایم و نشانه‌های اولیه را
دارند سریع تر شناسایی کرده و جهت قرنطینه و درمان معرفی شوند و
همچنین از آلوده کردن کسر بزرگ تری از کارکنان و فعالین
جلوگیری شود.
رضایی کوچی با اشاره به ظرفیت‌های فارس در زمینه‌های عمرانی،
گفت: واقعیت‌های جامعه نشان می‌دهد که در کنار رعایت جدی
مسائل بهداشتی و تامین سلامت مردم آن بخش از فعالیت‌های عمرانی و
تولیدی که امکان شروع آن‌ها وجود دارد، تعطیل نشوند.