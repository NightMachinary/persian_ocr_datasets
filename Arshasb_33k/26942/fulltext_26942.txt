26942
ها را تحمل می کردند تا به جایگاهی در این رشته برسند، اما اکنون با
وجود اینکه امکانات هم بیشتر شده، اما دیگر آن پشتکار و علاقه را بین
بسیاری از کسانی که وارد این رشته می شوند، نمی‌بینیم.
وی افزایش تعداد رشته های ورزشی را هم عامل دیگری برای کاهش
تعداد مخاطبین فوتبالی دانست و گفت: در گذشته تعداد رشته های
ورزشی موجود بسیار کمتر بود و برای همین فوتبال آموزان هم بیشتر
بودند.
ساسان سهامی دبیر سابق هیات فوتبال استان کرمانشاه هم در این
نشست، در پاسخ به سوال ایسنا درخصوص شائبه هایی که درخصوص
کنار رفتن وی از این سمت در آستانه برگزاری انتخابات هیات و
ارتباط آن با مدرک تحصیلی اش مطرح می شود هم گفت: هرچند که
براساس آئین نامه دبیر هیات باید دارای مدرک لیسانس باشد و بنده
دارای مدرک تحصیلی فوق دیپلم هستم، اما حدود چهارسال پیش با
پیشنهاد رئیس هیات استان به عنوان دبیر هیات به فدراسیون معرفی
شدم.
وی تصریح کرد: از آنجایی که سابقه 15 سال فعالیت در هیات و مدرسی
فدراسیون را داشتم، از سوی فدراسیون اعلام شد که با این سابقه برای
دبیری هیات استان مشکلی ندارم و از سوی دیگر هیات رئیسه فوتبال
استان هم این مسئله را تائید کردند.