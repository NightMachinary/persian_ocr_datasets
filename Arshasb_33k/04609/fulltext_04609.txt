4609
تاکنون اعلام سه آتش‌بس هم نتوانسته درگیری‌ها در قره باغ را
متوقف کند.
روز یکشنبه علی‌اف از تصرف شوشا، دومین شهر بزرگ این منطقه خبر
داد. مقامات ارمنستان اما می‌گویند درگیری‌ها در این منطقه ادامه
دارد.
گزارش شده در پی اعلام این خبر مردم باکو، پایتخت جمهوری
آذربایجان به خیابان‌ها آمده و به جشن و شادی پرداختند.
شهر شوشا، که ارمنستان آن را شوشی می‌نامد برای هر دو کشور از نظر
فرهنگی و استراتژیک حایز اهمیت است. این شهر در 15 کیلومتری
استپاناکرت (خان‌کندی)، مرکز قره‌باغ واقع است.
از زمان بروز درگیری‌ها در قره‌باغ دست کم یک هزار نفر کشته و دهها
هزار نفر هم بی خانمان شده‌اند.
قره‌باغ، مناقشه‌ای که دوباره شعله‌ور شده
از سال 1988 و زمانی که قره‌باغ کوهستانی، با جمعیت ارمنی و به عنوان
بخشی خودمختار از جمهوری آذربایجان در اتحاد جماهیر
شوروی اعلام کرد از جمهوری آذربایجان خارج می‌شود، میان
ارمنستان و جمهوری آذربایجان بر سر این منطقه تنش وجود دارد.
درگیری‌های سه دهه اخیر در این منطقه دهها هزار کشته بر جای گذاشت
و تعداد زیادی را آواره کرد.