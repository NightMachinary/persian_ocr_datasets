9031
این شورا تصریح ساخت، چین باید دست از تلاش برای پاپوش ساختن
برای شهروندان تایوانی بردارد و نشان دادن لی در تلویزیون مغایر با
فرآیند قانونی است.
تایید استفاده اضطراری از واکسن فایزر در مکزیک
به گزارش ایسنا، معاون وزیر بهداشت مکزیک با اعلام خبر تایید
استفاده اضطراری از واکسن کرونای فایزر/بیون‌تک در این کشور
گفت: این خبر امیدوارکننده است.
به گفته وزیر بهداشت مکزیک 24 عضو کمیته مقامات نظارت بر
بهداشت به استفاده اضطراری از واکسن کرونای فایزر/بیون‌تک رای
مثبت دادند.
مقامات مکزیک پیش‌تر از اجرای برنامه واکسیناسیون کرونا در این
کشور خبر داده بودند و این که کادر درمان در اولویت دریافت
واکسن قرار دارند.
پیش بینی شده 250 هزار دوز واکسن کرونا پیش از پایان این ماه وارد
مکزیک شود. همچنین 15 میلیون دوز دیگر تا ماه آوریل به این کشور
ارسال می‌شود.
به گزارش شبکه خبری سی ان ان، اخیرا دولت مکزیک اعلام کرده که
قراردادی برای تامین 34.4 میلیون دوز واکسن فایزر/بیون‌تک بسته
است.