31749
گانتس: ائتلاف با نتانیاهو اشتباه بود/ لیبرمن: در انتخابات بعدی شرکت
نکن
به گزارش ایسنا، به نقل از روسیا الیوم، بنی گانتس، وزیر جنگ رژیم
صهیونیستی در کنفرانسی خبری تصریح کرد که دست دادن با نتانیاهو
و تشکیل دولت ائتلافی با او اشتباه بود، زیرا او همیشه هرگونه توافقی را
نقض کرده است.
وی احزاب اسرائیلی هم‌پیمان با نتانیاهو را به مقابله با او در انتخابات
آینده فراخواند.
بنی گانتس، وزیر جنگ رژیم صهیونیستی و رهبر حزب آبی سفید
گفت: با این مردی (نتانیاهو) دست دادم که تعهد داده‌ام او را جایگزین
کنم. با کسی دست دادم که به وعده‌ای که به صورت همیشگی داده بود،
عمل نکرد. با این دست مصافحه کردم چراکه اسرائیل در وضعیت جنگ
است و من پیش از هر چیز، سرباز آن هستم و با این وجود مورد ظلم واقع
شده‌ام.
وی ادامه داد: در حالی که کرونا در حال شیوع است و می‌کشد و جان ما را
تهدید می‌کند، اما نتانیاهو به تحریک کردن‌ها ادامه می‌دهد چراکه به
منافع شخصی‌اش خدمت می‌رساند و در نتیجه می‌تواند از نگرانی
خود نسبت به دادگاه بگریزد.
گانتس تاکید کرد: ما نمی‌توانیم به او اجازه دهیم که ما را به بخش‌هایی از