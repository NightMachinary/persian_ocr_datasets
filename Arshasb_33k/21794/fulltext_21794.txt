21794
سویی دیگر به خاطر تحریم و بسته شدن راه‌های انتقال پول،
شرکت‌های خودروسازی برای تأمین قطعاتی که خارج از کشور
وارد می‌شد با مشکل مواجه شدند. در حقیقت علاوه بر مشکلات
مطرح‌شده، اقتصاد کشور نیز با چالش مواجه شده بود.
عضو هیئت‌علمی دانشگاه آزاد اسلامی قزوین بیان کرد: از ابتدای سال
99 شاهد افزایش نرخ ارز بودیم و تورم بالا داشتیم، علاوه بر آن با کاهش
قیمت نفت با کاهش درآمدهای ارزی مواجه شدیم و شیوع کرونا نیز
مزید بر علت شد و التهابی را وارد بازار خودرو کرد.
وی در خصوص عوامل مؤثر بر قیمت خودرو تشریح کرد: تأمین مواد
اولیه، نخستین عامل است، برای مثال در صنعت خودرو از ورق
گالوانیزه استفاده می‌شود و اگر نگاهی به این ورق داشته باشیم مشاهده
می‌کنیم که تقریباً قیمت‌ها نسبت به سال گذشته 2 برابر شده است،
درنتیجه قیمت خودرو افزایش یافت.
ثابت‌فر اشاره کرد: افزایش قیمت دلار، دومین عامل در افزایش قیمت
خودرو بوده است، قیمت هر دلار در سال گذشته حدود 13 هزار تومان
بود که با افزایش بیش از 2 برابری الآن 30 هزار تومان است.
این دکترای علوم اقتصادی در خصوص عامل سوم افزایش قیمت
خودرو به قوانین اشاره و بیان کرد: قوانینی مانند ممنوعیت واردات
برخی از مواد اولیه و خودروها باعث افزایش قیمت خودرو شده است.