18123
آنها نمی‌خواستند که ایران به تکنولوژی هسته‌ای دست یابد. گرچه
ایران این اتهام را رد و تکذیب می‌کرد ولی این چالش تا حدی طبیعی بود
و آنان توانستند اجماع علیه ایران اجماعی جهانی ایجاد کنند و
چندین قطعنامه بندهفتی و اجماعی را علیه ایران تصویب کردند. با این
حال یک راه برای گفت‌وگو و حل منازعه نیز بازگذاشتند و ایران نیز
پذیرفت و برجام محصول این فرآیند بود. پس از آن نیز ایران همچنان به
برجام ملتزم بود. هر چند به نظر من اشکالاتی در طرف ایرانی وجود
داشت ولی التزامش به نص برجام روشن و غیر قابل خدشه بود. تا این که
ترامپ آمد. اصل خروج او از برجام نوعی نقض عهد و غیر قابل قبول است.
در حقیقت جهان باید در برابر آن می‌ایستاد. نه به خاطر ایران، به خاطر
احترام به اصل بنیادی عهد و پیمان یا به خاطر خودشان. ولی چون تبدیل
به معاهده نشده بود و نوعی توافق بدون ضمانت اجرا بود قضیه قدری
تفاوت داشت. جهان اگرچه با آمریکا همراهی نکرد، مخالفت جدی نیز
نکرد، شاید به این علت که قادر به انجام کاری نیست. پس تا اینجا را هم در
قالب رئالیسم سیاسی می‌توان هضم کرد، به هر حال یک چالشی جدی
میان طرفین به وجود آمد و ایران نیز مقابله می‌کند.
با وجود این، تنگ کردن دایره تحریم‌ها به ویژه این آخرین تحریم که
شامل همه بانک‌های ایران می‌شود، حکایت از نوعی سقوط آزاد
اخلاقی در جهان است. سقوطی که فقط امثال ترامپ و پمپئو و حامیان