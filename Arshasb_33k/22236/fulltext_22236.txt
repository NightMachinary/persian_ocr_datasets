22236
باید بخاطر هم، همه‌مان همه اینها را تحمل می‌کردیم اما تحمل نکردیم،
تحمل نمی‌کنیم ...
ماه‌هاست که پارک‌ها و مراکز تفریحی را بسته‌اند تا بلکه این موج بگذرد و
باز همه بتوانیم راحت برویم پارک، راحت تفریح کنیم، راحت خرید
کنیم، راحت مهمانی برویم، دست بدهیم، گپ بزنیم. همین دریاچه
چیتگر یا دریاچه خلیج فارس، بیخ گوش پایتخت، تهران بزرگ،
بارها و بارها بسته شد اما درهای بام‌لندش که مرکز خرید و
پاساژگردی‌های از سر بی‌حوصلگی است، همیشه باز است و بخاطر
همین مرکز، موج آدم‌هاست که در خیابان «موج» به سمت بام‌لند و
دریاچه سرازیر می‌شود. بقیه جاها هم همینطور.
هر لحظه فراموش می‌کنیم که قانون یعنی قانون و با قانون مدام شوخی
می‌کنیم؛ شوخی‌های زشت. دیگر دارد یک سال می‌شود که این مهمان
ناخوانده به این کره خاکی پا گذاشته. عجیب است که انگار هر جای
دیگر از این سیاره، همه یک‌جورهایی عادت کرده‌اند ولی هنوز هم
برای اجرای قانون باید به ما التماس کنند. باید نمکی و حریرچی و زالی و
مردانی و محرز و ستاد و قرارگاه و خبرگزاری و تلویزیون و فلان و فلان،
24 ساعت از هفت روز هفته را حرص بخورند و هشدار بدهند و توصیه
کنند و لاری بگوید متاسفانه امروز انقدر نفر مبتلا شدند و این عدد سه
رقمی تعداد کشته‌هایمان است و مراقب باشید و مراقب باشید، تا فقط در