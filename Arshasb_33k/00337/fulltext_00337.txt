337
حفظ کرده و همانطور که رئیس کل بانک مرکزی گفت این موضوع در
رابطه با خرید واکسن نیز خود را نشان داده است. در این حوزه باید جامعه
جهانی ورود کند تا لااقل ایران بتواند از محل دارایی‌های بلوکه شده
خود، پول واکسن را واریز کرده و بخشی از این مشکلات جدی را پشت
سر بگذارد.
به گفته ریاحی، صحبت‌های جدید وزیر بهداشت نشان می‌دهد که
ایران سرانجام توانسته راهی برای پرداخت مبلغ موردنیاز برای
واکسن پیدا کند و این امید وجود دارد که در کوتاه‌ترین زمان ممکن
لااقل بخشی از جمعیت کشور این واکسن را استفاده کنند.
وی در پاسخ به این سوال که در چارچوب برنامه جهانی کواکس، چه
میزان واکسن در اختیار ایران قرار خواهد گرفت؟ توضیح داد: این
برنامه جهانی با هدف کاهش فشار کرونا بر کادر درمان و البته
گروه‌های آسیب پذیر در نظر گرفته شده است و بر اساس میزان جمعیت
کشورها، سهمیه‌ای برای آنها در نظر گرفته‌اند. طبق براوردهای
کواکس، سهم ایران در این حوزه حدود 16 میلیون و 800 هزار دوز
واکسن خواهد بود.
عضو اتاق بازرگانی تهران ادامه داد: با توجه به لزوم واکسینه شدن کادر
درمان که مستقیما در برابر کرونا قرار دارند و البته گروه‌ها بالای 60 سال
که بخش مهمی از بیماران زمینه‌ای نیز در این گروه سنی هستند،