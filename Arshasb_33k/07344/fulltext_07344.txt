7344
بررسی واکسیناسیون آنفلوانزا در روزهای کرونایی 
به گزارش ایسنا، نهمین برنامه «کشیک سلامت» به تهیه‌کنندگی سهیل
سلیمانی میزبان پیام طبرسی (متخصص بیماری‌های عفونی و
گرمسیری) و سید حیدر محمدی (مدیرکل امور دارو و مواد تحت
کنترل) می‌شود و موضوع واکسیناسیون آنفلوانزادر ایام اپیدمی
کرونا را مورد بررسی قرار می‌دهد.
برنامه «کشیک سلامت» با هدف پیگیری مطالبات مردم از نظام سلامت و
مسئولان این حوزه شامل بخش‌های مختلفی از جمله گزارش‌های
روز، بررسی آخرین اخبار و اطلاعات، گفت‌وگو و ... است.
این برنامه به تهیه‌کنندگی سهیل سلیمانی کاری از گروه سلامت
اجتماعی شبکه سلامت است که هر هفته جمعه‌ها ساعت 19 الی 20:30
روی آنتن می‌رود. بازپخش این برنامه جمعه ساعت 23 و شنبه ساعت 11
است.
بررسی وضعیت آمایش سرزمینی در کمیسیون امور داخلی کشور
علی حدادی در گفت‌وگو با ایسنا ضمن تشکیل جلسه امروز کمیسیون
امور داخلی کشور و شوراها بیان کرد: امروز کمیسیون با حضور
مسئولانی در سازمان مدیریت و معاونت‌های اقتصادی وزارت
کشور و مرکز پژوهش‌های مجلس شورای اسلامی بحث آمایش
سرزمین را مورد بررسی قرار داد.