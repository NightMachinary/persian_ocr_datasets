3301
اسد در نشست بین‌المللی آوارگان : مساله آوارگان بهانه برخی کشورها
برای مداخله در سوریه است
به گزارش ایسنا، به نقل از شبکه خبری روسیا الیوم، نشست بین المللی
بازگشت آوارگان سوری در دمشق امروز با نظارت روسیه آغاز شد.
بشار اسد در سخنرانی خود در این نشست گفت:موضوع آوارگان یک
پرونده ساختگی است. تاریخ سوریه از هرگونه مهاجرت جمعی خالی
است. این یک پرونده ساختگی از سوی کشورهای غربی و نظام آمریکا و
برخی کشورهای تابع آن‌ها از جمله ترکیه است تا بتوانند به توجیه و
بهانه‌ای برای مداخله در سوریه دست یابند و آن را به کشوری تبدیل
کنند که در خدمت منافعشان باشد.
بشار اسد گفت: از دوستان روس و ایرانی به دلیل تلاششان برای برگزاری
نشست تشکر می‌کنم. به خاطر بازگشت تمام آوارگانی که مایلند در
بازسازی کشورشان نقش داشته باشند، تلاش می‌کنیم. بیشتر
سوری‌هایی که در خارج هستند مایلند به وطنشان بازگردند.
اسد گفت: برخی از کشورها براساس اصول بشردوستانه و اخلاقی از
آوارگان استقبال کردند اما برخی دیگر از کشورها در غرب و در منطقه از
طریق تبدیل پرونده انسانی به یک برگ برنده و اهرم فشار سیاسی برای
سازش و منبعی برای رسیدن به پول که نشان از فساد مسئولانشان دارد، به
بدترین نحو از این پرونده سواستفاده کردند. آن‌ها به جای تلاش برای