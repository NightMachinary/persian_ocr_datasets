2556
اردوغان اختیارات عقاب‌های شب را گسترده‌تر کرد
به گزارش ایسنا، به نقل از خبرگزاری رویترز، رجب طیب اردوغان،‌
رئیس‌ جمهوری ترکیه این نیروهای موسوم به عقاب‌های شب را احیا
کرده است و این‌ها از سال 2017، حدود یک سال پس از یک کودتای
ناکام نظامی، گشت‌زنی در خیابان‌ها را آغاز کردند.
براساس این قانون که شبانه از سوی حزب حاکم عدالت و توسعه
اردوغان در پارلمان به تصویب رسید، نیروهای مذکور می‌توانند در
خیابان از مردم بازخواست کنند ، قوه قهریه به کار ببرند، سلاح همراه
داشته باشند و افراد مظنون را بازداشت کنند.
انجین آلتای، از معاونان حزب اپوزیسیون مردم جمهوری‌خواه
ترکیه گفت: شما نمی‌توانید بعد از 40 روز آموزش، دست فردی سلاح
بدهید و او را با اختیارات گسترده به خیابان بفرستید.
عمر فاروق گرگرلی‌اوغلو، از قانونگذاران حزب دموکراتیک خلق
کردها هم با انتقاد از سطح سواد این نیروها گفت، این افراد تنها چند
ساعت آموزش درباره حقوق بشر داشته‌اند. او حین رای‌گیری
پارلمان ترکیه درباره این قانون، با هشدار نسبت به افزایش حوادث
خشونت‌بار مربوط به این نیروها گفت: این قانون درباره حفاظت از
مردم یا منطقه نیست. این قانونی برای حفاظت از کشور از جانب مردم
است.