9562
ترامپ از انتقال بودجه ارتش برای ساخت دیوار مکزیک منع شد
به گزارش ایسنا، به نقل از یاهو نیوز، این تصمیم دادگاه استیناف حوزه
نهم ایالات متحده آمریکا در حالی صادر شد که قرار بود 3.6 میلیارد
دلار برای ساخت چند پروژه از جمله دو پروژه در مناطق لاردو و الپاسو
اختصاص یابد. پس از انکه دونالد ترامپ، رئیس جمهور آمریکا در
فوریه سال 2019 میلادی برای دست گذاشتن بر بودجه ارتش اعلام
وضعیت فوق‌العاده کرد، این مبلغ قرار بود از بودجه اختصاص یافته
برای ساخت و ساز ارتش برداشت شود. بر اساس گزارش اتحادیه
آزادی‌های مدنی آمریکا این پروژه‌ها در تگزاس بیش از 60 مایل را
پوشش می دادند.
درور لادین، یکی از وکلای ارشد پروژه امنیت ملی اتحادیه
آزادی‌های مدنی آمریکا گفت: دادگاه‌ها یک بار دیگر آنچه را که همه
می‌دانند تایید کردند وضعیت فوق‌العاده جعلی و ساختگی ترامپ تنها
بهانه‌ای برای هدف گرفتن مهاجران و جوامع مرزی بود. مدتی طول
کشید تا ترامپ نهایتا از تلاش برای یورش به بودجه فدرال برای پروژه
غیرقانونی و بی‌فایده‌اش دست بردارد.
این دادخواست سال گذشته توسط اتحادیه آزادی‌های مدنی
آمریکا به نمایندگی از ائتلاف سازمان سیرا کلوب و جوامع مرزی
جنوبی علیه ترامپ تنظیم شده بود. حکم روز جمعه دادگاه استیناف