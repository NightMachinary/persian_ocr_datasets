16854
با این حال هر دو شاخص از ابتدای هفته جاری تاکنون حدود هشت
درصد رشد داشته اند.
آمار دولت آمریکا که نشان داد ذخایر نفت این کشور در هفته گذشته
4.3 میلیون بشکه رشد کرده است، به فشارهای کاهشی بر قیمتها افزود.
تحلیلگران کاهش ذخایر به میزان 913 هزار بشکه را پیش بینی کرده
بودند.
کویچی موراکاکی، تحلیلگر شرکت داییچی کامادیتیز درباره
وضعیت بازار گفت: سرمایه گذاران به سودگیری از رشد اخیر قیمتها
اقدام کردند زیرا دورنمای تیره اقتصاد جهانی در بحبوحه افزایش
شدید موارد ابتلا به ویروس کرونا و محدودیتهای اجتماعی جدید،
فضا را بدبینانه تر کرده است. اگر روند شیوع ویروس کرونا در بسیاری
از نقاط جهان تسریع شود، انتظار می رود قیمتهای نفت در هفته آینده
تحت فشارهای نزولی بمانند.
افزایش موارد ابتلا به ویروس کرونا در آمریکا و نقاط دیگر به رکورد
جدید و محدودیتهای اقتصادی برای مهار شیوع بیماری به چشم
انداز پایان بحران سلامتی جهانی در آینده نزدیک لطمه زده است.
امیدواری به نزدیک شدن پایان این بحران هفته جاری با اعلام خبر موثر
بودن 90 درصدی واکسن ساخت شرکتهای فایزر و بایو ان تک آلمان،
به اوج رسید و باعث جهش شاخصهای قیمت بازار نفت شد.