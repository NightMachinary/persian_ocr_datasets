19464
صدور 95 جواز تاسیس طرح صنعتی از سوی سازمان صمت خراسان
شمالی
رضا فیروزه افزود: مبلغ پیش بینی حجم سرمایه گذاری مورد نیاز این
طرح ها جهت راه اندازی و تکمیل حدود 30 هزار میلیارد ریال است.
به گزارش ایسنا، به نقل از روابط عمومی این سازمان، وی ادامه داد: پیش
بینی می شود اشتغال ایجادی پروژه های فوق بیش از 1000 نفر به صورت
مستقیم باشد و رسالت این سازمان به عنوان متولی تولید و تجارت،
مشاوره، حمایت، پیگیری و تسریع در امور متقاضیان ورود به حیطه
تولید است.
فیروزه اظهارکرد: بیشتر جوازهای صادر شده برای طرح هایی در
زمینه های محصولات کانی غیرفلزی، محصولات شیمیایی،
محصولات فلزی فابریکی، محصولات غذایی و آشامیدنی بوده
است.
وی تصریح کرد: با اجرا و راه اندازی طرح های مورد تقاضای سرمایه
گذاران در رسته های صنعتی مذکور شاهد اعتلای بخش اقتصاد
استان، جهش تولید و بهره بندی از مواهب آن از جمله کاهش بیکاری و
افزایش اشتغال مستقیم و غیرمستقیم بخش تولید خواهیم بود.
اننهای پیام