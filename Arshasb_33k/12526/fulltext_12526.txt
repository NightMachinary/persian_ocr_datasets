12526
جمع‌آوری 195 کتاب حوزه دفاع مقدس در لرستان
محسن رشیدی در گفت وگو با ایسنا با اشاره به تشکیل قرارگاه شهید
سلیمانی در استان، اظهار کرد: تشکیل این قرارگاه فرصت مناسبی
است که مربیان آموزشی پیشکسوت دوران دفاع مقدس می‌توانند از
آن استفاده کرده و بار دیگر دور هم جمع شوند که با وجود این موقعیت
امروز هر مربی آموزش نظامی که در این قرارگاه حضور پیدا نکند در
حق خودش و همه رزمندگان ظلم کرده است.
وی با تأکید بر ثبت خاطرات پیشکسوتان دوران دفاع مقدس، افزود:
مسئولیت خطیر ما ثبت و ضبط خاطرات دوران دفاع مقدس است و تا
زمانی که تمام خاطرات را ثبت نکنیم، ماموریت ما پایان نیافته است.
رشیدی گفت: تاکنون 195 کتاب مرتبط با دفاع مقدس لرستان، در
این اداره کل جمع آوری شده که نسبت به تعداد رزمندگان و نقش این
استان در دوران دفاع مقدس، بسیار اندک است.
مدیرکل حفظ آثار و نشر ارزش‌های دفاع مقدس لرستان بررسی و
نگارش نقش مربیان آموزشی در دفاع مقدس را لازم و ضروری دانست
و بیان کرد: آیندگان در مورد ما قضاوت خواهند کرد و برایشان
سئوال پیش می‌آید که در جنگ هشت ساله کسانی بوده‌اند که وظیفه
آموزش‌های نظامی را برعهده داشته‌اند، این افراد خودشان چگونه
آموزش دیده‌اند و تجربیات خود را چگونه به دیگران منتقل کرده‌اند