21858
می‌کنم که اگر در این مورد از ما درخواست شده و همه طرف‌های درگیر
علاقمند باشند آماده کمک خواهیم بود.
وزیر امور خارجه روسیه امروز، چهارشنبه اظهار کرد: ما از بهبود
روابط اسرائیل با همسایگان خود و سایر کشورهای منطقه استقبال
می‌کنیم اما مخالف این هستیم که این کار به قیمت منافع ملت فلسطین
انجام شود، (منافعی) که در همان قطعنامه مجمع عمومی سازمان ملل،
که ایجاد کشور یهودی را اعلام کرده، ذکر شده است.
وزیر خارجه روسیه همچنین تاکید کرد، در لیبی ، ایالات متحده
آمریکا بسیار فعال است و همچنین در تلاش است این منازعه را در جهت
منافع خود از جمله به منظور تضعیف ترکیه و تضعیف فدراسیون روسیه
انجام دهد. این امر به صراحت بیان می‌شود.
وی تاکید کرد: آمریکا با فعالیت در لیبی تلاش می‌کند با اقدامات
خود، ترکیه و روسیه را ضعیف کند.
لاوروف: ریسک تقابل هسته‌ای جهانی افزایش یافته است
به گزارش ایسنا، به نقل از خبرگزاری تاس، سرگئی لاوروف، وزیر
امور خارجه روسیه در این نشست مجازی با موضوع روسیه و جهان بعد
از کووید 19 عنوان کرد: ما می‌دانیم و مطمئن هستیم که می‌توانیم حتی
اگر هیچ معاهده‌ای وجود نداشته باشد امنیت بلندمدت خودمان را
تضمین کنیم.