29149
درصد بازگشت.
معاون گردشگری اداره کل میراث فرهنگی، گردشگری و صنایع
دستی خراسان رضوی ادامه داد: به نظر می‌رسد برای تعطیلی‌های دهه
آخر صفر درصد اشغال‌ واحدهای اقامتی به همان 40 درصد برسد. البته با
توجه به اینکه امسال موضوع زائران پیاده منتفی است و واحدهای غیر
رسمی نیز مجوز فعالیت نخواهند داشت، این دو مورد می‌تواند به
افزایش درصد اشغال واحدهای اقامتی در تعطیلی‌های پیش رو کمک
کند اما فکر نمی‌کنم که درصد اشغال‌ها در تعطیلات دهه آخر صفر به بیش
از 50 درصد برسد.
بیدخوری در خصوص آمار رزرو واحدهای اقامتی برای دهه آخر
صفر گفت: با وجود اینکه مخاطب هیات‌های مذهبی از ابتدا هتل‌ها
نبوده‌اند، نمی‌توان آمار دقیقی از رزرو واحدهای اقامتی اعلام کرد.
وی در مورد رعایت‌ پروتکل‌های بهداشتی در واحدهای اقامتی در
این ایام خاطرنشان کرد: پروتکل‌های بهداشتی از ابتدا توسط
وزارتخانه‌های بهداشت و میراث فرهنگی در چند مرحله به ما ابلاغ شده
و واحدهایی که در حال حاضر بازگشایی شده‌اند، به خوبی در حال
رعایت پروتکل‌های بهداشتی هستند و تا امروز هیچ گزارشی مبنی بر
اینکه مشکلی به لحاظ آلودگی کرونا برای فردی در هتل‌ها به وجود
آمده باشد، نداشته‌ایم. البته لازم به ذکر است که در حال حاضر تقریبا سه