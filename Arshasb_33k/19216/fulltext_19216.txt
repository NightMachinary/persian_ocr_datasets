19216
گوشی‌های تلفن همراهشان پرسید. هر کدام از دانش‌آموزان پاسخی
به او دادند و مدل و نوع گوشی خودشان را گفتند. در میان این
گفت‌وگوها ناگهان چهره مرد جوان در هم کشیده شد و او با آه و افسوسی
که از نهادش برمی‌خاست تلاش کرد تا خود را غمگین و ناراحت نشان
بدهد. مرد مذکور با بغضی در گلو گفت: نباید فرزندان ما چنین وضعیتی
داشته باشند! هر کدام از شما باید الان بهترین لپ‌تاپ و تبلت‌ها را داشته
باشید؛ نه این که با گوشی‌های رنگ و رو رفته و دست دوم درس بخوانید!
یکی از دانش‌آموزان نوجوان که از حرف‌های آن مرد به وجد آمده
بود، در حالی که گوشی تلفن همراهش را خاموش می‌کرد خطاب به آن
مرد گفت: شما چه می‌گویید! همین گوشی کارکرده را هم با هزار
بدبختی تهیه کرده‌ایم تا از درس‌هایمان عقب نمانیم! مرد یادشده که
دیگر به هدف پلید خود نزدیک شده بود، آهی عمیق کشید و گفت: من
صاحب یک شرکت معتبر هستم که از مدتی قبل در جست‌وجوی
دانش‌آموزان و نوجوانان بی‌بضاعت به حاشیه شهر و مناطق محروم
می‌روم تا این گونه کودکان و نوجوانان را شناسایی کنم! وجدانم
قبول نمی‌کند که خیلی از بچه‌ها گوشی تلفن ندارند یا از گوشی‌های
دست دوم استفاده می‌کنند! وقتی مطمئن شدم که آنها وضعیت مالی
خوبی ندارند، گوشی هوشمند کهنه و کارکرده آنها را می‌گیرم و در
عوض به آنها لپ‌تاپ و تبلت‌های نو و آکبند می‌دهم! حالا هم که شما را