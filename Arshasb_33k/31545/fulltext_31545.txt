31545
نماینده عالی دولت در مازندران، ویژگی‌های استان مازندران با
توجه به تراکم جمعیت و مختصات ویژه که سبب جذابیت برای مردم
سراسر کشور شده را سبب تشدید شیوع ویروس کرونا در استان
برشمرد.
وی گفت: مازندران بعد از استان‌های قم و گیلان درگیر ویروس کرونا
شد و به دلیل تراکم جمعیت و ارتباط نزدیک با استان‌های بزرگ و
پایتخت باید با روش شیوه جدید با آن برخورد می‌کردیم.
حسین‌زادگان تصریح کرد: وجود جمعیت شناور در شمال، کنترل
ویروس کرونا را در مازندران در مقایسه با سایر استان‌ها سخت‌تر
کرده است.
استاندار مازندران افزود: با توجه به وضعیت زرد کرونایی در استان
تهران به عنوان استان همجوار مازندران ، احتمال افزایش درخواست
برای ورود به این استان که در وضعیت قرمز و نارنجی به سر می برد،
افزایش خواهد یافت.
حسین زادگان گفت: اگر چه با مدیریت ارشد استان تهران نیز صحبت
هایی پیرامون وضعیت کرونایی استان انجام شد تا صدور مجوزها
کاهش یابد اما اجرای محدودیت های تردد با کد ملی و پلاک بومی
می‌تواند بخش زیادی از ترددهای غیر ضروری را کاهش دهد.
کنترل کرونا باید به شکل فعال باشد / کادر درمان خسته است