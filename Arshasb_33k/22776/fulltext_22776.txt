22776
وی در ادامه بیان کرد: ما در شعبه 3 بازپرسی 3 شکایت مطرح کردیم که
یکی مربوط به سفید امضا بودن و سو استفاده از اسناد بانکی است.
وکیل مدافع متهم امامی گفت: من به همه می‌گویم که تفکر آقای
مسعودی مقام را در مبارزه با فساد اقتصادی همه‌جانبه ببینید من به آقای
سمیعی گفتم که نسبت به این اسناد ایراد داریم و همان اجازه دیروز شما
برای من صدق بود و شرمنده مدیر دفتر و کارمندتان شدم که تا آخر
وقت ماندند.
وی بیان کرد: من علیه هیچ بانکی در جمهوری اسلامی طرح دعوی
نکردم وقتی که وارد شدم کارشناسی یک نفره نظر داده بود و وارد
کارشناسی سه نفره شده بود، متوجه شدم اسنادی که بانک سرمایه به
کارشناسی یک نفره دادند با اسناد دیگر تطابق ندارد و متوجه شدم وسط
اسناد سفید امضا پرانتز باز کردند من اسناد را از اول کپی گرفتم و اکنون
در هیئت 7 نفره است.
وی افزود: اگر من خاطره‌ای از دوره قضایی گفته‌ام و گفتم نوجوان
عدلیه به این دلیل است که ما همه روزی نوجوان عدلیه بوده‌ایم و این
عنوان را برای شما نیز استفاده کردم. ما اینجا آمدیم تا دفاعیات خود را
در برابر ارزیابی 3 قاضی عادل بگذاریم.
وکیل مدافع متهم امامی گفت: دیروز بحث اسپرسو مطرح شد، من
خواهش می‌کنم وارد این حواشی نشوید.