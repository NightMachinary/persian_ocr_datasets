24904
ناراحتی آلابا از وضعیتش در بایرن
به گزارش ایسنا و به نقل از کیکر، آلابا از سال 2008 در بایرن مونیخ
حضور دارد.
این بازیکن برای تمدید قرارداد با باشگاه به مشکل خورده است. او برای
تمدید پیشنهاد حقوق 15 میلیون یورو در سال را داده است که بایرن با آن
مخالفت کرده است.
باشگاه بایرن اعلام کرد که برای ماندن آلابا دستمزدی بیشتر از 11
میلیون یورو به او نخواهد داد و به همین خاطر نه اجازه جدایی به او داده می
شود و نه قرارداد جدیدی با این بازیکن بسته می شود.
جورج آلابا، پدر این بازیکن اتریشی تاکید کرد که پسرش در
وضعیت روحی خوبی به سر نمی برد.
او گفت: دیوید احساس بسیار بدی دارد و واقعا ناراحت است. اخبار
بسیار اشتباهی به رسانه ها داده می شود. او واقعا از این وضعیت ناراحت
است.
او درباره ماندن پسرش در بایرن گفت: نمی دانم با این وضعیت چه اتفاقی
خواهد افتاد. آلابا از نظر عقلی بسیار قوی است و می تواند این شرایط
سخت را پشت سر گذارد.
از رئال مادرید و بارسلونا به عنوان مشتریان جدی این بازیکن سخن به
میان می آید.