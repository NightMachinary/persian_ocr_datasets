8671
خود هستند تا بتدریج اجراهای خود را روی صحنه ببرند.
تئاتر و آفتاب و کرونا در چهارراه ولیعصر
به گزارش ایسنا، ساعت 5 عصر روز 21 خرداد سرانجام بعد از چهار ماه
سکوت، بار دیگر صدای بازیگران در فضای بیرونی مجموعه تئاتر
شهر شنیده شد. در این روز با اجرای پنج نمایش خیابانی، تعطیلات
کرونایی تئاتر به پایان رسید، اما این‌که این شروع دوباره چقدر مورد
استقبال مخاطبان بوده است، نکته‌ای است قابل تأمل.
نمایش‌های خیابانی عموما مخاطبان خود را دارند. رهگذرانی که
گاه از سر کنجکاوی گردن می‌کشند و نگاهی به این اجراها می‌اندازند.
حالا اگر این نمایش بتواند در همان نگاه اول، مخاطب را جذب کند که
تماشاگری برای خودش دست و پا کرده و برایش نقطه امیدی است.
اجرای نمایش‌های خیابانی برای تماشاگران رایگان است. قرار
نیست تماشاگر برایش بلیتی تهیه کند. لازم نیست از اول تا به آخر نمایش
را دنبال کند. می‌تواند از میانه اجرا، نظاره‌گر نمایش باشد یا اگر نمایش
جذبش نکرد، بعد از پنج دقیقه سرش را پایین بیندازد و برود. شاید همین
چیزهاست که سبب می‌شود نمایش‌های خیابانی معمولا با استقبال
تماشاگران رو به رو شوند اما همین استقبال هم شرایطی می‌طلبد. چرا
تماشاگر باید در برق آفتاب بایستد تا تئاتر تماشا کند؟! و حالا اینکه
مسئولان تئاتر به چه دلیلی تصمیم گرفته‌اند اجراهای خیابانی ساعت 5