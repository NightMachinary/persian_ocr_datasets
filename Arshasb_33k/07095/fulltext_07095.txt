7095
برترین‌های مسابقه فوتبال تکنیکی‌شو معرفی شدند
مسابقه تکنیکی‌شو توسط سازمان فرهنگی، اجتماعی، ورزشی
شهرداری اهواز و با همکاری باشگاه فولاد خوزستان و حمایت
باشگاه استقلال خوزستان، برای اولین بار در استان برگزار شد.
به گزارش ایسنا، این مسابقه با هدف ارتقای سطح ارتباط با شهروندان
اهوازی، احیای امر استعدادیابی در ورزش استان وارتقای سطح
روحیه و تلاش در جهت سرگرمی شهروندان، به انجام رسید که با
استقبال خوبی از سوی افراد سنین 8 تا 14 سال نیز رو به رو شد.
مسابقه تکنیکی شو، در مرحله مجازی با داوری سید مهدی ابوس،
سیاوش بختیاری زاده، ایوب والی و آرش افشین برگزار شد که پس از
برررسی ویدئوهای ارسالی به آدرس برنامه، 10 نفر با نظر داوران به فینال
راه پیدا کردند.
شب گذشته (چهارشنبه) نیز فینال این مسابقه در سالن تکنیک باشگاه
فولاد و با داوری، حسن سالمی، سیاوش بختیاری زاده، ایوب والی و
آرش افشین و با همکاری آقایان خوش ذات و عیدی زاده برگزار شد.
در پایان این رقابت مهیج و تماشاییکه همراه با تکنیک های دیدنی از
سوی 10 شرکت‌کننده بود و کار را برای داوران جهت انتخاب نفرات
برتر سخت کرده بود، علی شاه‌علی، یوسف مکطاعی و شهاب کریمی به
عنوان نفرات اول تا سوم انتخاب شدند.