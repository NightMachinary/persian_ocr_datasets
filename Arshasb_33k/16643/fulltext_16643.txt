16643
روحانی در نشست مجازی سران کشورهای عضو سازمان همکاری
شانگهای سخنرانی می کند
به گزارش ایسنا، علیرضا معزی گفت که بیستمین اجلاس سران
کشورهای عضو سازمان همکاری شانگهای به صورت مجازی و با
میزبانی ولادیمیر پوتین رئیس جمهور روسیه آغاز می شود.
در نشست امروز ضمن بحث و بررسی وضعیت فعلی و چشم اندازهای
توسعه همکاری سازمان همکاری شانگهای، سران کشورهای
شرکت کننده با تبادل نظر و سخنرانی در خصوص مهم‌ترین
موضوعات سیاسی، اقتصادی و امنیتی منطقه‌ای و بین المللی را بررسی و
تبیین می کنند.
معزی اظهار داشت: رئیس جمهور نیز در این نشست با تاکید بر ضرورت
گسترش بیش از پیش همکاری‌های منطقه‌ای و جهانی برای برون رفت
از چالش هایی که جهان بویژه در روند مبارزه با کرونا با آن مواجه است،
به راههای توسعه این همکاری ها متناسب با تحولات جدید بین المللی
اشاره می کند.
این نشست ساعت 12.30 امروز به وقت تهران آغاز و سخنرانی ریاست
جمهوری اسلامی ایران به طور زنده از شبکه خبر سیمای جمهوری
اسلامی ایران پخش خواهد شد.
روحانی درگذشت حجت الاسلام والمسلمین موسویان را تسلیت گفت