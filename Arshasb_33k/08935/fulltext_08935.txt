8935
تاکید جمال شورجه بر ادامه ساخت سریال موسی (ع)
به گزارش ایسنا به نقل از روابط عمومی موسسه هنرمندان پیشکسوت،
سید محمد طباطبایی در ادامه طرح «ساعت سعد؛ دیدار با پیشکسوتان
هنر» به همراه مدیران موسسه به دیدار جمال شورجه رفت. در این دیدار
که در منزل این کارگردان پیشکسوت انجام شد سید احمد میرعلایی،
تهیه کننده سینما نیز حضور داشت.
جمال شورجه در این دیدار ضمن اشاره به مشکلات پیش‌رو برای
ساخت سریال موسی (ع) بار دیگر بر تلاش برای رفع موانع و آغاز به
کار تولید این سریال تاکید کرد.
او همچنین با اشاره به توانمندی‌های سینمای ایران بر ضرورت توجه به
ساخت آثاری در حوزه موضوعات مرتبط با معرفی و تبیین جهان‌بینی
اسلام و قرآن تاکید کرد.
همچنین در این دیدار مدیر عامل موسسه هنرمندان پیشکسوت با
اشاره به جایگاه جمال شورجه در سینمای انقلاب و دفاع مقدس اظهار
کرد: نقش و تاثیر آقای شورجه در سینمای بعد از انقلاب انکار ناشدنی
است.
طباطبایی به آثار ساخته شده توسط این سینماگر پیشکسوت گفت:
جمال شورجه با اعتقاد فیلم می‌سازد. می‌توانیم آثارش را نقد کنیم اما
باید اذعان کنیم که او با اعتقاد و باور فیلم ساخته است.