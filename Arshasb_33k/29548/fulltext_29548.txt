29548
و باید درآمدزایی کنند. شاید هنوز تعدادی باشگاه دولتی داشته
باشیم اما اولا بودجه اینها حتی در مقابل گردش مالی یک شبکه مهجور
تلویزیونی هم عدد قابل‌ توجهی نیست و ثانیا، کمک‌های دولتی به
بسیاری از تیم‌ها قطع شده است. کافی است همین الان وضع اسفبار سه
تیم نفتی لیگ برتر را ببینید تا پی به عمق این بحران ببرید. وزیر نفت دو روز
پیش بار دیگر تاکید کرد وزارتخانه مجاز به انجام هیچ کمکی به پارس‌
جنوبی‌ جم، نفت آبادان و نفت مسجدسلیمان نیست. وزارت ورزش هم
همین شرایط را در مورد پرسپولیس و استقلال دارد. پس این تیم‌ها از
کجا پول دربیاورند؟ وقتی ارگانی مثل خود صداوسیما از پرداخت
حق پخش طفره می‌رود، طبیعی است که فوتبالی‌ها ناچار می‌شوند از
حداکثر ظرفیت تبلیغات محیطی برای درآمدزایی استفاده کنند.
دوم این که در بقیه کشورها هم شاهد همین رویکرد تبلیغاتی بوده‌ایم.
مثلا در مسابقات جام حذفی ایتالیا، کارگردان تلویزیونی با کارهای
گرافیکی روی سکوهای خالی لوگوی «کوکاکولا» حک کرد.
وقتی مردم نیستند و درآمد بلیت‌فروشی در کار نیست، لااقل از این
ظرفیت می‌شود چنین استفاده‌ای کرد.
نکته سوم هم این که «ضایع» واقعی، پخش آگهی تقدیم برنامه از سوی
تلویزیون بعد از سوت آغاز بازی است. در همین مسابقاتی که تبلیغ
روی سکو داشتیم و الان میثاقی به آن معترض است، تبلیغ تقدیم برنامه