21083
رشادت فرزندان استان بی‌نظیر است و همان‌طور که مقام معظم رهبری
فرمودند، قطعه‌ای پر از افتخار و عزت در تاریخ کشور است که با
جانفشانی جوانان و شهدای ما به دست آمده است.
فرهنگ‌سازی و افزایش تاب‌آوری از اولویت‌های مهم حوزه پدافند
غیرعامل است
محمدباقر آقایی در نشستی با دبیران کارگروه‌ها و رابطان پدافند
غیرعامل شهرستان‌های استان به منظور هماهنگی برنامه‌های هفته
نکوداشت پدافندغیرعامل، اظهار کرد: رعایت اصول و الزامات
پدافند غیرعامل در کشور ما با توجه به موقعیت ژئوپولیتیک آن، از
اهمیت ویژه‌ای برخوردار بوده و نتیجه رعایت این اصول،
ایمن‌سازی کشور در برابر بحران‌های مختلف است.
وی، حفاظت و صیانت از جان و مال مردم و زیرساخت‌های حساس و مهم
کشور را از اهداف مهم پدافند غیرعامل برشمرد و گفت: برای تحقق این
هدف باید آسیب‌ها و تهدیدها در تمامی حوزه‌ها شناسایی و احصا شده
و برای رفع آنها راهکارهای مناسب اتخاذ شود.
آقایی همچنین ایجاد سپر پدافند غیرعامل در تمامی حوزه‌ها را مهم
دانست و گفت: سپر پدافند غیرعامل در هر حوزه‌ای همانند حوزه
سایبری باعث خواهد شد تا از زیرساخت‌ها در برابر هرگونه خطرات و
تهدیدهای احتمالی حفاظت شود.