4244
افزایش قیمت لاستیک به ضرر حوزه جابجایی مسافر است
رضا همامی در گفت‌وگو با ایسنا در خصوص موافقت با افزایش قیمت
لاستیک در کشور و تاثیر آن بر ناوگان حمل و نقل جاده ای، اظهار کرد:
متاسفانه امروز نه تنها لاستیک بلکه دیگر قطعات و تجهیزات مورد نیاز
اتوبوس ها با افزایش 100 یا حتی 200 درصدی مواجه است.
وی با اشاره به اینکه وضعیت بخش مسافر با کالا متفاوت است، گفت: به
طور قطع مشکلاتی که در بخش مسافر حتی در مواجهه با کرونا وجود
دارد که در بخش کامیون و حمل و نقل کالا وجود ندارد و حتی کرونا
موجب کسادی بازار این حوزه نشده و تنها موجب آسیب حوزه مسافر
شده است.
دبیر کانون انجمن صنفی شرکت ها و موسسات حمل و نقل استان اصفهان
با تاکید بر اینکه تصور نمی کنم هیچ بخشی به اندازه بخش مسافر دچار
آسیب شده باشد، توضیح داد: بخش حمل و نقل مسافر همانند یک مغازه
نیست که اگر جنسی در آن به فروش نرفت، جنس دیگری برای فروش
داشته باشد و در حوزه مسافر تنها فروش آن به وجود مسافران وابسته
است.
وی تصریح کرد: با توجه به تورم قیمت یک دستگاه اتوبوس در حالیکه
باید حدود 8 میلیارد تومان باشد، به دلیل کرونا و نبود مسافر، سه و
نیممیلیارد تومان شده است.