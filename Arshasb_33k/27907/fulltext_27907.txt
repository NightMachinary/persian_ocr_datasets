27907
ویروس جدید آزار
به گزارش ایسنا، روزنامه ایران نوشت: «جمله روی صفحه مانیتور
کامپیوترش نقش بسته. بارها و بارها پاکش می‌کند و دوباره
می‌نویسد. از خودش بارها این سؤال را می‌پرسد، کلید انتشار را بزنم یا
نه؟ دستش اما روی دکمه دیلیت است. اظهار نظرش چندان عجیب و
غریب نیست اما هر بار چیزی نوشته، چنان کامنت‌های ناخوشایندی
گرفته که از نوشتنش پشیمان شده است. هر بار از خودش پرسیده مگر من
چه گفتم که پاسخش این همه فحش و ناسزا بود؟ تازه پیام‌های خصوصی
بماند.
نمی‌دانم چقدر برای شما این اتفاق افتاده؛ این که از ترس خشونت‌هایی
که در فضای آنلاین می‌بینید، اصلاً از اظهار نظر و فعالیت در آن پشیمان
شده باشید و به قول معروف عطای فعالیت به‌ویژه در شبکه‌های اجتماعی
را به لقایش بخشیده باشید. تازه اگر زن باشید این فشارها چند برابر
می‌شود و در کنار خشونت‌های معمول آزارهای جنسیتی هم به آن
اضافه می‌شود. چطور می‌توانیم با این خشونت‌ها در فضای مجازی
مقابله کنیم؟ کرونا چقدر بر این آزارها تأثیر گذاشته؟ چقدر این
فشارها به خودسانسوری ما در فضای واقعی منجر می‌شود؟
چندی پیش رئیس‌جمهوری از تصویب لایحه حفظ کرامت زنان در
دولت خبر داد که بر اساس آن خشونت علیه زنان در فضاهای مختلف