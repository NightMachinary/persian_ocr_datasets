22184
لغو مجوز دانشگاه صنعتی اردبیل در زمان مسئولیت بنده نبوده است
عزیز حبیبی در حاشیه سفر معاون وزیر علوم به اردبیل در گفت و گو با
خبرنگاران اظهار کرد: از رسانه‌ها به عنوان قشر خواص انتظار می‌رود
با تحلیل درست و کسب اطلاعات دقیق در مورد مسایل اظهارنظر کنند و
مطالبه به حق مردم را با دوراندیشی پیگیری نمایند.
وی به روند پیگیری برای احداث دانشگاه صنعتی در استان اشاره و
خاطرنشان کرد: مباحث راه‌اندازی این دانشگاه از سال 86 مطرح
بوده که در سفر رئیس جمهور وقت امام جمعه اردبیل درخواست
راه‌اندازی آن را دادند که در همان سال شورای گسترش موافقت
اصولی را صادر کرد.
رئیس دانشگاه محقق اردبیلی ادامه داد: بلافاصله بعد از سفر هیئت دولت
منابعی را برای تاسیس این دانشگاه اختصاص داد و زمین مناسب نیز در
نظر گرفته شد که وزارت علوم نیز مجوز جذب 20 هیئت علمی را برای این
دانشگاه صادر کرد.
حبیبی گفت: با تغییر استاندار وقت و رفتن بنده از مسئولی دانشگاه محقق
اردبیلی تا سال 95 این موضوع مسکوت مانده و در نهایت در همان سال
مجوزهای صادر شده برای دانشگاه صنعتی اردبیل ابطال شده است.
وی افزود: ما در دانشگاه محقق اردبیلی امکان راه‌اندازی رشته‌های
فنی و مهندسی صنایع را داریم و به نظر می‌رسد وزارت علوم برنامه‌ای