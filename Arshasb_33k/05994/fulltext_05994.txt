5994
مشغول شوخی و خنده هستند. به نظر در «فرون آباد» پاکدشت در 20
کیلومتری تهران خبری از کرونا نیست و مردم هم مشغول زندگی
معمولی‌شان، بین خانه‌های کج و معوج و جوی‌های آبی هستند که
بوی تعفن‌شان محله را گرفته است. زن و مرد و پیر و جوان بدون نگرانی در
رفت و آمدند و کسانی که ماسک زده‌اند، آن قدر کم هستند که اصلاً به
چشم نمی‌آید.
فرون آباد، مامازند و قیامدشت فرقی نمی‌کند؛ در این مناطق
حاشیه‌نشین میزان رعایت پروتکل‌های بهداشتی بسیار پایین‌تر از
شهر تهران است. لابد به همین دلیل جنوب شرق تهران بنا به گفته فرمانده
عملیات مقابله با بیماری کرونا میزان شیوع بیشتری را تجربه می‌کند.
علیرضا زالی هفته پیش گفت: «مناطق شرقی و جنوب شرقی پایتخت
بالاترین میزان ابتلا به کرونا را دارد؛ مناطقی که شرایط اجتماعی،
اقتصادی و امکانات متفاوتی نسبت به سایر مناطق تهران دارند.» این
گفته‌ها باعث شد تا سری به این مناطق بزنیم. محله‌ها و شهرک‌های
کوچکی که در آن ترس از نداشتن نان شب بیشتر از ترس مرگ و میر با
کرونا است.
با ماشین گشتی در خیابان‌های خلوت فرون آباد می‌زنیم. پیرمردی که
ماسک را روی چانه گذاشته، پک محکمی به سیگار می‌زند. در پیاده‌رو
نشسته و تا نزدیکش می‌شوم ماسک را بالا می‌آورد اما لبخند رضایت مرا