28071
فرماندار شهرستان رشت اضافه کرد: رسانه‌ها با توجه به مستندات و
اطلاعاتی که دارند در بیان گزاراشات خود آزاد هستند و ما از انتقادات
و پیشنهادات سازنده آنها استقبال می‌کنیم زیرا خبرنگاران به دلیل
فعالیت در حوزه‌های مختلف از ذهن خلاق و پویایی برخوردار
هستند.
وی با اشاره به اهمیت فرهنگسازی که توسط اصحاب رسانه انجام
می‌گیرد، بیان کرد: شاید در برخی موارد ما مشکل اعتباری برای رفع
موانع نداشته باشیم اما چون فرهنگسازی لازم صورت نمی‌گیرد،
نتیجه پروژه محسوس نیست لذا باید از ظرفیت اصحاب رسانه و
متولیان فرهنگی در فرهنگسازی امور بهره‌مند شویم.
فتح‌اللهی خاطرنشان کرد: مردم ما از مسئولین انتظار صداقت و
شفافیت دارند و ما هم باید آنچه را که در توان داریم به اطلاع آنان
برسانیم تا بتوانیم اعتماد مردم را که مهم‌ترین و موثرترین پشتوانه
است، جلب کنیم.
فرماندار شهرستان رشت با اشاره به برنامه‌های توسعه‌ای شهرستان با
تکیه بر توانمندی‌های گردشگری، اضافه کرد: توسعه شهرستان نگاه
تک جانبی و تک بعدی را نمی‌طلبد و باید توسعه همه جانبه در ابعاد
اقتصادی، فرهنگی، اجتماعی و ... صورت گیرد، زیرا ریشه اغلب
مشکلات امنیت اجتماعی ناشی از مشکلات اقتصادی است.