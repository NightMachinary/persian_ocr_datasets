13160
تلاش‌های اسرائیل در محو کردن حق بازگشت موفقیت‌آمیز نخواهد
بود، همانطور که توافق اسلو نیز موفق به این کار نشد. همچنین مقاومت
مسلحانه تنها راه برای شکست اشغالگر و ناکام گذاشتن طرح‌های آن و
آزادسازی اراضی ماست.
مرکز رسانه فلسطین صبح امروز (یکشنبه) اعلام کرد، حماس بیانیه‌ای
را در بیست و هفتمین سالگرد امضای توافق اسلو منتشر و در آن تاکید
کرده است که حق بازگشت برای هر فلسطینی که از اراضی خود بیرون
شده است، محفوظ باقی خواهد ماند؛ حال هرچقدر نسل‌ها بگذرد.
روند عادی‌سازی که برخی از کشورهای عربی به سمت آن شتابان
حرکت می‌کنند، خنجری از پشت به آرمان و مردم فلسطین است و هر که
در این مسیر حرکت کند، جز ناامیدی و خواری عایدش نخواهد شد.
جنبش حماس تصریح کرد، رویارویی با طرح عادی‌سازی
روافزون، جز با آنچه که جنبش حماس از مدت‌ها قبل خواهان آن شده
بود و هر زمانی برای آن آماده بوده است، حاصل نخواهد شد، این
درخواست همان تصمیم و فعالیت یکپارچه فلسطینی‌هاست.
جنبش حماس بر پایبندی خود به خروجی‌های نشست دبیران کل و
تصمیمات برخاسته از آن جهت یکپارچه ساختن تلاش‌ها در
رویارویی با معامله قرن و بلند کردن صدا در مخالفت با عادی‌سازی و
موضع اتحادیه عرب در نشست اخیر آن تاکید کرد.