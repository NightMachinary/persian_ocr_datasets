27397
فرسایش سرمایه اجتماعی و کاهش اعتماد در بین تمامی آحاد جامعه
شده به‌گونه‌ای که نتایج اغلب تحقیقات در حوزه اعتماد نشان می‌دهد
که این عنصر حیاتی در ابعاد اجتماعی، اقتصادی، سیاسی و فرهنگی در
بین اعضای خانواده، خویشاوندان، همسایگان و به‌طور کل
شهروندان نسبت به یکدیگر رو به فرسایش و کاهش است. این
جامعه‌شناس آموزش مفاهیم بنیادی را راهکار اصلی خروج از چنین
مخمصه‌ای می‌داند. احمد بخارایی، جامعه شناس با اشاره به مشکلات
اقتصادی و کرونا در ارتباط با اعتماد اجتماعی می‌گوید: «امروز بحث
همه‌گیری کرونا در سراسر دنیا مطرح است و هر دولتی هم به یک نحو با آن
رفتار می‌کند؛ مثلاً انگلیس برخورد میانه‌ای داشت و نتوانست
خسارت‌های وارده را آن‌طور که باید جبران کند. کانادا برعکس از
جهات مختلف ازجمله تحصیل، پرداخت خسارت ها و کمک‌های
معیشتی سنگ تمام گذاشت اما در کشور ما که وضعیت اقتصادی
شکننده‌ است طبیعی است که کاستی‌های زیادی در کار باشد.» وی
اعتقاد دارد در شرایطی که دولت‌ها در تنگنای اقتصادی باشند،
نمی‌توانند اعتماد عمومی را تقویت کنند همچنان که اعتماد
پدیده‌ای نیست که ترمیم آن ظرف مدت کوتاهی امکان‌پذیر باشد:
«اگر امروز شروع کنیم به جلب اعتماد و حمایت اجتماعی، ممکن است
پنج سال دیگر جواب بگیریم. اعتماد اجتماعی یکی از مؤلفه‌های جدی