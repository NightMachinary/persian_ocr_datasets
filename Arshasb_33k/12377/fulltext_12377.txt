12377
مکلف به رعایت دقیق و همه جانبه ی دستورالعمل ها و پروتکل های
بهداشتی هستند و هیچ توجیهی در این خصوص پذیرفته نیست.
این مقام مسئول در ادامه با تاکید بر اینکه شروع مجدد فرایند آموزش
حضوری در کنار سایر روش ها، با لحاظ کردن اصل سلامت دانش
آموزان، به معنی توجه جدی حضور دانش آموزان در فرایند یاددهی و
یادگیری است، خاطرنشان کرد: این امر مخصوصاً در دوره ابتدایی
اهمیت بالاتری دارد چرا که مفاهیم پایه آموزشی در کلاس‌های اول،
دوم و سوم ابتدایی ارائه می‌شود و کیفیت یادگیری دانش آموزان از
این لحاظ دارای اهمیت بسیار زیادی است.
مدیرکل آموزش و پرورش هرمزگان در پایان با تاکید مجدد بر اینکه
اجرای این طرح ملی بدون همراهی و مشارکت و تعامل خانواده ها
امکان پذیر نیست، ابراز امیدواری کرد در سایه همدلی و همگرایی و
احساس مسئولیت جمعی، با مشارکت خانواده ها که بازوی اصلی
جریان تعلیم و تربیت هستند، فرایند بازگشایی مدارس به خوبی محقق
شود و اطمینان می دهیم آموزش و پرورش هرمزگان همه ظرفیت ها و
امکانات خود را در این امر خطیر به کار خواهد گرفت.
به گزارش ایسنا، بر اساس اعلام ستاد مدیریت بیماری کرونا در
هرمزگان، هم اکنون سه شهر بندرعباس، حاجی آباد و پارسیان در
وضعیت زرد و مابقی شهرستانهای استان در وضعیت آبی قرار دارند.