27916
دوم سابقه نداشته است. اقدامات بهداشتی به رغم کمبودهای زیادی
که در بخش پیش گیری و درمان وجود دارد با شدت در جریان بوده و
فداکاری پزشکان و پرستاران و اقدامات مکمل انتظامی، بهداشتی و
... نیز توسط سایر عوامل یاریگر حاکمیتی و مردمی در اغلب
کشورهای درگیر در حال پی گیری می باشد. لیکن به نظر می رسد جای
اقدامات حقوقی و سیاسی در سطح بین الملل خالی است.
ویروس کرونا که تمامی مرزهای شناخته شده بین کشورها را
درنوردیده و مردم را درگیر تبعات خود نموده است، بی تردید
تهدیدی است که باید با یاری ملت ها و دولت ها و عزمی جهانی و هماهنگی
بین المللی بدان خاتمه داد. لیکن در کنار اقدامات خنثی کننده و
درمانگر ضروری است از هجوم این ویروس وحشی به عنوان فرصتی
مناسب برای ایجاد حرکتی صلح طلبانه به سوی جهانی امن تر و عاری از
سلاح های بیولوژیک استفاده کرد.
فارغ از آنکه این ویروس مهاجم، با اهدافی استراتژیک در آزمایشگاه
های بیولوژیک تولید شده باشد یا به طور طبیعی شیوع یافته باشد،
تبدیل به فاجعه ای شده است که وحشتناک تر از تولید و انباشت سلاح های
هسته ای می نماید و اگر تا پیش از این نزدیکی فاجعه و عمق خطر استفاده از
سلاح های بیولوژیک توسط تعداد معدودی از متخصصین قابل درک
بود، اینک همه مردم دنیا با تمام وجود به عمق این تراژدی پی برده اند.