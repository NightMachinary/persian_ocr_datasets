1484
و ریاض از موضع سخت گیرانه خود کوتاه نیامدند.
نماینده روسیه روشن کرد که تمدید یک ماهه کاهش تولید اخیر به شرط
پایبندی بهتر سایر اعضای اوپک پلاس خواهد بود. چند روز بعد نواک
دیدگاهش را در سخنرانی گشایش نشست اوپک پلاس تشریح کرد و
گفت: مهم است که توجه داشته باشیم بازار همچنان ضعیف است و به اقدام
قاطع نیاز دارد. بنابراین بیش از گذشته اهمیت دارد که پایبندی را در
نرخ 100 درصدی نگه داریم.
عربستان سعودی یک گام جلوتر رفت و نه تنها از اعضای مذکور
خواست پایبندی خود به توافق کاهش تولید را به 100 درصد بهبود
دهند بلکه خواستار جبران بدعهدی آنها شد. این کشورها از ژوییه تا
سپتامبر باید تولیدشان را به میزان بیشتری کاهش دهند تا مازاد
تولیدی که در ماههای مه و ژوئن داشته‌اند را جبران کنند. این تنبیه
سختی به حساب می‌آید به خصوص که قیمت نفت رو به افزایش گذاشته
است.
شاهزاده عبدالعزیز که دیپلمات نفتی باسابقه‌ای است، حمایت سایر
اعضا را از این پیشنهاد جلب کرد و یک اولتیماتوم داد. کل توافق اوپک
پلاس به پذیرش جبران بدعهدی از سوی این چهار کشور
تولیدکننده مشروط شد.
پس از اندکی کشمکش دیپلماتیک، نیجریه، آنگولا و قزاقستان تسلیم