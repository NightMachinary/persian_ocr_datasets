19693
رضایی به چندین طرح ملی نیروی انتظامی در کشور اشاره و اظهار
کرد: هیچ کشوری به اندازه جمهوری اسلامی ایران، تهدیدات
پیرامون مرزی ندارد. اتفاقاتی که در منطقه رخ می‌دهد،
هدف‌گذاری دشمن برای کشورمان است.
وی با اشاره به توانمندی‌ها و تجارب انقلاب اسلامی در مقابل
توطئه‌های دشمنان، بیان کرد: نگاه اسلامی به مسائل، توطئه‌های
دشمنان را یکی پس از دیگری خنثی کرده است.
این مقام ارشد ناجا، یکی از تهدیدات را حوزه مواد مخدر بیان کرد و
یادآور شد: نیروی انتظامی به عنوان خط مقدم مقابله با پدیده شوم
موادمخدر قرار دارد.
جانشین فرمانده ناجا با اشاره به کشفیات عظیم موادمخدر در مرزهای
کشور، گفت: امسال بیش از 400 تن موادمخدر در کشور کشف شده
که نسبت به مدت مشابه در سال گذشته 36 درصد رشد داشته است.
وی با اشاره به آثار مخرب حضور خرده‌فروشان موادمخدر و معتادان
متجاهر در جامعه، افزود: بررسی‌های به عمل آمده نشان می‌دهد دو
عامل در پیشگیری از جرایم و آسیب‌های اجتماعی در حوزه
موادمخدر موثر است، یکی اعمال قانون و جمع‌آوری معتادان
متجاهر و موضوع دیگر، اردوگاه‌ها و نگه‌داری معتادان متجاهر بوده
که از حوزه اختیارات ناجا خارج است.