26360
هشدار آلمان به ترکیه
به گزارش ایسنا، به نقل از خبرگزاری رویترز، هایکو ماس، وزیر امور
خارجه آلمان پیش از سفر به قبرس و یونان گفت: اگر دولت ترکیه
علاقه‌مند به گفتگو است باید همانطور که بارها تأیید کرده به تنش‌زایی
و تحریک پایان دهد.
وی از ترکیه خواست تا برای مذاکرات همچنان آماده باشد و اکتشاف
منابع گازی را در دریای مدیترانه شرقی از سر نگیرد.
روز دوشنبه یک کشتی اکتشافی ترکیه بار دیگر به آب‌های مورد
مناقشه اعزام شد تا اکتشاف خود را آغاز کند و این مساله یونان را بر آن
داشته تا یک درخواست جدی جدید را برای تحریم آنکارا از سوی
اتحادیه اروپا بابت تنش به وجود آمده بر سر حق اکتشاف مطرح کند.
هشدار آمریکا به شهروندانش در چین
به گزارش ایسنا به نقل از خبرگزاری فرانسه، وزارت خارجه آمریکا طی
یک اخطار امنیتی هشدار داد: شهروندان آمریکا در چین ممکن است به
دلایل مربوط به امنیت دولتی، تحت بازجویی‌های زمان‌بر و
بازداشت طولانی‌مدت قرار گیرند.
وزارت امور خارجه آمریکا اعلام کرد، مقامات چینی همچنین
ممکن است ممنوعیت خروج را به عنوان بخشی از اجرای خودسرانه
قوانین محلی در راستای اهدافی جز حفظ نظم و قانون، تحمیل کنند.