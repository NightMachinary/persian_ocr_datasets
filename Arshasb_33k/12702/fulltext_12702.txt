12702
داشت.
روحانی با تاکید بر اینکه محقق شدن شعار جهش تولید و اشتغال فراگیر
نیازمند یک همکاری همه جانبه و تلاش همگانی است، خاطرنشان
کرد: باید در نظر داشته باشیم که تحقق این شعار صرفا برعهده دولت و یک
دستگاه خاص نیست اگرچه میدان داری آن با دولت است.
رئیس جمهوربا تاکید بر پررنگ بودن نقش و سهم مردم در تحقق شعار
جهش تولید، تصریح کرد: مشارکت جدی و نقش آفرینی مردم و
مساعدت و همکاری همه قوا و دستگاه ها در این موضوع ضروری و
لازم است.
روحانی با اشاره به اهمیت نقش دستگاه های تبلیغاتی و رسانه ای در این
زمینه، گفت: دستگاه های اجرایی و تبلیغاتی می بایست با ارائه
راهکارها، شیوه ها و آموزش های موثر و کارآمد، نحوه مشارکت
مردم در تحقق این شعار را تبیین و تحلیل کنند تا مردم بتوانند با مشارکت
فعال خود نقش آفرین باشند.
رئیس جمهور در ادامه اظهار داشت: دولت و تمامی وزرا و روسای
دستگاه ها باید با تلاش های خود و همکاری با سایر قوا از جمله مجلس
شورای اسلامی در تصویب قوانین و سازوکارهای حقوقی تقویت
کننده جهش تولید و حذف قوانین دست و پاگیر و موانع پیش روی
تحقق این شعار تلاش کنند.