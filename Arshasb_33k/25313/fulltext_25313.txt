25313
وی اظهار کرد: نرخ مشارکت اقتصادی یکی از متغیرهای مهم در
ارزیابی جمعیت شاغل و بیکار است و این شاخص در واقع مجموع
جمعیت شاغل و بیکار یک جامعه را در برمی‌گیرد و به عبارتی نرخ
مشارکت اقتصادی نشان می‌دهد که چه درصدی از جمعیت مشمول
سن کاری از نظر اقتصادی فعال هستند یعنی چه تعداد از افرادی که
می‌توانند کار کنند واقعاً مشغول به کارند و یا حداقل به دنبال کار
هستند.
ابراهیمی با اشاره به اینکه همچنین در این ارزیابی فصلی، رتبه اول در
نسبت اشتغال کشور نیز با 44 درصد به هرمزگان رسید، تصریح کرد:
تمامی این شاخص ها نشانه ی بهبود کمی و کیفی بازار کار، شاخص
اشتغال و عملکرد مناسب تیم اقتصادی استان و استاندار است.
وی بیان کرد: علیرغم افزایش نرخ مشارکت، کاهش نرخ بیکاری
هرمزگان نیز در زمستان 98 به 11.9 درصد رسیده که در مقایسه با فصل
بهار کاهش 4 درصدی را نشان می دهد.
به گزارش ایسنا، با وجود رکود نسبی حاکم بر بازار کار کشور در سال
گذشته که در کاهش نرخ مشارکت اقتصادی خود را نشان می دهد اما
استان هرمزگان در سال گذشته شاهد رونق در کسب و کار و فعالیت های
اقتصادی بوده که افزایش نرخ مشارکت اقتصادی و رشد نسبت اشتغال
بیانگر این موضوع است.