20509
انجام دهند و تعداد تنفس‌ها را بشمارند و مرتب اکسیژن انگشت را چک
کنند و در صورت مشاهده تنفس بیش از 24 عدد در دقیقه و افت اکسیژن
سر انگشت حتما به پزشک مراجعه کنند.
علائمی که نشان می‌دهد به اختلال شخصیت مرزی مبتلا هستید
دکتر مجید محمود علیلو، رئیس سازمان نظام روانشناسی آذربایجان
شرقی در گفت‌وگو با ایسنا، اظهار کرد: شخصیت مرزی یک اختلال
شایع دوران نوجوانی است که به صورت بی ثباتی و ناپایداری
عاطفی، اختلال در خودانگاره یا مفهوم فردی، اختلال در مواجهه با
هیجانات و روابط بین فردی خود را نشان می‌دهد.
نشانه‌های شایع افراد مبتلا به شخصیت مرزی
وی با بیان این‌که افراد مبتلا به این اختلال، حساسیت شدیدی نسبت به
طرد شدن دارند، تشریح کرد: اغلب مبتلایان به اختلال شخصیت مرزی
را زنان تشکیل می‌دهند، در این راستا یک زن به مردی که به تازگی با آن
آشنا شده، خیلی زود وابسته‌ می‌شود، اما به محض این‌که احساس کند
آن مرد نسبت به ادامه رابطه بی میل شده و قصد ترک رابطه را دارد، دست به هر
کاری می‌زند تا مانع طرد شود.
وی افزود: یک شخصیت مرزی تحمل درد طرد شدن را ندارد و حاضر
است تا برای جلوگیری از قطع رابطه دستبه هر کاری حتی
سواستفاده‌های مالی، جنسی و عاطفی، بزند.