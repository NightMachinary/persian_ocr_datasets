13954
داستان رومینا از زاویه‌ای دیگر
محسن عزتی در گفت‌وگو با ایسنا، درخصوصابعاد روان‌شناسی قتل
رومینا اشرفی، اظهار کرد: اتفاقی که اخیرا در جامعه ایرانی شاهد آن
بودیم به تعبیری مثل زلزله یا دیگر بلایای طبیعی است، چند روزی نگاه
رسانه‌ای به آن داریم و سرگرم هستیم تا اینکه اتفاق دیگری بیوفتد.
وی ادامه داد: در جامعه ما به محض وقوع یک حادثه همه دست به کار
می‌شوند، مطلب می‌نویسند، کمپین راه می اندازند و کمک‌های نقدی
و غیر نقدی انجام می‌دهند، اما پس از مدتی رها می‌شود. رومینا هم یک
زلزله اجتماعی است که اتفاق افتاده و متاسفانه از این قبیل مسایل در
کشور کم نداشتیم که پس از مدتی به دست زمان سپرده شده اند.
مدیر مرکز حمایت از حقوق شهروندی استان اصفهان با بیان اینکه در
حادثه قتل رومینا با یک رویداد مواجه نیستیم که بتوان به سادگی از آن
رد شد، افزود: این اتفاق محصول اقدام یک پدر نیست، بلکه محصول یک
فرهنگ است، محصول هنجار و ارزشی است که در بستر فرهنگی آن
منطقه وجود دارد و نمی‌توان به شکل یک جرم به آن نگاه کرد.
پدر رومینا تنها مقصر این حادثه نیست
عزتی ادامه داد: پدر رومینا تنها مقصر این حادثه نیست، تصمیم پدر
رومینا براساس خرده فرهنگ‌های مختلف که در کشور ما شکل گرفته،
قدرت بسیاری در رفتار افراد داشته و هرکدام خارج از قوانین موجود