7055
فلسطین، همیشه رویکرد سیاسی ناعادلانه‌ای را نسبت به فلسطینی‌ها
دنبال کرده و سیاست خارجه مغرضانه و جانبدارانه‌ای را به نفع اسرائیل
در پیش گرفته است. بیشتر مذاکراتی که تاکنون به رهبری آمریکا
میان دو طرف صورت گرفته، درصدد گرفتن امتیازهای بیشتر از
فلسطینی‌ها بوده و همچنین کاملا به حقوق تاریخی آنها طبق قانون
بین‌المللی بی‌اعتنا بوده است.
از زمان اشغال اراضی کرانه باختری در سال 1967 تاکنون اسرائیل
حدود 240 شهرک و کانون شهرک‌سازی را در کرانه باختری و قدس
شرقی بنا کرده است و حتی پس از امضای توافقنامه اسلو در سال 1993
توسط یاسر عرفات، رئیس سابق تشکیلات خودگردان فلسطین و
تحت نظارت آمریکا و همچنین با حضور بیل کلینتون، رئیس
جمهوری وقت آمریکا، شهرک‌های اسرائیلی در حال توسعه و گسترش
هستند.
انتخاب جورج بوش در سال 2004 به ایجاد پیشینه‌ای برای اعلام
چشم‌انداز صلح ترامپ کمک کرد، چراکه جورج بوش در پیامی به
آریل شارون، نخست‌وزیر اسبق اسرائیل از موضع این رژیم و مخالفت
با حق بازگشت آوارگان فلسطینی حمایت کرد و الحاق شهرک‌های
اسرائیلی اصلی به اراضی اشغالی را تأیید کرد. او در همین حال، مدعی شد
که ایالات متحده از تأسیس کشور مستقل فلسطین حمایت می‌کند.