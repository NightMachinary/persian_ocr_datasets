18897
مرادی با بیان اینکه نیازمندان استان زنجان به سه گروه انسان‌های
دردمند، نیازمند و آبرومند تقسیم می‌شوند، اظهار کرد: از توزیع و
ارائه خدمات متعدد به یک خانواده و ارائه نکردن به خانواده دیگر
جلوگیری شده و توزیع خدمات و کمک‌ها به نیازمندان به صورت
عادلانه باشد؛ گفتنی است باید مدیریت شود توسط این سه رکن که در
قرارگاه عملیاتی شهرستان‌ها باید بر توزیع کمک‌های مومنانه
نظارت شده تا به افراد نیازمند جامعه هدایت شود.
وی با بیان اینکه ارزیابی اقدامات انجام شده دستگاه‌های اجرایی
استان در راستای مقابله با بیماری کرونا به معنای نفی تلاش همکاران
نیست، زیرا همه اقدامات قابل توجه بوده و توفیقات محسوس است،
افزود: در طرح شهید قاسم سلیمانی باید اقدامات نظام‌مند، هماهنگ و
میدانی باشد؛ بنابراین نباید تنها به تشکل جلسات و ارائه گزارش‌
اقدامات انجام شده بسنده کنیم، باید در شهرستان به‌صورت
عملیاتی، ارزیابی و میدانی دقیق انجام شود.
این مسئول با تاکید بر اینکه در حال حاضر انجام اقدامات مقابله با کرونا
باید در مناطق آلوده استان باشد تا از شیوع پیک چهارم کرونا
جلوگیری شود، خاطرنشان کرد: از ابتدای شیوع ویروس کرونا
تاکنون اقدامات بسیار خوبی در راستای پیشگیری از این ویروس در
استان انجام شده است.