22565
روزنامه‌نگار فلسطینی و مجری شبکه الجزیره اعلام کرد، پس از اینکه
در توییتر درباره دلایل قتل جمال خاشقجی، روزنامه‌نگار و منتقد
سعودی سوالاتی را مطرح کرد، بار دیگر از سوی حساب‌های
کاربری سعودی در توئیتر تهدید به قتل شد.
وی در توییتی با انتشار تصویری از پیام تهدید نوشت: کمی پیشتر، این
پیام تهدیدآمیز را از طریق واتساپ دریافت کردم: اگر یک بار دیگر از
عربستان حرف بزنی تکه تکه‌ات می‌کنم و به سرنوشت خاشقجی دچار
می‌شوی.
ریان گفت که این تهدیدات را پس از انتشار پستی دریافت کرده است
که در آن سؤال کرده بود: آیا جمال خاشقجی به این دلیل کشته شد که
درس عبرتی باشد برای شاهزادگان سعودی که از او به عنوان
دستاویزی برای گرفتن قدرت از پادشاه بهره جستند؟ یا او به دلیل
درخواست‌هایش برای اصلاح نظام ترور شد؟
ساعاتی بعد ریان پست جدیدی را در قالب طرح پرسش اضافه کرد و در
آن نوشت: تهدیدهای قتل روزنامه‌نگاران کدام کشور شبیه
باندهای مافیا و سازمان‌های تروریستی است؟ عربستان یا امارات یا
مصر در دوره عبدالفتاح سیسی، یا همه این کشورها؟
پیش از این هم این مجری سرشناس الجزیره گفته بود، پس از اینکه در
توییتی خواسته بود عربستان نام خود را تغییر داده و عبارت لا اله الا الله را از