19254
شیوع بیماری هاری در یک پایگاه نظامی اسرائیل
به گزارش ایسنا، سایت عکا که در امور اسرائیل گزارش می‌دهد، از
شبکه هفت تلویزیون رژیم صهیونیستی نقل کرد که این بیماری در یک
پایگاه نظامی ارتش اسرائیل در نزدیکی الجلیل در شمال اراضی اشغالی
شیوع پیدا کرده است.
این شبکه گزارش داد که یک سگ مبتلا به این بیماری طی روزهای
گذشته سه سرباز را در این پایگاه گاز گرفته و این سربازان درمانشان را
آغاز کرده‌اند.
هاری نوعی بیماری ویروسی است که موجب التهاب مغزی حاد
می‌شود. این ویروس در تمام حیوانات خون‌گرم از جمله انسان
می‌تواند ایجاد بیماری کند. ویروس از بزاق حیوان مبتلا به هاری و
محل گازگرفتگی وارد بدن شده، در ماهیچه‌ها به سمت اعصاب انتهایی
می‌رود و شروع به تکثیر می‌نماید. مرگ در صورت ابتلا به هاری تقریباً
قطعی است.