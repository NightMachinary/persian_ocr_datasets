24080
زمینه های مختلف پرداختند و از آمادگی برای همراهی با دولت در
جهت رفع مشکلات کشور و تحقق جهش تولید خبر دادند.
معاون اول رییس جمهور: طبقات ضعیف جامعه مطمئن باشند دولت از
آن‌ها حمایت می‌کند
به گزارش ایسنا، دکتر اسحاق جهانگیری در این جلسه با بیان اینکه اقشار
ضعیف و گروه‌های آسیب پذیر جامعه بیشترین آسیب‌ها را در جریان
شیوع کرونا متحمل شده‌اند، گفت: طبقات ضعیف جامعه مطمئن
باشند که دولت با جدیت به دنبال راهکارهایی است تا با کمک نهادهای
حاکمیتی و سازمان های مردم نهاد از آنها حمایت کند. معاون اول
رییس جمهور از شیوع ویروس کرونا به عنوان پدیده ای نوظهور و
معضلی جهانی نام برد و افزود: این ویروس چالش بزرگی در سطح بین
المللی ایجاد کرده است و حتی به اذعان کشورهای بزرگ صنعتی، پس
از جنگ جهانی، این بزرگترین چالشی است که دنیا را تهدید می‌کند.
دکتر جهانگیری با یادآوری اینکه در همه کشورها بخشی از جامعه
بیش از سایرین تحت تأثیر شیوع ویروس کرونا و تبعات آن هستند،
خاطرنشان کرد: اقشاری که درآمد آنها بر اساس فعالیت و کار روزانه
است در این مقطع با مشکلات و گرفتاری هایی مواجه شده اند و مسئولین
کشورها به این باور رسیده اند که اگر می‌خواهند طرح فاصله گذاری
اجتماعی با موفقیت انجام شود، باید طبقات ضعیف و اقشار کم درآمد