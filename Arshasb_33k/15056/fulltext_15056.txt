15056
دلنوشته ای در فقدان اکبر عالمی
به گزارش ایسنا، در نوشتار علی اکبر عبدالعلی زاده آمده است:استاد
اکبر عالمی جدا از تسلط بر رنگ و نور و عکاسی و امور لابراتوری نسلی از
علاقمندان را با آگاهی بخشی متخصص سختگیر سینما کرد. برنامه آن
روی سکه به واقع چشم علاقمند مان را به روی جادوی سینما باز کرد و در
برنامه های دیگرش همواره فیلم دیدن را به ما آموخت. یک رویه
پربرکت و موهبتی برای یک استاد ؛ اما این همه ماجرا نبود و نیست او با
انرژی سرشارش الهام بخش بود و دل دریایی اش رفتاری جستجوگر و
آموختنی برای این معلم خستگی ناپذیر پدید آورد . با آن حافظه
درخشانش در شناخت افراد، آدم را شگفت زده می کرد و بدون هیچ
تشریفات و اولویت بندی و ... نسبت به هر رخداد تازه تخصصی واکنش
نشان می داد. بزرگوارانه بعد از آشنایی مان در اواخر دهه 70 برای هر
مسئولیت تازه رسانه ای و اجرایی راهنمایی و تشویق و توصیه می کرد به
انجام کار کامل و ماندگار . وقتی کتاب ردپای سینما در 35 کشور
جهان را تقدیم کردم خواند و مثل کودکی ذوق زده از اهمیت کاری که
کرده بودیم گفت و گفت و هنگامی که کتاب سینما و جهان ایرانی
خواند هم مستانه از اهمیت آنچه در سطر سطر آن رخ داده بود سخن گفت .
از موضوعات ، ترکیب ، ترتیب و کیفیت مقالات کتاب انیمیشن و
دنیای پیش رو بسیار تعریف کرد و ... صدالبته با تاکید بر ضرورت رفع