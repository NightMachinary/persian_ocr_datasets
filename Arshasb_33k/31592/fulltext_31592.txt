31592
ناآرامی‌هایی در مرز غربی ایران شروع شود، با بمباران چند نقطه
حساس ادامه یابد و با تسخیر مراکز اصلی و اعلام حکومت نظامی و خلع ید
از جمهوری اسلامی یکسره شود. اما این توطئه پیچیده قبل از شروع،
کشف و خنثی شد. پاسداران همدان، گردان چتربازی را که قرار بود
آغازگر عملیات باشند در جاده منتهی به پایگاه نوژه دستگیر کردند
(این پایگاه به افتخار قهرمان شهید محمد نوژه به این نام خوانده
می‌شد). دستگیرشدگان شمار دیگری از اعضای شبکه کودتا را لو
دادند و تا جایی که می‌دانیم چند صد نفر، تابستان 1359 در چنین
روزهایی دستگیر شدند و حداقل چند صد نفر دیگر هم یا گریختند یا
اصلا شناسایی نشدند.
برای این پرسش که «کودتا چگونه لو رفت؟» هنوز پاسخ کاملی
نداریم اما از آن مهم‌تر این واقعیت است که توطئه کودتا، بخشی از نقشه
بزرگ‌تر دولت عراق بود. چنان که گازیوروسکی می‌نویسد: «عراق
احتمالا کمی بعد از ماجرای نوژه به ایران حمله می‌کرد، حتی اگر نقشه
موفق شده بود. به علاوه، هر جور بی‌ثباتی و هرج‌ومرجی که ماجرای
نوژه در پی می‌آورد احتمال حمله عراق را بیشتر می‌کرد، چه طرح نوژه
نهایتا شکست می‌خورد و چه پیروز می‌شد. بنابراین عراق کمابیش از
هر حاصلی که ماجرای نوژه می‌داد، سود می‌برد.»
کودک‌آزاری بیشترین آمار تماس با اورژانس اجتماعی خرم‌دره