28296
وی در پایان گفت: ملت و مسئولان ما نشان دادند آماده جانفشانی برای
کشور هستند و هر جبهه‌ای در مقابل ملت ما قرار گیرد متخصصان آن
جبهه فداکارانه حماسه سازی می‌کنند. در مقابله با ویروس کرونا نقش
نهادهای مردمی، گروه‌های جهادی و همچنین ارتش و سپاه به خوبی به
چشم آمد.
پدافند هوایی در دفاع از کشور و انقلاب کوچکترین تعللی نمی کند
به گزارش ایسنا به نقل از ارتش، امیر سرتیپ دوم علی اکبر عباسی تجدد در
بازدید خود از تیپ مستقل و راهبردی پدافند هوایی امام علی(ع) در
جمع فرماندهان و کارکنان این یگان با ابراز خرسندی از مستقل شدن
این یگان گفت: با استقلال این سامانه راهبردی و پیوستن به سایر
سامانه‌های پدافندی، چرخه دفاع هوایی کشور تکمیل شده و
بازوی بسیار قدرتمندی در برابر تجاوز دشمنانی که چشم به این آب
خاک دارند به وجود آمده که خواب را از چشمان آنها ربوده است. وی
افزود: دشمنان باید بدانند که پدافند هوایی در دفاع از کشور و انقلاب
کوچکترین تعللی از خود نشان نداده و با تمام قدرت با آنها مقابله می
کند. آنها باید بدانند کارکنان پدافند که خط مقدم دفاع از حریم
آسمان کشورند، تربیت شده مکتب عاشورا هستند و با بهره گیری از این
مکتب و الگو قرار دادن سید الشهدا و شهدای کربلا، از هیچ ابرقدرتی
واهمه نداشته و به چیزی به غیر از شهادت فکر نمی‌کنند.