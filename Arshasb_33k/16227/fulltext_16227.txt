16227
این بانک هم چنین رشد اقتصادی ارمنستان و آذربایجان را در سال
جاری به ترتیب 0.1 درصد و 0.2 درصد پیش بینی کرده که به ترتیب پنج
درصد و 2.1 درصد کمتر از نرخ پیش بینی شده در گزارش قبلی این نهاد
است. با این حال رشد اقتصادی ارمنستان و آذربایجان در سال 2021 با
شتاب بیشتری همراه خواهد شد و به ترتیب به 4.5 رصد و 2.2 درصد
خواهد رسید.
بانک جهانی در گزارش جداگانه مشابه دیگری از کاهش رشد
اقتصادی کشورهای اروپایی و آسیای مرکزی به دلیل شیوع کرونا
خبر داده است. این بانک پیش بینی کرده است متوسط رشد اقتصادی
کشورهای حوزه اتحادیه اروپا در سال جاری به منفی 2.8 درصد برسد
که این رقم ممکن است در سناریو بدبینانه تا منفی 4.4 درصد نیز ثبت
شود.
از سوی دیگر کاهش قیمت مواد اولیه در بازارهای جهانی به دلیل افت
شدید تقاضا، فشار زیادی را به اقتصاد کشورهای آسیای میانه که
وابستگی زیادی به صدور مواد اولیه دارند وارد خواهد کرد. بانک
جهانی هشدار داده است که رشد اقتصادی کشورهای منطقه آسیای
مرکزی ممکن است تا شش درصد کاهش پیدا کند.
رشد اقتصادی ژاپن منفی شد
به گزارش ایسنا و به نقل از خبرگزاری فرانسه، رشد اقتصادی سومین