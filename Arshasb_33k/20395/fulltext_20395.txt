20395
مرتضی و هانیه؛ مشهد
این کارت دعوت برای همه مهمان‌های جشن عروسی فرستاده
می‌شود. مرتضی و هانیه سعی می‌کنند کسی را از قلم نیندازند. بلافاصله
تبریک فامیل و دوستان یکی‌یکی در صفحات مجازی نقش می‌بندد و
همه برای خوشبختی‌شان دعا می‌کنند. حالا هانیه و مرتضی زندگی
مشترک‌شان را بدون برگزاری جشن عروسی آغاز کرده‌اند.
می‌گویند کرونا جشن عروسی ما را به هم زد اما خوشحالیم همه اطرافیان
و دوستان سلامت هستند چون اگر در جشن ما به کرونا مبتلا می‌شدند تا
آخر عمر خودمان را نمی‌بخشیدیم.
هانیه یک هفته‌ای است که با چادر سفید راهی خانه بخت شده. می‌گوید
روز عید با همسرم مقابل بارگاه امام رضا(ع) ایستادیم و از خدا
خواستیم به زندگی‌مان برکت دهد. او مثل خیلی از دخترها آرزو داشت
با لباس عروس و در میان هلهله و شادی مهمان‌های جشن عروسی‌اش
بدرقه شود اما زندگی با همین زیر و بمش زیباست: «24 آذر 97 عقد
کردیم. برنامه‌های زیادی برای جشن عروسی‌مان داشتیم. من
دانشجوی ارشد بیوشیمی هستم و قرار بود تابستان پارسال در مشهد
جشن عروسی بگیریم اما عقب افتاد و قرار شد اسفند در تالار جشن را
برگزار کنیم. اما خب با شیوع ویروس کرونا همه چیز عوض شد.
نمی‌توانستیم برای آینده و جشن عروسی برنامه‌ریزی کنیم. خانه و