9334
به گزارش ایسنا به نقل از قوه قضاییه، حجت‌الاسلام درویشیان رئیس
سازمان بازرسی کل کشور در جلسه امروز شورای عالی قوه قضاییه با
ارائه گزارشی از بازرسی صورت گرفته از شهرداری لواسان اعلام
کرد: از سال 96 تاکنون 650 هزار متر مربع ساخت و ساز غیرمجاز در
این منطقه صورت گرفته که 250 هزار متر مربع آن در محدوده و 400
هزار متر مربع نیز در حریم شهر بوده است.
وی با بیان این که در این مدت میزان 55 میلیارد تومان تخفیفات
غیرقانونی از سوی شهرداری به برخی از افراد ارائه شده است، خاطر
نشان کرد که «10 نفر از متخلفان تحت تعقیب قضایی و اداری قرار گرفته
اند و گزارش لازم نیز برای اقدام به مراجع قضایی ارسال شده است».
پیگیری تخصیص غیرقانونی 120 میلیارد تومانی به دانشگاه شهید
بهشتی
رئیس سازمان بازرسی همچنین به موضوع تخصیص غیرقانونی
120 میلیارد تومانی به دانشگاه شهید بهشتی جهت تأسیس دانشکده
فناوری‌های نوین این دانشگاه اشاره کرد و گفت: بررسی‌ها و
پیگیری‌های سازمان بازرسی روشن کرده که این تخصیص به
صورت غیرقانونی و از محل اعتبار یک میلیارد دلاری صندوق توسعه
ملی برای مقابله با کرونا صورت گرفته که پس از پیگیری‌های این
سازمان محل تخصیص این اعتبار تغییر کرده و از محل حساب خاص در