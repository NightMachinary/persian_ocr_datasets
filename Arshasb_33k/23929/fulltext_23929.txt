23929
مشکلی در برگزاری آزمون استخدامی نداشتیم
ابراهیم رفیعی در گفت‌وگو با ایسنا، با اشاره به بازدید به عمل آمده از
محل‌های برگزاری آزمون داخلی آموزشیاران و
آموزش‌دهندگان مستمر دانشیاران قبل از سال 92 سازمان نهضت
سوادآموزی که روز گذشته (20 تیر) به همت جهاددانشگاهی استان
زنجان برگزار شد، اظهار کرد: آزمون استخدامی قانون الحاقی
مشمولان استخدامی آموزشیاران و آموزش‌دهندگان نهضت
سوادآموزی همزمان با سراسر کشور در زنجان نیز برگزار شد.
وی با اشاره به کلیه رعایت پروتکل‌های بهداشتی در برگزاری این
آزمون، افزود: با وجود اینکه تعداد افراد حاضر در این آزمون، به علت
برگزاری دیگر آزمون‌های استخدامی از قبیل آزمون ثبت ‌اسناد و
املاک کشور و صنایع شیر ایران (پگاه) زیاد بود، ولی خوشبختانه
فاصله‌گذاری اجتماعی در برگزاری آزمون به خوبی رعایت شده بود.
مدیرکل آموزش و پرورش استان زنجان با بیان اینکه بیش از 200 نفر از
این آزمون برگزیده می‌شوند، خاطرنشان کرد: با توجه به شیوع
ویروس کرونا و حساسیت مسئولان استانی نسبت به ایجاد تجمعات،
در بازدیدی که از محل‌های برگزاری آزمون به عمل آمد، خوشبختانه
این آزمون با رعایت همه پروتکل‌های بهداشتی در استان برگزار شد.
مشکلی در ذخیره‌سازی بنزین نداریم