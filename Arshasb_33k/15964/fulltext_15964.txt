15964
رای مثبت به آغاز روند استیضاح علیه رئیس‌جمهوری پرو
به گزارش ایسنا، خبرگزاری آندیانا گزارش داد، این تصمیم روز
جمعه با حمایت 65 قانونگذار، مخالفت 36 تن و رای ممتنع 24 عضو
کنگره پرو مواجه شد.
از مارتین ویسکارا برای شرکت در جلسه‌ای در پارلمان پرو ظرف
روزهای آتی دعوت به عمل می‌آید اما تاریخ دقیق آن هنوز مشخص
نشده است.
رئیس‌جمهوری پرو پس از آن با تهدید استیضاح مواجه شد که یک سری
فایل‌های صوتی از گفت‌وگوی او با برخی از مقام‌ها درز کرد و ظاهرا
نشان می‌داد او در یک توطئه تقلب و کلاهبرداری نقش دارد.
رئیس‌جمهوری پرو به وجود چنین گفت‌وگویی اذعان دارد اما تاکید
می‌کند این فایل‌های صوتی ویرایش شده است و سخنان او قسمتی از
یک صحبت کلی است، بدون اینکه به صورت کامل آورده شده باشد.
استیضاح رئیس‌جمهوری در پرو به رای مثبت 87 عضو کنگره نیاز
دارد.
ویسکارا دو سال پیش پس از استعفای پدرو پابلو کاچینسکی از مقام
ریاست جمهوری بر سر اتهامات فساد روی کار آمد. او سپتامبر گذشته
با تلاش مشابهی برای استیضاح مواجه شد.
او روز جمعه در جمع خبرنگاران تاکید کرد که این چالش جدید