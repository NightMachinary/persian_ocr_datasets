19586
موسیقی ارکسترال ایرانی را هم به وجود آورد. مرتضی نی‌داوود بر
اساس آواز بیات اصفهان که یکی از آوازهای تثبیت‌شده در ردیف
موسیقی ایران است، این اثر را نوشت تا برای تیتراژ سریالی استفاده شود
که روزگار رضا خوشنویس را در سال‌های سلطنت احمدشاه قاجار و
رضا پهلوی روایت می‌کرد. مرحوم مرتضی حنانه نیز این اثر را برای
ارکستر سمفونیک تهران تنظیم کرد تا در کنار بازیگران بی‌نظیر این
سریال مانند مرحوم عزت‌الله انتظامی، مرحوم داوود رشیدی،
مرحوم محمدعلی کشاورز، مرحوم جمشید مشایخی و استاد علی
نصیریان، سیاهه سازندگان موسیقی این کار نیز درخشان و
به‌یادماندنی باشد.
روزی روزگاری شور و ماهور
در آغاز دهه 70 شمسی، سریال روزی روزگاری به نویسندگی و
کارگردانی امرالله احمدجو از شبکه یک سیما پخش شد. تیتراژ ابتدایی
این کار تصاویر تاختن اسبی در دشت بود و همین برای استاد فرهاد
فخرالدینی سرچشمه الهام نوشتن موسیقی شد. او موسیقی این سریال را
در دستگاه‌های شور و ماهور برای ارکستر نوشت تا لطف بازی‌های
درخشان مرحوم خسرو شکیبایی و ژاله علو و محمود پاک‌نیت بیش‌ از
پیش نمایان شود.
موسیقی 700 ساله