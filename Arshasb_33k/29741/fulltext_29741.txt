29741
چه خبر از چهارباغ؟
سعید سهرابی به ایسنا، گفت: رسیدگی به طبقات دوم چهارباغ عباسی و
چهارباغ پایین قرار است در پروندۀ پیرایش شهری تعریف و
ساماندهی شود که تا کنون دو جلسه در این‌ باره با حضور شهردار و
مدیرعامل سازمان نوسازی و بهسازی و شهرداری اصفهان برگزار
کرده‌ایم.
وی ادامه داد: تصمیم ما بر این است که اتفاق خوبی برای این طبقات که
عمدتاً مربوط به دوره پهلوی استبیفتد و به دلیل حساسیت بالای کار،
منتظر پیدا کردن کسی هستیم که نسبت به چهارباغ و ظرافت‌های آن
شناخت داشته باشد.
مدیر پروژه‌های چهارباغ عباسی، تصریح کرد: به‌ هیچ‌وجه در این
طبقات قصد ایجاد تغییر نداریم و صرفاً می‌خواهیم غبار زشتی‌هایی
که در طول زمان بر آن نشسته پاک‌کنیم تا این بناها اصل خودشان را نشان
بدهند، به همین دلیل ساماندهی به آن را در زیر مجموعۀ طرح پیرایش
شهری مطرح کرده‌ایم.
سهرابی، ساماندهی تابلوهای واحدهای فروش طبقات پایین
چهارباغ عباسی و کار کردن آن‌ها در کف پیاده‌رو، گرفتن نور بیش‌ از
حد مغازه‌ها و اضافه کردن یک جداره نازک را از دیگر برنامه‌هایی دانست
که برای رسیدگی به چهارباغ در نظر گرفته‌شده است.