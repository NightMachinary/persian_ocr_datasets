24685
دوم کرونا در کشور آغاز شده و همانطور که تجارب گذشته نشان
می‌داد این موج گسترده‌تر و شدیدتر است. متاسفانه ما در موج دوم نیز
دانش و توان فنی کافی برای حمایت هدفمند از کسب و کارها و
فعالیت‌های اقتصادی را نداشتیم و از این رو هدف گذاری ها اجرایی
نشدند.
به گفته وی، وقتی حمایت‌های لازم اعمال نشد، از سویی بسیاری از
مردم و صاحبان کسب و کار خود به شکل مستقل محدودیت ها را دور
زدند و از سوی دیگر دولت نیز مجبور شد با تعجیل و در زمانی کوتاه رای
به بازگشایی دوباره کسب و کارها بدهد.
نایب رئیس اتاق بازرگانی ایران با اشاره به اهمیت درک ابعاد مختلف
موج دوم شیوع کرونا، بیان کرد: در موج دوم از سویی ظرفیت‌های
نظام درمان به مراتب کمتر است و منابع عمومی برای حمایت از مردم نیز
پایین‌تر خواهد بود و در کنار آن اگر نتوان این موج را کنترل کرد،
امکان مواجه شدن با دشواری‌های پیچیده‌تر اقتصادی و سیاسی
وجود خواهد داشت.
سلاح ورزی ادامه داد: در صورت گسترده شدن دوباره ویروس،
امکان برقراری محدودیت در مرزها و توقف فزاینده صادرات و
واردات را نیز نمی‌توان فراموش کرد و از این رو باید تمامی تجارب و
داشته‌ها را در کنار هم قرار داد و تا امکان مقابله با این شرایط فراهم شود.