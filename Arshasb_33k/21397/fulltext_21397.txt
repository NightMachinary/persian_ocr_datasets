21397
مدام به او می‌گفتند در این روزهای شیوع کرونا دست کم مطب را تعطیل
کن اما منصوره هر بار می‌گفت این روزها خیلی‌ها به او احتیاج دارند.
خیلی‌ها به خاطر همین ویروس دچار اضطراب و پریشانی شده‌اند و اگر
او نباشد به کجا پناه ببرند.
این بخشی از یکی از آخرین نوشته‌های اوست: «اتفاقی که افتاده، در
عمرم با آن روبه‌رو نشده بودم و آن واژگون شدن بسیاری از
طرح‌واره‌ها راجع به زندگی و دنیاست. تا قبل از شروع کرونا اگر چه ما
در دنیایی بودیم که در آن جنگ، جهل، فقر و تخریب محیط زیست و ...
وجود داشت اما بشر احساس قدرت و اعتماد به نفس داشت. حالا شش ماه
است این بیماری گروه‌گروه انسان‌ها را به کام مرگ می‌کشاند اما ما باید
قوی باشیم و تسلیم نشویم. خبر خوب، قدرت سازگاری بشر و نوآوری
او در تمام عرصه‌های زندگی است.»
او دیگران را آماده می‌کرد چطور با کرونا مواجه شوند و در برابرش
قوی باشند.
نازنین یکی از بیماران دکتر منصوره است: «یک سال برای مشاوره و
درمان پیش‌اش می‌رفتم. روح بزرگی داشت. وقتی فکر می‌کرد هزینه
درمان زیاد است صرف‌ نظر می‌کرد. بارها دیدم هزینه مراجعانی را که
قادر به پرداخت نبودند پس می‌داد. پزشکی بود که به احساسات
بیمارش اهمیت می‌داد. او آزاداندیش بود و من راحت حرف‌هایم را