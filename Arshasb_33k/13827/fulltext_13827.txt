13827
اعلام می‌شد اما اکنون روزانه 50 تا 70 نفر کشته می‌شوند اما انگار
بی‌تفاوتی در مردم و برخی مسئولین ایجاد شده است.
رئیس دانشکده علوم پزشکی آبادان افزود: مردم بیماری را جدی
نمی‌گیرند و از طرفی نسخه‌ای که از مرکز پیچیده می‌شود در خوزستان
نیز اجرا می‌شود و این مساله، در حال بحرانی کردن شرایط است.
سلمان‌زاده گفت: مردم باید بدانند از نظر اپیدمی بیماری، در بدترین
شرایط ممکن قرار گرفته‌ایم. امکانات درمانی و بهداشتی نیز از نظر
تعداد بیمار و محدودیت‌هایی که وجود دارد در بدترین شرایط قرار
گرفته‌اند.
وی تصریح کرد: باید بیمارستان‌های سفید و سبز داشته باشیم تا در
شرایط شیوع کرونا، به سایر بیماران خدمات ارائه دهند اما اکنون به
دلیل اینکه تعداد تخت در بیمارستان ریفرال کم است، شاهد این هستیم
که مردم به همه بیمارستان‌ها مراجعه می‌کنند. ما نیز مجبور می‌شویم در
بیمارستان‌های دیگر، بیمار مبتلا به کرونا را بستری کنیم و این مساله
باعث می‌شود که همه بیمارستان‌ها آلوده شوند و باعث انتقال بیماری به
سایر افراد می‌شود.
رئیس دانشکده علوم پزشکی آبادان در خصوص وضعیت مرگ و میر
در افراد بالای 60 سال و افراد دارای بیماری زمینه‌ای، بیان کرد:
بسیاری از افراد مسن و دارای بیماری زمینه‌ای به کرونا مبتلا شده‌اند و