24200
در کتاب «مقدمه ای بر مطالعات سبک زندگی» که کتابی از دسته دوم
است، نویسندگان تلاش کرده‌اند مفهوم سبک زندگی را از دیدگاه
نظری عمیقا واکاوی و ابعاد و مفاهیم آن را از دیدگاه‌های مختلف بررسی
کرده و در نهایت تعریفی از سبک زندگی در معنای جامعه‌شناختی آن
ارائه کنند.
در این کتاب، سبک زندگی در سه رهیافت جامعه‌شناسانه بررسی شده
است. اول دیدگاه‌های غیر انتقادی و کلاسیک که سبک زندگی در آن به
عنوان یک متغیر مهم در کنار دیگر متغیرهای تبیین کننده زندگی و
رفتار اجتماعی در نظر گرفته شده و علل، ویژگی‌ها و پیامدهای آن
مورد بررسی قرار گرفته است.
دوم دیدگاه‌های انتقادی که در آنها سبک زندگی یک متغیر روبنایی
است که روابط اجتماعی، اقتصادی و فرهنگی در جامعه سرمایه‌داری
آن را می‌سازد و دیدگاه سوم به پویایی‌های مصرف، اداها و نشانه‌های
فرهنگی توجه کرده و بیشتر به فرایند معنادهی و هویت‌یابی توجه دارد
و فرهنگ و ذهنیت را مقدم بر عمل می‌شمارد.
فصل دوم کتاب به مباحث مطرح شده در ایران و اسلام و نواندیشی دینی
اختصاص یافته است. در ابتدا، دیدگاه‌های نظری محققان ایرانی
درباره سبک زندگی با رهیافت‌های مختلف مورد بررسی قرار گرفته و
توصیفی از آنچه محققان ایرانی از سبک زندگی در ایران تصویر