15929
حوری‌وش قادری در گفت‌وگو با ایسنا با اشاره به اینکه خواب یکی از
اعمال حیاتی برای بدن انسان است، اظهار کرد: تمام مکانیزم‌های
خواب توسط مغز کنترل می‌شود، مغز برای اینکه بتواند به‌خوبی کار
کند نیاز به یک خواب خوب دارد و تغذیه مناسب، خواب و ورزش سه
عمل کلیدی برای سلامتی جسم و روان است.
این متخصص اعصاب و روان با بیان اینکه اختلالات خواب انواع و
اقسام مختلفی دارد، ادامه داد: 80 نوع اختلال خواب تاکنون
شناسایی شده است و عوامل مختلفی نیز باعث ایجاد این اختلال در بدن
انسان می‌شود، امروزه مهم‌ترین اختلال خواب، بی‌خوابی است.
وی با اشاره به اینکه معمولا حدود 90 درصد افراد جامعه به هشت ساعت
خواب در شبانه‌روز نیاز دارند، گفت: تعداد کمی از افراد به خواب
کمتر از شش ساعت و تعداد کمی از افراد نیز به خواب بین 9 تا 12 ساعت
احتیاج دارند و این افراد نرمال هستند.
قادری افزود: به‌صورت کلی افراد یک سوم عمر خود را در خواب
می‌گذرانند، بنابراین خواب خوب اهمیت بالایی برای بدن دارد، از
نظر اختلال بی‌خوابی به‌طور میانگین حدود یک سوم افراد جامعه این
اختلال را تجربه می‌کنند.
استادیار دانشگاه علوم پزشکی شهرکرد با بیان اینکه اختلال
بی‌خوابی به چند دسته تقسیم می‌شود و تنها به این معنا نیست که فرد در طول