32310
گوشی‌های موبایل اتفاق می‌افتد و هدفمند نیست و آگاهی ما را ارتقا
نمی‌دهد به همین دلیل اطلاعات ما درباره بسیاری از موضوعات،
خیلی ناچیز است.
نعیمی با اشاره به شرایط دوران کرونا در کشورهای مختلف افزود: بعد از
این بحران در بسیاری از کشورهای پیشرفته، آمار کتاب‌خوانی بالا
رفت و مردم به حمایت از کتاب‌فروشی‌های محلی پرداختند تا چراغ
آنها روشن بماند. بسیاری از آنان در فضای مجازی، خواندن یکسری
از کتاب‌ها را به یکدیگر پیشنهاد می‌کردند ولی متاسفانه در همین
بحران، ضربه‌های اساسی به فرهنگ ما وارد شد و کتاب‌فروشی‌های ما
مدام متضرر شدند.
این نمایشنامه‌نویس خاطرنشان کرد: مسئولان ما در شعار، از کتاب و
کتاب‌خوانی حمایت می‌کنند ولی در عمل، گام‌های اساسی بر
نمی‌دارند.
او با ابراز تاسف از شمارگان کتاب در ایران ادامه داد: فاجعه بزرگی است
که در کشور 80 میلیونی ما شمارگان کتاب به هزار و حتی 500 برسد در
صورتی که ترکیه که همسایه پهلو به پهلوی ماست، چاپ اول بسیاری از
کتاب‌هایش با شمارگان یک میلیون انجام می‌شود و جالب است که
همین کتاب‌ها در یک سال به نوبت چاپ سوم هم می‌رسد! این تفاوت
دردناک است.