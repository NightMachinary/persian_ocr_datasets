22671
محبی‌نیا: افزایش قیمت خودرو واکنش دلالان به رونق بازار بورس
است
جهانبخش محبی‌ نیا در گفت‌وگو با ایسنا، اظهار کرد: متاسفانه ما چرخه
معیوبی را در اقتصاد کشور شاهد هستیم که به شکل ناگهانی با یک
افزایش سرسام‌آور قیمت‌ها مواجه می‌شویم و بعد در فاصله زمانی یک تا
دو ماه این افزایش قیمت به سایر کالاها و خدمات نیز تسری می‌یابد؛ این
افزایش قیمت بی‌دلیل عادت اقتصاد ماست و این بار هم از بازار خودرو
شروع شده است.
وی افزود: براساس الگوی پیشین یک و نیم ماه بعد از افزایش قیمت
خودرو، قیمت سایر اقلام مثل روغن، برنج، گندم و حتی مهر نماز هم از
این افزایش قیمت‌ها تأثیر می‌گیرد و این در شرایطی اتفاق می‌افتد که
مردم با بیکاری، بحران کرونا و هزار و یک بدبختی مواجه هستند اما
متاسفانه مسئولان اقتصادی ما حوصله مطالعه دقیق رفتار بنگاه‌های
خرد را ندارند و در حوزه کلان، غرق شاخص‌ها می‌شوند.
نماینده مردم میاندوآب، شاهین دژ و تکاب در مجلس با بیان اینکه
بدون شک دسیسه‌ای پشت افزایش قیمت خودرو است، یادآور شد:
دلالانی هستند که به این روش حسادت خود را نسبت به رونق بورس
نشان می دهند، در واقع افزایش قیمت خودرو واکنش دلالان به رونق
بورس و پارو کردن نقدینگی است.