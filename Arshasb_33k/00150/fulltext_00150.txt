150
به گزارش ایسنا، وی افزود: در هیچ جای کشور این نابودی رخ نداد،
بنابراین میزان برخورداری خوزستان که قبل از جنگ در درجه 3 بود،
بعد از جنگ به درجه 17 نزول پیدا کرد.
نماینده خوزستان در مجلس خبرگان رهبری گفت: همچنین عدم
توجه ویژه دولتمردان به خوزستان موجب شد که میزان برخورداری
خوزستان کمتر شود و در رده‌های پایین جدول برخورداری قرار
بگیرد. البته اقدامات زیادی انجام شد اما نتوانست مشکلات و
خرابی‌های زیاد بعد از جنگ تحمیلی را از بین ببرد.
وی افزود: حاشیه‌نشینی و آسیب‌های اجتماعی، اخلاقی، سیاسی و
امنیتی که در بر داشته از تبعات جنگ تحمیلی هستند. نابود شدن شبکه
فاضلاب اهواز و شهرهای اطراف نیز معلول این جریان است که
امیدواریم با همت فاتحان فتح‌المبین، شاهد رونق و
محرومیت‌زدایی و آبادانی خوزستان باشیم و حفره‌ها یکی از پس
دیگری پر شوند.
آیت‌الله حیدری بیان کرد: در زمینه عقب‌ماندگی، خوزستان با عارضه
دیگری غیر از جنگ هم مواجه است که باید علاج شود. انتظار می‌رود
سپاه مانند دیگر مسائلی که در پیشانی انقلاب و نظام قرار گرفته، این
عارضه پیش آمده را درمان کند. البته قطعا سپاه به تنهایی نمی‌تواند در
این زمینه کار کند؛ این عارضه بحث انتقال آب است.