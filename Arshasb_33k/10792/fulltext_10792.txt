10792
عمومی استان تدوین‌شده است، باید از درون این طرح‌ها
مأموریت‌هایی جهت افزایش سرمایه اجتماعی اتخاذ و دسته‌بندی
شود، ما در این دوران که دشمن به دنبال گرفتن سرمایه اجتماعی و به
دنبال بی‌اعتماد کردن مردم به کشور است باید سرمایه اجتماعی را قدر
بدانیم و در جهت تقویت آن فعالیت کنیم.
وی خاطرنشان کرد: ما باید تلاش کنیم هویت قزوینی را به شهروندان
این استان برگردانیم، قزوین شهر دارای تمدن است و در عرصه تاریخ و
فرهنگ نقش پررنگی ایفا کرده، اما کم‌کاری ما باعث شده است که مردم
احساس هویت کمی نسبت به قزوین داشته باشند درحالی‌که تاریخ
قزوین و وجود بزرگان و اندیشمندان در این استان جای افتخار دارد.
جمالی‌پور تأکید کرد: باید عوامل ارتقا سرمایه اجتماعی را شناسایی
کنیم و ببینیم چه چیزی همبستگی ملی را رقم می‌زند و عزت‌نفس را ارتقا
می‌دهد، باید عوامل هویت‌بخش را شناسایی و بر روی آن
سرمایه‌گذاری کنیم در این میان رسانه و روحانیت که نقش‌آفرین در
عرصه فرهنگ هستند نقش مهمی دارند و باید در این حوزه تلاش کنند.
وی خاطرنشان کرد: قزوین عناصر هویت‌بخش بسیاری دارد و باید
کارهای جدی در این حوزه انجام شود، باید عناصر مثبت و منفی
سرمایه اجتماعی استان را استخراج ‌کنیم و بر اساس آن برنامه‌ریزی
کنیم به‌طوری ‌که عناصر منفی را ترک و عناصر مثبت را تقویت کنیم.