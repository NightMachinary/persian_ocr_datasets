32144
در بخش‌های مختلف این نشست مازیار بیگلو، دبیر انجمن سازندگان
قطعه و مجموعه‌های خودرو نیز به طرح موضوعاتی پرداخت.
وی با بیان اینکه صنعت قطعه‌سازی اگرچه یک هفته با تاخیر کار خود را در
سال جدید آغاز کرده، اما کمترین آسیب را از شیوع ویروس کرونا
دیده است و واحدهای قطعه‌سازی به خاطر درگیری با این ویروس
تعطیل نشده‌اند، گفت: صنعت خودروسازی امسال را با تیراژ خوبی
آغاز کرده است؛ بنابراین امیدواریم که با حفظ تیراژ جلوی تلاطم
بازار را بگیریم. ضمن اینکه این صنعت در سال گذشته نیز برادری خود را
ثابت کرد و توانست درششش ماهه دوم سال با افزایش 100 درصدی به
تولید قطعه برای خودروسازان بپردازد. در سال جاری نیز ما کاملا
آماده جهش تولید هستیم و امیدواریم که اجازه دهند بتوانیم
برنامه‌های خود در راستای جهش تولید را اجرا کنیم.
وی از پیشنهاد رئیس قوه قضاییه برای عرضه خودرو در بورس خبر داد و
گفت: اگر خودرو در بورس کالا عرضه شود، بسیاری از مشکلات حل
خواهد شد. افزایش قیمت خودرو از منظر هر دو انجمن، آخرین راه و
البته نامناسب‌ترین راه‌حل است اما با وضعیت موجود اگر قرار است
قیمت خودرو که محصول نهایی است افزایش قیمت نداشته باشد باید
قیمت مواد اولیه آن نیز کاهش یابد یا حداقل تثبیت شود. اگر قیمت
خودرو تعزیراتی می‌شود باید از ابتدا (مواد اولیه و نهاده‌های تولید) تا