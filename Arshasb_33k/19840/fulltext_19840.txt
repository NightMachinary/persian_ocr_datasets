19840
طارمی و آزمون ستاره‌های 14 گله ایران در اروپا
به گزارش ایسنا، ریو آوه پنجشنبه شب در هفته سی و یکم لیگ یک پرتغال
برابر پورتیموننزه قرار گرفت و 2 بر یک پیروز شد. مهدی طارمی
توانست زمانی که تیمش با یک گل از حریف خود عقب بود یک پنالتی
بگیرد و آن را برخلاف جهت دروازه بان به گل اول تیمش تبدیل کند تا
بتواند شمار گلهای خود در لیگ پرتغال در اولین فصل حضورش در
فوتبال اروپا را به عدد 14 برساند.
طارمی با این گل در کنار پائولینیو از براگا با 14 گل د ر رده دوم مشترک
برترین گلزنان فصل لیگ پرتغال قرار دارد و چه بسا اگر طارمی در ابتدای
فصل پنالتی‌هایی که خودش می گرفت را می زد اکنون در صدر جدول
گلزنان لیگ پرتغال قرار داشت.
در صدر جدول گلزنان لیگ پرتغال کارلوس وینیسیوس و پیتزی به
صورت مشترک با 17 گل قرار دارند که هر دو مهاجمان تیم بنفیکا هستند.
طارمی در حالی توانسته در این فصل با 14 گل در لیگ پرتغال حسابی سر و
صدا کند که زوج او در تیم ملی فوتبال ایران یعنی سردار آزمون نیز
همین شرایط را دارد. آزمون بعد از درخشش در هفته های اخیر توانست
در لیگ روسیه 14 گله شود و جام قهرمانی را نیز این هفته بدست آورد. در
صدر جدول لیگ روسیه آرتم زیوبا قرار دارد که 16 گل به ثمر رسانده
است.