9221
متقیان با اشاره به سفر اخیر رئیس سازمان آموزش و پرورش استثنایی به
استان افزود: در این سفر قول ساخت 11 مدرسه برای دانش آموزان
استثنایی استان داده شد علاوه بر آن، مقرر شد هشت سالن ورزشی درون
مدرسه ای در مدارس استان ایجاد شود.
رئیس آموزش و پرورش استثنایی خراسان شمالی خاطرنشان کرد:
در این سفر، مقرر شد تا دو مرکز اختلال یادگیری در خراسان شمالی راه
اندازی شود.
وی با اشاره به افتتاح نخستین مرکز جامع تشخیص، توانبخشی و
آموزش کودکان و دانش آموزان بانیازهای ویژه کشور در بجنورد
گفت: مرکز «رویش» شامل ظرفیت هایی چون شنوایی سنجی، تربیت
شنوایی، بینایی سنجی، درمان کودکان کم بینا، تشخیص مشکلات
گفتاری و گفتار درمانی، روان سنجی در ابعاد مختلف، مشاوره و
مداخله های آموزشی و کاردرمانی است.
متقیان افزود: برای خرید و تامین تجهیزات این مرکز 10 میلیارد ریال
هزینه شده است.
وی با اشاره به افتتاح گلخانه مرکز آموزشی شبانه روزی «صدرا» گفت:
این گلخانه، برای آموزش کشت های گلخانه ای به دانش آموزان
متوسطه، در فضایی به وسعت 100 مترمربع اجرا و به بهره برداری رسیده
است.