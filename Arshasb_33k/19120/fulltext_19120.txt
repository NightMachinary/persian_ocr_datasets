19120
شورای امنیت هنوز درباره عملکرد حافظان صلح در لبنان به اجماع
نرسیده است
به گزارش ایسنا، به نقل از خبرگزاری آسوشیتدپرس، کلی کرافت،
سفیر آمریکا در سازمان ملل در نشست غیرعلنی سه‌شنبه شب شورای
امنیت درخصوص این هیات حافظان صلح سازمان ملل موسوم به
یونیفل که حکم ماموریتش قرار است در پایان ماه جاری میلادی
تمدید شود، بر لزوم یک حکم جدید تاکید کرد.
اما کرافت با راه بسیار دشواری مواجه است چرا که اکثر اعضای شورای
امنیت از ادامه حکم کنونی هیات حافظان صلح سازمان ملل در جنوب
لبنان حمایت می‌کنند.
آنتونیو گوترش، دبیرکل سازمان ملل ضمن تاکید بر حفظ قدرت
بالای نیروها، به صورت کتبی از شورای امنیت خواست تا این حکم را
برای 12 ماه دیگر تمدید کند.
هیات حافظان صلح یونیفل برای نظارت بر خروج نیروهای اسرائیلی
پس از حمله 1978 میلادی ایجاد شد. این هیات پس از جنگ سال 2006
میلادی میان اسرائیل و حزب‌الله گسترش یافت تا نیروهای حافظ صلح
بتوانند در امتداد مرز لبنان با سرزمین‌های اشغالی مستقر شوند و به
نیروهای لبنانی برای گسترش حوزه اختیارات خود تا جنوب
کشورشان برای نخستین بر طی دهه‌های اخیر کمک کنند.