8736
وی با اشاره به این که متخصصین بیهوشی بیشترین درگیری را با بیماران
بدحال کرونایی داشتند، اظهار کرد: میزان ابتلا به ویروس و شهادت
در میان متخصصین بیهوشی بسیار بالاست. تا جای که 13 شهید از
متخصصان بیهوشی داشته‌ایم. روز گذشته طی مراسمی به بزرگداشت
این شهدا پرداخته و تمبر یادبود اختصاصی از این شهدا را چاپ و
رونمایی کردیم.
وی افزود: با توجه به آمار ابتلا و مرگ و میر بالا به واسطه کرونا در
متخصصین بیهوشی، از روز گذشته کمیته‌ای تشکیل شده است تا علت و
چرایی این موضوع را مشخص کنیم. امیدواریم از این به بعد درگیری
کادر درمان کاهش یابد و مرگ و میر در میان پرسنل درمانی به ویژه
متخصصان بیهوشی کم شود.
سلیمی در پاسخ به سوالی درباره طریقه جذب دانشجویان پزشکی به
رشته بیهوشی تصریح کرد: سالانه حدودا 290 تا 300 متخصص
بیهوشی به این جامعه اضافه می‌شود، البته سال گذشته علیرغم آن که
ظرفیت پذیرش دستیاران رشته بیهوشی افزایش پیدا کرد، اما استقبال
از این رشته کاهش یافته است و بیم آن می‌رود که امسال نیز با این مشکل
مواجهه باشیم. در شرایطی که باید برای صندلی‌های این رشته رقابت
وجود داشته باشد، اما به دلایل مختلفی مانند سختی کار زیاد و درآمد
کم تقاضای دانشجویان برای این رشته کم است. این نگرانی وجود