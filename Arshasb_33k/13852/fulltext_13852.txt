13852
خوشحالی صنعت فناوری چین از پیروزی بایدن
به گزارش ایسنا، مدیران و تحلیلگران چینی اظهار می کنند دوره چهار
ساله ریاست جمهوری دونالد ترامپ به صنعت فناوری اهمیت
خودکفایی را آموخت و تصمیم چین برای بهبود قابلیتهای فناوری
داخلی تغییری نخواهد کرد.
فانگ شینگ دانگ، مدیر کنسرسیوم اینترنت و جامعه در دانشگاه
ارتباطات ژیجیانگ اظهار کرد: هنگامی که بایدن قدرت را بدست
بگیرد، شرکتهای فناوری در چین ممکن است اندکی آسودگی خاطر
پیدا کنند. حداقل تصور می رود آمریکا از گشایش و احترام به رقابت
منصفانه و نوآوری حمایت کند. با این حال در عرصه فناوری پیشرفته،
رقابت و نظریه بازی پایان نخواهد یافت و در یک دهه آینده، چین و
آمریکا در قابلیتهای نوآوری واقعی به رقابت با یکدیگر خواهند
پرداخت.
غولهای فناوری چینی نظیر هواوی، بایت دنس و تنسنت هولدینگز
شاهد مختل شدن زنجیره تامین جهانی یا مانع تراشی در راه تلاشهای
توسعه جهانی بوده اند و با تحریمهای دولت ترامپ روبرو شده اند که
آنها را به عنوان ریسک امنیت ملی اعلام کرد.
پس از دستور ترامپ برای واگذاری فعالیتهای برنامه ویدیویی تیک
تاک در آمریکا یا ممنوعیت آن، شرکت بایت دنس در حال نهایی کردن