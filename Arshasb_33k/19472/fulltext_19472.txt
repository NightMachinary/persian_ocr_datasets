19472
صعود بهای نفت در آستانه نشست اوپک پلاس
به گزارش ایسنا، بهای معاملات آتی نفت برنت با 81 سنت معادل 2.5
درصد افزایش، به 33 دلار و 65 سنت در هر بشکه رسید.
بهای معاملات وست تگزاس اینترمدیت آمریکا با یک دلار و هشت
سنت معادل 4.3 درصد افزایش، به 26 دلار و 17 سنت در هر بشکه رسید.
اوپک و متحدانش شامل روسیه که به گروه اوپک پلاس معروف هستند،
قرار است روز پنج شنبه یک کنفرانس ویدیویی برگزار کنند.
انتظار می رود این کنفرانس موفقیت آمیزتر از نشست مارس باشد که
تولیدکنندگان نتوانستند درباره محدودیت عرضه به توافق برسند و
در نتیجه جنگ قیمت میان عربستان سعودی و روسیه به راه افتاد.
امیدها به کاهش تولید بین 10 تا 15 میلیون بشکه در روز پس از گزارش
رسانه ها درباره آمادگی روسیه برای کاهش تولید به میزان 1.6 میلیون
بشکه در روز تقویت شد و وزیر انرژی الجزایر هم اعلام کرد که انتظار
دارد این دیدار مثمرثمر باشد.
این میزان کاهش تولید بزرگترین کاهش تولیدی خواهد بود که
تاکنون اوپک با آن موافقت کرده است.
لاچلان شاو، مدیر تحقیقات بانک ملی استرالیا در این باره گفت: ما منتظر
نتیجه این نشست هستیم و تصور می کنم توافقی در کار خواهد بود که در
کوتاه مدت اندکی امید به بازار تزریق می کند. توجه همه به عوامل