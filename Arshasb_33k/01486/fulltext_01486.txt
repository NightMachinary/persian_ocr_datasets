1486
با این حال معامله‌گران همچنان درباره نتیجه بخش بودن این تلاش
تردید دارند. عراق و سایر کشورهایی که در توافق کاهش تولید تقلب
کرده اند ممکن است پذیرفته باشند که بدعهدی خود را جبران کنند اما
عربستان سعودی و روسیه فاقد مکانیزم اجرایی معتبر هستند. اگر بغداد
دوباره تصمیم بگیرد تقلب کند، ریاض و مسکو تنها می‌توانند برای
تنبیه این کشور یک جنگ قیمت راه بیاندازند.
بر اساس گزارش بلومبرگ، اما برای عربستان سعودی اتحاد اوپک
پلاس واقعی یا ظاهری به هر شکل اهمیت دارد. ریاض معتقد است که این
اتحاد برای مجاب کردن بازار درباره کنترل اوضاع توسط این گروه
کلیدی است. شاهزاده عبدالعزیز روز شنبه خطاب به سایر وزیران
گفت: ما برای رسیدن به وضعیت امروز همه نوع فداکاری انجام دادیم
اما اگر با روحیه واقعی اعتماد متقابل و مسئولیت پذیری مشترک ادامه
ندهیم، این فداکاریها بیهوده خواهد بود. ما با یکدیگر قوی‌تر
خواهیم بود.