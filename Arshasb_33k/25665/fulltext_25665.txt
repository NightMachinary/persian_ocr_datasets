25665
نمایشگاهی از آثار سوزن دوزی معاصر
به گزارش ایسنا و به نقل از روابط عمومی فرهنگسرای نیاوران، در
نمایشگاه پیش‌رو سعی بر آن بوده تا از طریق فراخوانی ملی، گونه‌گونی
و تنوع آثار به‌ لحاظ شیوه و فن سوزن‌دوزی حفظ شود.
همچنین با توجه به رویکرد نمایشگاه، میزان خلاقیت مبنای انتخاب
قرار گرفت تا آثار به نمایش‌درآمده فزون بر زیبایی و چشم‌نوازی
آمیخته به سنت، واجد شم خلاقانه نیز باشد.
این نمایشگاه علاوه بر ارائه آثار منتخب شرکت‌کنندگان در
فراخوان، آثار اساتید برجسته سوزن‌دوزی را نیز به نمایش گذاشته تا
فرصتی باشد برای نکوداشت مقام فاخر این هنرمندان چیره‌دست.
نمایشگاه آثار سوزندوزی معاصر ایران با عنوان نخ و نگاره توسط
پژوهشکده هنرهای سنتی پژوهشگاه میراث فرهنگی و گردشگری با
همکاری شرکت آرمان رخش غزل (هیما) و فرهنگسرای نیاوران
برگزار می‌شود.
این نمایشگاه تا 30 مرداد ماه در گالری شماره یک فرهنگسرای نیاوران
برپاست. علاقه‌مندان جهت بازدید از این نمایشگاه می‌توانند با
رعایت تمامی دستورالعمل‌های بهداشتی در روزهای عادی از
ساعت 10 الی 13 و 15 الی 19 و در روزهای تعطیل از ساعت 14 تا 19 به
فرهنگسرای نیاوران مراجعه کنند.