21988
وی افزود: هر کسی باید در راستای هفت راهبرد بیانیه اقداماتی را انجام
دهد و شورا از دستگاه‌ها سؤال کند که در این زمینه چه کار کرده‌اند و هر
دستگاه به فراخور مأموریت خود گزارش ارائه کند و نمایندگان
دستگاه‌ها گزارش کارهای انجام‌شده را بدهند و از آن‌ها
گزارش‌گیری شود تا به آن جامه عمل پوشانده شود. دکتر سید میعاد
صالحی، عضو هیئت‌علمی دانشگاه علم و صنعت گفت: این بحث سند و
سندنویسی در کشور به اشباع رسیده است و باید بدانیم چقدر این اسناد
عملیاتی شده‌اند و از ادبیات رایج فاصله بگیریم و فریاد بزنیم از غفلت
دستگاه‌هایی که تاکنون به وظایف خود عمل‌نکرده‌اند.
وی بابیان اینکه بیانیه گام دوم موسع است که تمام شئون حکمرانی را
در برگرفته است، افزود: شرایط جنگ منجر به این شد که نسل دوم در
پیشبرد اهداف انقلاب کمک کند، ولی فرصتی برای خدمت نسل سوم
انقلاب ایجاد نشد که برنامه‌ای برای آن نیاز داریم. دکتر شهاب
اسفندیاری، رئیس دانشگاه صداوسیما نیز با بیان اینکه این بیانیه یک
منشور یا چارچوب رهبری به‌عنوان نظریه نظام انقلابی است، گفت:
اینکه چگونه جوشش انقلابی و نظم اجتماعی قابل‌جمع است و این
مقوله ایست که جای تأمل دارد و باید دید که در نظام ما چه سازوکاری
برای آن طراحی‌شده است. راه‌حلی که برای این مهم در بیانیه آمده
است، باز کردن راه ورود جوانان به نظام است.