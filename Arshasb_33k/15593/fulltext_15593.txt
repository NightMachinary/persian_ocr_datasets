15593
نیست
به گزارش ایسنا، به نقل از اسکای نیوز، این پاسخ قیس سعید،
رئیس‌جمهوری تونس به نتایج نشست مجلس شورای جنبش النهضه
در روز یکشنبه بود که راشد الغنوشی،‌ رهبر حزب و رئیس پارلمان را
مامور آغاز رایزنی با رئیس‌جمهوری و دیگر گروه‌های ملی برای
تشکیل دولت جدید کردند. النهضه با نخست وزیری الیاس الفخفاخ
مخالف است.
سعید، جنبش النهضه را به مغالطه‌کاری افکار عمومی و افترا علیه آن متهم
کرد و گفت، آنچه درباره وجود رایزنی‌ها بین رئیس‌جمهوری و
برخی از احزاب منتشر می‌شود عاری از صحت است و از پشتوانه قانون
اساسی برخوردار نیست.
رئیس‌جمهوری تونس طی دیدار با الفخفاخ و نورالدین الطبوبی،
دبیرکل اتحادیه مشاغل تونس در کاخ قرطاج تاکید کرد: تا زمانی که
نخست وزیر با اختیارات کامل کارش را می‌کند هرگز وارد هیچ
رایزنی نمی‌شود،‌ رایزنی‌ها زمانی معنا پیدا می‌کنند که یا نخست وزیر
استعفا کرده باشد یا لایحه توبیخ علیه او به پارلمان ارائه شده باشد.
وی اضافه کرد: من هرگز هیچ باج‌خواهی یا ساخت و پاخت یا اقدام در
اتاق‌های تاریک را نمی‌پذیرم و صحبت درباره رایزنی‌ها برای تغییر
دولت تنها خواب‌های پریشان و پراکنده هستند.