14190
می‌گوید: «باور کنید کار کردن در کارواش آن هم با ماسک سخت
است اما به خاطر خودمان و مشتری‌ها رعایت می‌کنیم. ما هم خانواده
داریم و هر روز زنگ می‌زنند و نگران ما هستند. یک بار وقتی مشغول تمیز
کردن یکی از ماشین‌ها بودیم همکارم فکر کرد بسته قرصی که روی
داشبورد بوده زباله است و آن را داخل سطل زباله انداخت. یک ساعت بعد
راننده با ناراحتی برگشت و گفت آن قرص‌ها را برای برادرم که به کرونا
مبتلا شده تهیه کرده بودم. این حرف مثل پتک توی سرمان خورد نه برای
اینکه ممکن بود ما هم به کرونا مبتلا شده باشیم، بلکه به خاطر گم شدن
دارو ناراحت شدیم. خلاصه با هر سختی که بود از بین زباله‌ها بسته قرص را
پیدا کردیم و به راننده دادیم.» سینا گوشه دستمال را می‌گیرد و محکم
می‌چلاند. می‌گوید مردم حق دارند نگران باشند اما باید به زندگی در
کنار کرونا عادت کنیم و با شرایط کنار بیاییم: «تعدادی از راننده‌ها
فقط درخواست روشویی می‌دهند و می‌گویند داخل ماشین را نظافت
نکنیم. می‌دانیم نگران هستند اما ما همه موارد بهداشتی را رعایت
می‌کنیم. از صبح تا شب که دست ما داخل مواد شوینده و
ضدعفونی‌کننده است و ماسک هم می‌زنیم. بعد از شست و شو و نظافت هر
ماشین هم دستمال‌ها را می‌شوییم و جلوی آفتاب پهن می‌کنیم اما
خیلی‌ها تصور می‌کنند با یک دستمال همه ماشین‌ها را تمیز می‌کنیم.
اینجا به هر مشتری پیجر می‌دهیم تا زمانی که ماشین آماده شد به او اطلاع