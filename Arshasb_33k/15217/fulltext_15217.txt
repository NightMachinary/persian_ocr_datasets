15217
به گزارش ایسنا، علیرضا دبیر در نشست بررسی چرخه انتخابی تیم ملی با
خبرنگاران در بخشی از صحبت‌های خود با اشاره به اینکه همه کشتی
گیران در هر وضعیتی اگر توانایی کشتی گرفتن دارند می‌توانند طبق
قانون جدید وارد چرخه انتخابی شوند، گفت: با رضا یزدانی هفته پیش
صحبت کردم گفت تمرین می‌کنم و می‌خواهم کشتی بگیرم. او پسر
خوب و قهرمان بزرگی است و امیدوارم موفق باشد.
وی افزود: تمام 97 کیلوگرم‌های ما باید بیایند در قهرمانی کشور
کشتی بگیرند تا طبق قانون چرخه کشتی بگیرند.
رییس فدراسیون کشتی تصریح کرد: علیرضا کریمی نیز درست است
به یک وزن بالاتر آمده، اما او آسیب دیده بود و باید عادلانه تصمیم
بگیریم. بنابراین او می‌تواند پس از کسب آمادگی با نظر سرمربی تیم ملی
وارد چرخه شود و نیازی نیست حتما از قهرمانی کشور ورود کند.
دبیر گفت: ما قانون انتخابی را در مجمع تصویب می‌کنیم تا قانون شود.
ما می‌خواهیم این باب شود که اگر حق کشتی گیری خورده شد بتواند
برود شکایت کند و هر کس از جمله من اگر مقصر بودیم در دادگاه
پاسخگو باشیم. حق خیلی‌ها در تاریخ کشتی ما خورده شده و
می‌خواهیم روشی قانونی اجرا کنیم تا دیگر حقی از کسی ضایع نشود.
دورریز 57 میلیارد دلار طلا و نقره در زباله های الکترونیکی!
به گزارش ایسنا، طبق جدیدترین گزارش مونیتور زباله