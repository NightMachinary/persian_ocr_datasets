6301
متفاوت و مختلف است. به همین دلیل، نباید ادبیات فلسطین را در یک
قالب آماده و چارچوب مشخص و از پیش تعیین‌شده قرار دهیم.
فلسطینی بودن نه شعار است و نه یک شغل. فلسطینی موجودی است
ستمدیده. شخص فلسطینی مجموعه‌ای از سوالات ملی‌گرایانه و
واقع‌گرایانه‌ای دارد که همیشه و به صورت روزانه در ذهن خود دارد.
او یک داستان عاشقانه دارد و درنگ‌کردنی در یک گل. دارای پنجره‌ای
باز، رو به ناکجاآباد. دارای ترس ماورا‌الطبیعه‌ای. او یک جهان درونی
در اختیار دارد که غیرقابل اشغال است.
ادبیاتی که در شرایط خاصی خلق می‌شود، قادر است مدینه فاضله‌ای را
از آن شرایط به تصویر بکشد؛ تصویری از یک واقعیت خیالی و
جایگزین شرایط و واقعیت اصلی. هدف از آن(تصویر خیالی) به
تصویر کشیدن اسطوره خوشبختی و فرار از تاریخ وحشیانه نیست،
بلکه هدف از آن کاستن از اسطوره‌ای بودن و تخیلی بودن تاریخ است.
همچنین هدف از آن قرار دادن اسطوره در چارچوب و جایگاه فرضی و
مجازی خود است؛ در این حالت است که می‌توانیم از یک قربانی
رویدادهای تاریخی، به شریکی در انسانی کردن تاریخ تبدیل
شویم.
دوستان عزیز و بزرگوار! به خاطر همبستگی شریف‌تانبا ملت ما
سپاسگزارم.