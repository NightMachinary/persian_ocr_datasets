26034
بدین ترتیب توئیتر جلوی ربات‌هایی را که می‌خواهند فضا را به نفع
یک کاندیدای خاص تغییر دهند، می‌گیرد. این در حالی است که در
سایر مسائل بین‌المللی و از جمله مسائلی که مربوط به کشورهای مخالف
آمریکا است (از جمله در انتخابات بولیوی که با کودتای آمریکایی
نتایج انتخابات تغییر کرد، انتخابات و اعتراضات ونزوئلا،
اعتراضات لبنان و عراق یا انتخابات و اتفاقات مختلف موجود در
ایران) این ربات‌ها و تعداد هشتگ‌هاست که بیانگر نحوه تفکر مردم
راجع به موضوعات مختلف است!
به‌ دنبال نگرانی شبکه‌های اجتماعی از بروز احتمالی ناآرامی‌ها پس از
انتخابات آمریکا، فیسبوک نیز اعلام کرده است ممنوعیت تبلیغات
سیاسی را جدی‌تر دنبال خواهد کرد. فیسبوک از زمان پلمب شدن
صندوق‌های رأی‌گیری انتخابات ریاست‌جمهوری آمریکا در
روز رأی‌گیری، هرگونه تبلیغات سیاسی در این شبکه اجتماعی را
ممنوع خواهد کرد و این ممنوعیت با توجه به میزان اعتراضات و
التهابات انتخاباتی، برای چند روز یا چند هفته ادامه خواهد داشت.
فیلترینگ به روش آمریکایی
تا اینجا مشخص است که دولت آمریکا برای جلوگیری از ایجاد آشوب
و اعتراضات بعد از انتخابات روز 13 آبان، در حال تدارک حمله‌ای
همه‌جانبه به شبکه‌های اجتماعی و رسانه‌هاست. از دسترس خارج