15600
انگلیسی صحبت نمی‌کنم و هرگز حاضر نیستم از زبان یک کشور
استعمارگر و امپریالیسم استفاده کنم، همچنین همین دیدگاه را نسبت
به استفاده از دلار دارم و به نظر من نباید در روابط بین‌الملل فقط به دلار و
زبان انگلیسی بسنده کرد. زیرا تا وقتی ما نتوانیم گام‌های جدیدی
برداریم و فرهنگ خود را از فشارهای امپریالیستی نجات دهیم، هیچ
گاه دنیا به سمت صلح نخواهد رفت.
رئیس دانشگاه اسلامی ایتالیا اظهار کرد: با پیدایش ویروس کرونا
دنیا با جریانات جدیدی رو به رو شد و موجب به چشم آمدن مشکلات
سیاست‌های جهانی و ارتباطات بین‌المللی شد، در همین شرایط سخت
برخی از کشورها فشارهای فراوانی را بر روی دیگر کشورهایی که
سیاست‌هایشان با سیاست‌های آمریکایی و امپریالیسمی همخوانی
نداشت، اعمال کردند.
وی افزود: شرایط به وجود آمده پس از پیدایش ویروس کرونا
موجب سواستفاده برخی کشورها برای اعمال فشار بر روی کشور
ایران شد و تحریم‌هایی که رئیس جمهور آمریکا در این وضعیت
دشوار مجددا برای ایران اعمال کرد بخشی از این فشارها است و تمامی
این موارد نشان دهنده شکل گیری یک جنگ بزرگ نه تنها بین شرق و
غرب بلکه بین کسانی است که جهانی باحضور خداوند می‌خواهند و
کسانی که جهان را بدون حضور خداوند می‌خواهند.