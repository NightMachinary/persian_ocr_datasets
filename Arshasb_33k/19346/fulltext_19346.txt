19346
صادقیان: امیدوارم بهترین نتیجه در المپیک حاصل شود/ یک سال
فرصت داریم بهتر و بیش‌تر تمرین کنیم
آرمینا صادقیان، تیرانداز المپیکی ایران در گفت‌وگو با ایسنا در
مورد تعویق المپیک اظهار کرد: خوشبختانه یا متاسفانه المپیک
یک‌سال به تعویق افتاد. این موضوع از یک طرف به نفع ماست.
می‌توانیم یک‌سال بیش‌تر تمرین کنیم تا به سطح رقیبان خود برسیم و
بتوانیم به نتیجه‌ای که در المپیک انتظار داریم برسیم.
کوچک‌ترین عضو کاروان ایران در المپیک توکیو گفت: در سال
گذشته امیدوار بودم که سهمیه المپیک بگیرم که این اتفاق افتاد. واقعا
در مسابقات تمام تلاش خود را می‌کردم تا نتیجه‌ای که مد نظر داشتم
کسب شود. خوشحالم که جزو کاروان ورزشی ایران در توکیو هستم
و می‌توانم کنار ورزشکاران مدال آور مسابقه دهم.
این عضو تیم ملی تفنگ ایران در مورد پیش‌بینی‌اش از عملکرد
تیراندازان ایرانی در المپیک توکیو گفت: در حال حاضر نمی‌توان
چیزی را پیش‌بینی کرد اما امیدوارم واقعا بهترین نتیجه‌ها گرفته شود و
به مدال المپیک برسیم. آرزو می‌کنم این یک سال که فرصت داریم بیش‌تر
و بهتر تمرین کنیم و برای المپیک آماده‌تر باشیم.
صادقیان درباره شرایط تمرینی خود گفت: در حال حاضر که در خانه
تمرین می‌کنیم و هاشمی سرمربی تیم ملی با ما آنلاین در ارتباط است.