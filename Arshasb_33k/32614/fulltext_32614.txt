32614
247 فوتی جدید کرونا در کشور / شمار قربانیان از 52هزار تن گذشت
به گزارش ایسنا، دکتر سیماسادات لاری گفت: از دیروز تا امروز 23
آذر 1399 و بر اساس معیارهای قطعی تشخیصی، 7 هزار و 451 بیمار
جدید مبتلا به کووید19 در کشور شناسایی شد که 833 نفر از آنها
بستری شدند.
وی ادامه داد: مجموع بیماران کووید19 در کشور به یک میلیون و
108 هزار و 269 نفر رسید.
لاری گفت: متاسفانه در طول 24 ساعت گذشته، 247 بیمار
کووید19 جان خود را از دست دادند و مجموع جان باختگان این
بیماری به 52 هزار و 196 نفر رسید.
به گفته وی، خوشبختانه تا کنون 812 هزار و 270 نفر از بیماران، بهبود
یافته و یا از بیمارستانها ترخیص شده اند.
لاری ادامه داد: 5723 نفر از بیماران مبتلا به کووید19 در وضعیت
شدید این بیماری تحت مراقبت قرار دارند.
سخنگوی وزارت بهداشت افزود: تا کنون 6 میلیون و 704 هزار و
247 آزمایش تشخیص کووید19 در کشور انجام شده است.
لاری گفت: در حال حاضر و بر اساس آخرین تحلیل ها، 12 شهرستان در
وضعیت قرمز، 288 شهرستان نارنجی و 148 شهرستان در وضعیت زرد
قرار دارند.