17944
سرنگونی پهپاد جاسوسی ائتلاف عربی توسط انصارالله
به گزارش ایسنا، خبرگزاری سبأ یمن به نقل از یک منبع نظامی گزارش
داد: سامانه‌های پدافند هوایی انصارالله یک فروند پهپاد جاسوسی
دشمن سعودی را در حریم هوایی منطقه رازح در استان صعده هنگام
اجرای اقداماتی خصمانه رهگیری و سرنگون کردند. این منبع از
افشای جزئیات بیشتر در این رابطه خودداری کرد و ائتلاف عربی نیز
هنوز واکنشی به این مساله نداشته است. این ائتلاف روز چهارشنبه به
صورت یک جانبه آتش‌بسی دو هفته‌ای و قابل تمدید را برای مقابله با
کرونا اعلام کرد اما انصارالله یمن روز جمعه عربستان را به نقض این
آتش‌بس متهم و اعلام کرد 99 مورد نقض آتش بس در 24 ساعت را ثبت
کرده است. در شرایطی که یمن در تمامی بخش‌ها به ویژه در حوزه
بهداشتی و درمانی از فروپاشی تقریبا کامل زیرساخت‌ها رنج می‌برد،
روز جمعه اولین مورد ابتلا به کرونا در استان حضر موت گزارش شد.
ائتلاف متجاوز عربی به رهبری عربستان از سال 2015 حملات خود را
به یمن آغاز کرده است.
سرنگونی یک فروند پهپاد در حومه لاذقیه توسط پدافند هوایی پایگاه
حمیمیم
به گزارش ایسنا، خبرگزاری رسمی سوریه (سانا) اعلام کرد که سامانه
پدافند هوایی مستقر در پایگاه روسی «حمیمیم» در شمال غربی سوریه