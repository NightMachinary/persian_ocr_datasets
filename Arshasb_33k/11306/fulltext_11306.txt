11306
مواسات
نادر جهان آرای امروز در رزمایش دانش آموزی مواسات که در
مسجد قدس رشت برگزار شد، مواسات را یک کار بسیار ارزشمند
خواند و اظهار کرد: از عزیزانی که این فرصت و بستر مناسبی را برای خود
و تمامی خیرخواهان فراهم کردند تا اینکه جلوه های بسیار زیبا،
ماندگار و درخشانی را به کمک همه دوستداران ارائه خدمت و
خیرخواهی به ویژه همکاران و دانش آموزان بیافرینند، تقدیر و
تشکر می کنم.
وی با بیان اینکه کمک به نیازمندان و اقشار آسیب پذیر باید به صورت
یک فرهنگ و الگو به دانش آموزان معرفی شود، افزود: اشاره به اینکه
مجموعه های مختلفی تلاش کردند که نمونه ای از آن بصورت نمادین
در حال برگزاری است، گفت: غیر از کمک های نقدی و غیرنقدی به مردم،
باید فرهنگ سازی همراهی و همدلی و مهربانی کردن را در همه ایام به
ویژه در ماه مبارک رمضان برای دیگران به ویژه نیازمندان در جامعه
نهادینه کنیم.
مدیرکل آموزش و پرورش گیلان با تاکید بر اینکه همانطور که در
تمام دوره هایی که نقطه های خاص تاریخ انقلاب اسلامی بوده و
همراهی همه آحاد مردم و قوای مختلف را داشتیم، تصریح کرد: در این
مقطع هم همراهی، همدلی و مهربانی را برای همگان شاهد هستیم.