6120
با هر ترک فعلی برخورد خواهیم کرد/ در قبال مسئله امنیتی نمی‌توان
گفت بودجه نداریم
یدالله موحد صبح امروز 22 شهریورماه در جلسه شورای پیشگیری از
وقوع جرم دادگستری استان کرمان با اشاره به لزوم ساماندهی محوطه
پشت باغ شاهزاده ماهان اظهار کرد: نشست مشترکی با حضور میراث
فرهنگی و راه و شهرسازی برگزار و راهکارهای واگذاری اراضی
بالادست باغ شاهزاده به میراث فرهنگی اتخاذ و ارائه شود.
وی با تاکید بر اینکه این اثر ثبت جهانی است و شهرت جهانی دارد و باید
گردشگران آنجا امنیت داشته باشند و مردم با طیب خاطر بتوانند
ساعاتی را در آنجا بگذرانند افزود: اصلاح وضعیت این محوطه نیاز به
چند دوربین پایش تصویری و روشنائی در محل دارد که با حمایت
استاندار و دستگاه های اجرائی می شود کار را انجام داد.
این مقام قضائی تصریح کرد: سال های سال فصل بودجه و بودجه ریزی
در فرمانداری کرمان آمده و رفته مشکلات حل نشده و معتقدیم با
حمایت استانداری مشکل حل می شود.
وی با اشاره به اینکه این بحث دغدغه امنیتی است و باید ساماندهی آن
انجام شود، گفت: در قبال مسئله امنیتی نمی توان گفت بودجه و
مسئولیت نداریم و این موارد قابل قبول نیست و انتظار داریم طی دو سه
ماه آینده میراث فرهنگی با همکاری شرکت برق بحث روشنائی محل را