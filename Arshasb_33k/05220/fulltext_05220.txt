5220
انتقاد حزب اپوزیسیون ترکیه از برکناری 3 قانونگذار مخالف
به گزارش ایسنا، به نقل از خبرگزاری آناتولی، کمال قلیچداراوغلو،
رهبر حزب مردم جمهوری‌خواه ترکیه طی یک سخنرانی در گروه
پارلمانی حزبش، حذف معاونت سه قانونگذار را اقدام‌براندازانه
علیه اراده کشور دانست و افزود: اگر معاونت آن‌ها را حذف کنید، آن
وقت رأی‌دهندگان چرا به پای صندوق رای بروند؟
سه قانونگذار سابق از دو حزب مخالف اوایل جمعه گذشته، یک روز پس
از آنکه پارلمان صندلی آن‌ها و مصونیت قانونی‌شان را ابطال کرد، به
زندان فرستاده شدند. از بین این 3 قانونگذار، انیس بربراوغلو از حزب
مردم جمهوری‌خواه و لیلا گوون و موسی فریس اوغللاری از حزب
دموکرات خلق بودند.
قلیچداراوغلو همچنین متذکر شد که بربراوغلو، گوون و فریس
اوغللاری اعضای منتخب پارلمان در ژوئن 2018 بودند، اما از سوی
قانونگذاران هم‌قطار خود حذف شدند؛ با وجود آنکه نامزدی آن‌ها
قبل از انتخابات مورد تأیید قرار گرفته بود.
قلیچداراوغلو در حالی که استدلال می‌کرد ابطال صندلی سه
قانونگذار در پارلمان بر خلاف قانون اساسی است، تصریح کرد: آیا
شورای عالی انتخابات پرونده‌های دادگاهی آن‌ها را بررسی کرده
است؟ بله. آیا آن‌ها را مورد تأیید قرار داده است؟ بله. آیا گفته آن‌ها