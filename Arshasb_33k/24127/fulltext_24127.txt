24127
وی تاکید کرد: بعد از چند هفته شروع پیاده روی روی سطح شیب دار،
ورزشکار باید قبل از شروع ورزش به مدت پنج دقیقه دویدن آرام و
گرم کردن را داشته باشد. طول گام ها و سرعت آنها را هم بیشتر کند.
فریادی همچنین به مزایای پیاده روی به حالت عقب گرد هم اشاره کرد و
گفت: این نوع از پیاده روی می‌تواند به تقویت عضلات پایین تنه بدن،
آب شدن چربی‌های کمر، عضلات میانی بدن و ران، خوش فرم شدن
اندام و درمان کمر درد و سیاتیک افراد هم کمک کند.
وی با تاکید بر اینکه افراد باید برای پیاده روی از کفش مناسب استفاده
کنند، عنوان کرد: پوشیدن کفش‌های غیرورزشی و مجلسی برای
پیاده روی به مرور آسیب دیدگی مچ پا، زانو و مهره های کمر را هم
بدنبال دارد.
این کارشناس ارشد فیزیولوژی ورزشی یادآورشد: همچنین بهتر
است تنها زمانی از تردمیل برای انجام پیاده روی استفاده شود که شرایط
جوی مساعد نباشد، درغیر اینصورت حتما در فضای آزاد این ورزش
انجام شود.