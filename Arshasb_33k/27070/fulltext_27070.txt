27070
قرارداد داشتند حقوق‌شان را کامل دریافت می‌کنند و من بعید می‌دانم
مؤسسی ریسک کند و حقوق ندهد چون حقوق ندادن تبعات حقوقی
دارد. دست کم پرسنل ما از اسفند حقوق‌شان را دریافت کرده‌اند. در این
شرایط مؤسسان مدارس فشار زیادی را متحمل شده‌اند؛ چراکه با
خانواده‌هایی مواجه بودند که اصلاً رغبتی به پرداخت شهریه
نداشتند و مدام می‌گفتند بچه‌ها نبودند چرا باید شهریه بدهیم و
نمی‌دانید در این شرایط اگر هم ما شهریه گرفتیم با چه سختی بود. حالا
حساب کنید ما حقوق همه پرسنل و هزینه اجاره را از همین شهریه‌ها
می‌دهیم و درآمدهای جانبی‌مان هم به طور کلی در این مدت قطع شده.
الان اخذ شهریه خرداد را داریم که واقعاً کار مشکلی است. آن هم در
شرایطی که کسب و کارهای خیلی از مردم تعطیل شده مثلاً یکی از اولیا به
ما گفت سه ماه است حقوق نگرفته‌ام. به نظر می رسد، مؤسسان مدارس و
والدین بازندگان اصلی بوده‌اند. من خودم هم تأکید می‌کنم با این که
معلمانم خیلی خوب کار کردند اما والدین حق دارند؛ چراکه حضور
دانش آموز در مدرسه با خانه ماندنش واقعاً متفاوت است. خیلی از
خانواده‌ها به ما گفتند همه فشار تمرین بر عهده خانواده‌ها بود. بویژه در
آموزش ابتدایی که بچه نمی‌تواند به تنهایی از فضای مجازی و
اینترنت استفاده کند. خیلی از مادرها می‌گفتند ما هم باید پول بدهیم هم
با بچه سر و کله بزنیم.»