11156
توانمندی‌های استارتاپی حوزه ورزش بررسی می‌شود
به گزارش ایسنا،رویداد آنلاین دوشنبه‌های استارتاپی با هدف
جذب سرمایه در حوزه ورزش روز دوشنبه 24 شهریور ماه جاری به
همت صندوق نوآوری و شکوفایی و با همکاری مرکز ملی نوآوری و
شتابدهی فناوری‌های ورزشی پژوهشگاه تربیت بدنی و علوم
ورزشی و معاونت علمی ریاست جمهوری برای استارتاپ‌ها و
شرکت‌های دانش بنیان این حوزه برگزار می‌شود.
در این رویداد 6 استارتاپ این حوزه توانمندی‌های خود را به
سرمایه‌گذاران خطرپذیر ارائه می‌کنند. همچنین خدمات صندوق
نوآوری و شکوفایی در حوزه سرمایه‌گذاری تشریح شده و شرایط
استفاده از این خدمات به مخاطبان ارائه خواهد شد.
در طرح هم‌سرمایه‌گذاری صندوق نوآوری و شکوفایی، این
صندوق منابع مالی را در قالب سرمایه‌گذاری و نه تسهیلات ارائه
می‌دهد، به طوری که هر طرحی را عاملان صندوق یعنی صندوق‌های
پژوهش و فناوری، حاضر به مشارکت 20 درصدی در آن طرح باشند
صندوق نوآوری و شکوفایی بسته به سطح فناوری و اولویت
راهبردی تا 80 درصد از منابع باقیمانده را تامین کرده و در سود و زیان
طرح سهیم خواهد بود.
توت فرنگی، منبع تامین پتاسیم و کلسیم بدن