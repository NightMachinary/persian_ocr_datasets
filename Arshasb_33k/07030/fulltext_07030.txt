7030
ریاضی تصریح کرد: اگرچه سال 75 مقام معظم رهبری مخاطب را
دستگاه‌های دولتی قرار دادند اما در جلساتی که در تهران شرکت
می‌کردیم، در هیچ جلسه‌ای نماینده‌ای از استانداری حضور نداشت.
سال پیش که در اینجا مراسم کلنگ‌زنی انجام شد، استاندار خراسان
رضوی مسئولیت پیشبرد امور مربوط به ثبت جهانی توس را بر عهده
گرفت و به همین دلیل ما کاری به این مساله نداشتیم. به نظر می‌رسد باید
مطالبات بیشتر شود چون اتفاقی در این زمینه نیفتاده است.
وی اضافه کرد: در مورد ثبت جهانی نیز تفاهمات خوبی با اداره کل
میراث فرهنگی استان داشته‌ایم که با کمک مدیریت شهری
گلوگاه‌های کار شناسایی شود.
ریاضی در خصوص پروژه‌های این منطقه و وضعیت هر کدام اظهار
کرد: پروژه‌های این منطقه از آرامگاه فردوسی تا سه‌راه فردوسی یا
شاهنامه ادامه می‌یابد که هر کدام از مراحل ایده‌پردازی، طراحی،
ایجاد نقشه و گرفتن مشاور و نهایتا اجرا عبور می‌کند.
رئیس کمیسیون توسعه و به‌سازی توس شورای شهر مشهد با بیان اینکه
در طول این مسیر از سه‌راه شاهنامه پروژه‌ای در دست مشاور داریم که
ورودی توس است که یک پلازای شهری در آنجا در حال طراحی است،
گفت: مشاور این طرح فاز نخست آن را تمام کرده و در حال طراحی فاز
دوم آن است. همچنین مردم چهاربرج زمینی را به شهرداری مشهد هبه