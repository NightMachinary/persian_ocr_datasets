19496
برتر باعث رشد و بالندگی این رشته ورزشی خواهد شد، افزود: با توجه به
جایگاه ارزشمندی که اسکواش زنجان داشته و استعدادهایی که در
این رشته سراغ داریم، حضور حداقل یک نماینده در بالاترین سطح
رقابت‌های باشگاهی برای این رشته یک ضرورت بود.
این فعال ورزشی با اشاره به اینکه نماینده اسکواش زنجان با قرار گرفتن
در صدر جدول رقابت‌های لیگ دسته یک و تداوم‌بخشی به این جایگاه
تا پایان مسابقات، توانست جواز حضور در لیگ برتر را از آن خود
کند، تصریح کرد: اولویت بعدی، حمایت از این تیم برای حضوری
قدرتمند در رقابت‌های لیگ برتر است؛ چرا که کسب نتایج مطلوب
توسط این تیم می‌تواند به ارتقای جایگاه اسکواش زنجان کمک کند.
مدیر تیم اسکواش آیکورت زنجان با بیان اینکه اسکواش زنجان
می‌تواند در سایه حمایت مسئولان به جایگاه‌های بهتری دست یابد،
خاطرنشان کرد: اسکواش یکی از رشته‌های مفرح و نوپا در زنجان به
شمار می‌رود که خوشبختانه تا به امروز خانواده‌ها اقبال خوبی از این
ورزش به عمل آورده‌اند.
گفتنی است، مسعود شیری‌یکتا، مهدی مهدی‌خانی، نوید شفیعی،
امیرحسین شفیعی، نیما شمسیا، محمدجواد سیدان و محمدحسین
مومنی بازیکنان این تیم و سهند کبیری نیز مربیگری نماینده
اسکواش زنجان را عهده‌دار است.