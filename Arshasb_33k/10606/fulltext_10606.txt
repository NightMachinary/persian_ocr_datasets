10606
مواردیکهفعالیت‌های مفیدی صورت گرفته شاهد آن بوده‌ایم که
رویکرد کلی جامعه به سمت کتاب و کتابخوانی حرکت کرده و
اشتیاق و علاقه‌ای در بین مخاطبان موضوع و به ویژه جوانان و
نوجوانان و گروه نخبگان جامعه پیش آمده است.
پرویز با تاکید بر این‌که پتانسیل‌های نهفته مثبت و خوبی در برخی
تشکل‌ها مانند انجمن قلم وجود دارد، تصریح کرد: تعداد زیادی از
نویسندگان در رده‌های سنی مختلف عضو این انجمن هستند و این
آمادگی را دارند که در گسترش و رونق کتابخوانی در سطح جامعه
فعالیت کنند. از این روست که طرح و برنامه‌های بسیاری در انجمن
مطرح می‌شود که این نشان‌دهنده پتانسیل‌های موجود در چنین
انجمن‌هایی است. اما یکی از مشکلات اساسی که با آن مواجهیم، تامین
هزینه برنامه‌هاست که فعالیت‌های‌مان را دچار مشکل می‌کند.
او همچنین درباره برنامه‌های انجمن قلم ایران در «هفته کتاب» گفت:
در جلساتی که پیرامون فعالیت‌های قابل اجرا در «هفته کتاب» برگزار
کردیم، در رابطه با چند مقوله صحبت و چند طرح مختلف برای هفته
کتاب در نظر گرفته شد. برخی از این برنامه‌ها برای اجرایی شدن نیاز به
زمان بیشتری دارند که تصمیم گرفته شد کلید آغاز کار آن‌ها در هفته
کتاب زده شود و برخی دیگر که طرح‌های اجرایی هستند نیز در این هفته
برگزار خواهد شد.