31324
کلاهبرداری از سالمندان خدابنده‌ای به بهانه کمک برای برداشت
وجه
سرهنگ محمدعلی آدینه‌لو در گفت‌وگو با ایسنا، در رابطه با ماجرای
شناسایی و دستگیری فیشینگ کار حرفه‌ای، اظهار کرد: در پی
دریافت خبر تراکنش مشکوک از حساب فردی از شهروندان،
موضوع به‌صورت ویژه در دستور کار کارشناسان پلیس فتای
شهرستان خدابنده قرار گرفت.
وی با بیان اینکه کارشناسان پلیس پس از یکسری عملیات سایبری و فنی
موفق به شناسایی و دستگیری متهم در شهرستان خدابنده شدند که پس
از تشکیل پرونده مقدماتی تحویل مراجع قضاییشد، افزود: متهم در
ابتدا منکر بزه‌ارتکابی شده ولی با ارائه ادله و مستندات به بزه ارتکابی
خود مبنی بر برداشت غیر مجاز از کارت‌های بانکی اعتراف کرد.
این مسئول در رابطه با شیوه کلاهبرداری متهم، تصریح کرد: متهم از
شش ‌ماه گذشته در مقابل عابربانک‌ها کمین کرده و اقدام به شناسایی
قربانیان کهنسال خود که فاقد سواد بودند، می‌کرد و در فرصت مناسب
به بهانه کمک به برداشت وجه، اقدام به تعیین رمز دوم بانکی و تهیه تصویر
از کارت با گوشی هوشمند کرده و با همکاری خانواده خود، اقدام به
برداشت اینترنتی ازطریق برنامه آپ به مبلغ کمتر از یک میلیون ریال
ازحساب قربانیان می‌کرد.