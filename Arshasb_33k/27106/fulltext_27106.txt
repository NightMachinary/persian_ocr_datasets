27106
سنگین‌تری را بر دوش شهرداری‌ها گذاشته است؛ چرا که شرکت‌ها
نیز باید سودآوری داشته باشند؛ علاوه بر این، نیروهای شرکتی هم به
حقوق خود نخواهند رسید و سیستم را نیز دچار اشکال خواهند کرد،
زیرا امنیت شغلی برای ایشان وجود ندارد و به لحاظ قانونی امکان
استفاده از این نیروها در مناصب اداری میسر نیست؛ از همین رو است که
باید در صرفه و صلاح برخورداری از نگاه کلان را ضروری دانست.
عضو هیئت علمی دانشگاه آزاد اسلامی در ادامه گفت:اعطای مجوز به
مراکز تجاری نیز برای شهرداری درآمدهایی دارد که برای این
سازمان به صرفه است؛ اما پرسش اینجاست که آیا به مضرات اینگونه
مجوزها نیز فکر شده و مثلاً محل هزینه‌کرد این درآمدها در موضوع
ترافیک، آلودگی صوتی و ایجاد ذرات آلاینده در هوا دیده شده
است.
وی از این مبحث نتیجه‌گیری کرد که قبل از صدور مجوزها نیاز است
ارزیابی کلانی انجام شود؛ از همین رو است که صرفه و صلاح مصداقی
کاملا کلان به‌شمار می‌رود و ایجاد نهاد همه‌پرسی در مصادیق یادشده
می‌تواند از دیگر موارد کمک‌کننده به شورای شهر ‌باشد.
البته استوار سنگری به این موضوع نیز اشاره کرد که دیدگاه سیستمی
در مصوبات راه‌حلی کاربردی است که تمام زوایای هر مصوبه را از آن
طریق می‌توان دید و به‌مثابه پارادایمی مدیریتی در دنیا مطرح است.