3150
گروه‌های جهادی استفاده کرد.
استفاده از قضات باسابقه برای آموزش در دانشکده حقوق/ رویکرد
پژوهشگاه مدیریت پژوهش است
به گزارش ایسنا به نقل از روابط‌ عمومی پژوهشگاه قوه قضاییه، دکتر سید
حجت الله علم الهدی در مراسم انعقاد تفاهم نامه با واحد علوم و تحقیقات
دانشگاه آزاد اسلامی با بیان اینکه پژوهشگاه قوه قضاییه برای رفع
نیازهای دستگاه قضایی، حول محور مباحث حقوقی، فناوری
اطلاعات و آمار، آرای قضایی، مدیریت و اقتصاد، جامعه‌شناسی،
روانشناسی و علوم تربیتی، فلسفه و تاریخ فعالیت می‌کند، اظهار کرد:
تاکید ریاست قوه قضاییه بر این بوده که نه تنها از ظرفیت پژوهشگاه بلکه
از تمام ظرفیت‌های بیرون از مجموعه نیز استفاده شود.
وی همچنین با اشاره به تاریخچه تاسیس پژوهشگاه قوه قضاییه در سال
1391، گفت: 6 پژوهشکده در پژوهشگاه قوه قضاییه فعال است که به
حوزه‌های حقوقی محدود نیستند و فراخور نیازهای قوه قضاییه در
سایر رشته‌ها نیز ورود می‌کنند.
رییس پژوهشگاه قوه قضاییه با بیان اینکه این پژوهشگاه یک نهاد علمی
وابسته به نهاد حاکمیتی است، گفت: یکی از اتفاقات خوب در مجموعه
این بوده که مطالعات، نیازسنجی‌ها و پژوهش‌ها، کاربردی،
عملیاتی و تقاضامحور است و ما به نوعی اتاق فکر محسوب می‌شویم.