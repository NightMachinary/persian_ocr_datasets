8239
بهروان: برای حضور هواداران می‌توانیم بین صندلی‌ها فاصله ایجاد
کنیم
به گزارش ایسنا، غلامرضا بهروان، مشاور رئیس سازمان لیگ درباره
قرعه‌کشی بیستمین دوره لیگ برتر فوتبال ایران و در نظر گرفتن اعداد
متناظر برای تیم‌های همشهری گفت: به این روش، از میزبانی همزمان دو
تیم همشهری در یک هفته اجتناب کردیم و هر هفته یکی از دو تیم میزبان
خواهند بود. از طرفی طبق قرعه‌کشی و برنامه‌ریزی صورت گرفته،
وضعیتی را در نظر گرفتیم که تیم‌های همشهری در هفته‌های پایانی لیگ
برتر به مصاف هم نروند تا حساسیت‌ها در هفته‌های پایانی بالا نرود.
مشاور سازمان لیگ فوتبال ایران درباره چگونگی حضور هواداران
در ورزشگاه در لیگ بیستم، گفت: همه عزیزان در سازمان لیگ و
فدراسیون فوتبال دنبال راهکاری هستند تا هواداران در
ورزشگاه‌ها حضور داشته باشند. فوتبال بدون هواداران لطفی ندارد.
ما هم می توانیم هواداران را داشته باشیم. کشورهای توسعه‌یافته مانند
فرانسه اجازه حضور هواداران را با رعایت پروتکل‌ها داده‌اند.
وی خاطرنشان کرد: ما هم می‌توانیم تا یک چهارم از ظرفیت ورزشگاه
را استفاده کنیم. برخی معتقدند که ما می‌توانیم صندلی‌ها را از روی
سکوها برداریم و به این ترتیب فاصله‌گذاری لازم را خودمان اعمال
کنیم و در فاصله هر چند متر، یک صندلی وجود داشته باشد تا هواداران