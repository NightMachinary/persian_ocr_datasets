27600
وزیر راه: اخذ مالیات از خانه‌های خالی بر وضعیت بازار مسکن تاثیر
مهمی دارد
به گزارش ایسنا، محمد اسلامی وزیر راه و شهرسازی در جلسه علنی
امروز (چهارشنبه) مجلس شورای اسلامی ضمن تشریح عملکرد
چندین ساله وزارتخانه متبوع خود گفت: این وزارتخانه با توجه به
وضعیتی که دارد از 13 سازمان و شرکت تشکیل شده که این سازمان‌ها و
شرکت‌ها آن نقش حاکمیتی و وظایف قانونی وزارتخانه را برعهده
دارند که مدیران عامل این شرکت‌ها و معاونین ذیربط در این جلسه
حاضر هستند.
وی درباره رشد و توسعه زیرساخت‌های حمل و نقل کشور بیان کرد:
طول آزادراه‌های کشور به 2470 کیلومتر رسیده که در بدو پیروزی
انقلاب 76 کیلومتر بود. طول بزرگراه‌ها به 18 هزار و 485 کیلومتر
رسیده که در بدو پیروزی انقلاب 35 کیلومتر بود. طول راه‌های اصلی
به 26 هزار و 201 کیلومتر رسیده است و با برنامه‌ریزی‌ها و اقدامات
گسترده‌ای که در کشور در حال انجام است به امید خدا تا قبل از پایان
دولت حدود 500 کیلومتر به آزادراه‌ها و 800 کیلومتر به بزرگراه‌ها
اضافه خواهد شد.
وزیر راه و شهرسازی در این باره ادامه داد: در مورد وضعیت راه‌های
روستایی آسفالت شده باید بگویم در بدو انقلاب این راه‌های آسفالت