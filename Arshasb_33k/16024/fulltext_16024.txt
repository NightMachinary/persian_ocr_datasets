16024
فرهنگ و ادب ایران و روشن نگه داشتن چراغ ادب فارسی دارد به او ادای
احترام کردم.
نجف دریابندری از استعدادهای کم‌نظیری بود که با زحمت و تلاش در
طول سالهای فعالیت خود بیش از 20 اثر برجسته ادبی و فلسفی دنیا را به
فارسی ترجمه کرد.
او فقط یک مترجم برجسته نبود بلکه مجموعه‌ای از مقالات و یادداشت‌ها
دارد که با شیوایی در حوزه‌های مختلف نگاشته شده است.
وقتی پیرمرد و دریا را با ترجمه روان نجف دریابندری می‌خوانیم
انگار سوار بر قایق، همسفر پیرمرد بر روی بیکران دریا به صید نیزه‌ماهی
می‌رویم. از ترجمه‌های متعدد ارزشمند و تالیفات پر از اندیشه‌اش که
بگذریم، کتاب مستطاب آشپزی او متفاوت با دیگر کارهایش،
حکایتی دیگر دارد و ساده دلنشین، مهمان اکثر خانه‌های ایرانی است.
این کتاب در واقع فقط دستور آشپزی نیست بلکه یادگار یک عمر
زندگی با همسری مهربان است و در دل هر عبارت آن، نوعی ریاضت و
عشق ورزیدن به زندگی مستتر است. شاید این کتاب محصول نوعی
فارغ شدن دریابندری از بند کلمات و پرداختن به جوهر و اصل زندگی
است.
درگذشت دریابندری، دو افسوس بر دل می‌گذارد؛ یکی فقدان او به
عنوان گنجینه زنده بشری در میراث خوراک که در فهرست حاملان