10569
می‌کنند تا در آینده چندین برابر بیشتر، انتظارات خودشان از طریق
دیگران برآورده شود. درحالی که مهربانی امری است که از صمیم قلب
و بدون هیچگونه انتظار دریافت پاسخ متقابل رخ می‌دهد.
وی معتقد است که مهربانی از خصیصه‌های آدمی است و مهربانی و
اهمیت به دیگران اگرچه بسیار ارزشمند و مهم است اما آن چیزی که در
ابتدا اهمیت دارد مهربانی افراد با خود است. افراد باید اهداف خود را
بشناسند، حد و مرزهای ارتباطی را بشناسند و با توجه به محدودیت‌ها و
توانایی‌های خود با رفتاری جرئت‌مند با دیگران ارتباط برقرار
کنند.
این روانشناس درباره رفتار جرئت‌مند اظهار کرد: رفتار جرئت‌مند
به این معناست که افراد صادقانه افکار، احساسات، خواسته‌ها و
انتظارات خود را در روابط بین فردی بیان کنند و سعی کنند بی آنکه حق
فرد مقابل ضایع شود از حق خود دفاع کنند.
وی افزود: گاها تصور می‌شود افراد مهربان هیچ گاه نباید با اطرافیان
مخالفت کنند و یا پاسخ منفی به خواسته‌های دیگران دهند. همچنین
تصور می‌شود افراد مهربان باید همیشه در دسترس باشند و اجازه
عصبانی شدن و تجربه احساسات متفاوت را ندارند در حالی که افراد
باید ابتدا شرایط زندگی خود را بسنجند و مطابق با آن به خواسته‌های
دیگران پاسخ دهند.