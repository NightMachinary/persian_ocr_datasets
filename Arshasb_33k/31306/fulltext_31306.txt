31306
مسئولین دانشگاه هدف اصلی تعطیلی دانشگاه کردستان را تعطیلی
خوابگاه‌ها عنوان کردند زیرا بیش از چند هزار نفر در خوابگاه های این
دانشگاه ساکن هستند.
در هفته‌ی دوم تعطیلات مسئولان دانشگاه کردستان همانند سایر
دانشگاه‌های کشور اقدام به برگزاری تعداد محدودی از کلاس‌های
درسی تئوری به صورت مجازی کرد. رحمت صادقی، رئیس دانشگاه
کردستان در اواسط اسفند ماه سال گذشته اعلام کرد که بعید است
هفته‌های آینده دانشگاه دایر باشد و تمام بسترهای لازم برای برگزاری
مجازی کلاس‌ها نیز فراهم است.
این خبر حدس و گمانه‌زنی را درخصوص چگونگی برگزاری
کلاس‌های مجازی، کیفیت و نحوه برگزاری امتحانات پیش آورد و
تعدادی از دانشجویان نیز از نبود اینترنت با سرعت کافی برای برگزای
آنلاین کلاس‌ها و هزینه زیاد خرید ترافیک اینترنت انتقاد کردند و این
درحالی است که مسئولان دانشگاهی از تلاش‌ها برای تخصیص
اینترنت رایگان برای دانشجویان خبر دادند که تاکنون مگابایتی از
این اینترنت دانشجویی در اختیار دانشجویان قرار نگرفته است.
حوریا یکی از دانشجویانی است که از ابتدا در کلاس‌های مجازی
شرکت کرده است. وی می‌گوید که به دلیل کیفیت نامطلوب
کلاس‌های مجازی رغبتی برای شرکت در آن ندارد.