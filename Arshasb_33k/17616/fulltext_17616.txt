17616
نکویی ماهانی افزود: امید است اداره کل راه و شهرسازی و بنیاد مسکن
تمهیداتی اتخاذ کنند که جوانان این شهر با دریافت وام با سود چهار
درصد صاحب خانه شوند.
بخشدار بخش مرکزی ساوه نیز گفت: مشکلات شهر آوه توسط شورای
اسلامی و شهرداری احصا و برای برطرف شدن، به بخشداری ارسال
شود.
کیوان گودرزی‌راد همچنین از حوزه مدیریت شهری آوه خواست
نسبت به معرفی میراب جهت توزیع آب از کانال‌های فرعی اقدام کنند
تا مشکل بهره‌برداری آب از رودخانه و کانال‌های فرعی برطرف شود.
وی در خصوص روشنایی زیرگذر شهر آوه گفت: با تخصیص مبلغ
600 میلیون تومان رفع مشکل روشنایی آوه در دست پیگیری است و
برای احداث پارک نیز به دنبال تخصیص اعتبارات استانی هستیم.
بخشدار مرکزی ساوه گفت: ایجاد درمانگاه شبانه روزی نیز تابع
شرایط خاصی است و بر این اساس موضوع استقرار پزشک دائم و شبانه
روزی شدن درمانگاه از اولویت هاست.
وی در خصوص مشکل مسکن جوانان گفت: قرار شد 52 قطعه زمین از
سوی بنیاد مسکن در اختیار متقاضیان واجد شرایط قرار گیرد و این
مشکل با مشارکت بنیاد مسکن، شورای شهر آوه و بخشداری، پیگیری
و زمینه احداث مسکن برای جوانان فراهم خواهد شد.