5998
بگویم متأسفانه خیلی از زنان داخل خانه‌ها مشغول دوختن ماسک
هستند اما خودشان استفاده نمی‌کنند. حتماً در جریان هستید که
وضعیت این مناطق هم قرمز است.» او که ماسکش را اداره آب تأمین
می‌کند، از وضعیت زندگی در این محله می‌گوید: «اگر قرار باشد
روزی 2 بار ماسک عوض کنم یعنی روزی 6 هزار تومان باید هزینه کنم
که این حتی در توان من هم نیست. اما اگر مسئولین می‌گویند ماسک بزنید
چرا خودشان نمی‌آیند توی این محلات ضعیف ماسک توزیع کنند؟
لااقل پارچه بدهند مردم خودشان بدوزند. من داخل کارگاه‌های
این محله رفته‌ام و دیده‌ام چطور زن و مرد و بچه‌ بدون رعایت مسائل
بهداشتی کار می‌کنند و اگر یک نفرشان مبتلا شود خدا می‌داند چند نفر
می‌میرند. واقعاً مردم اینجا در فقر زندگی می‌کنند. حیف که
نمی‌توانید بروید داخل این خانه‌ها را ببینید تا بفهمید چه می‌گویم.» به
حرکت خیرخواهانه‌ای که این روزها به «نذری ماسک» معروف شده
فکر می‌کنم و این که ای کاش به این محلات در معرض خطر و ضعیف هم
سری بزنند.
دو مرد با اشاره سر حرف‌های مرد کنتورخوان را تأیید می‌کنند و مرد
ساکت به حرف می‌آید: «از برج 11سال پیش کار ما خوابیده است. من
واقعاً روزی 15 هزار تومان پول ندارم برای زن و بچه‌ام ماسک بخرم.
توی کار پوشاک هستم اما حالا اگر روزی 100هزار تومان درآمد هم