24239
گرفته است. از تپ المحله تا خیابان طبرسی نیز به عنوان کارگاه در حال
اجرا هستند.
1600 میلیارد صرف خرید املاک و اراضی در مسیر شارستان شده است
وی افزود: حد فاصل خیابان شیرازی تا خیابان طبرسی در مسیر
شارستان رضوی 402 پلاک وجود داشته که باید نسبت به خریداری آن
برای بازگشایی مسیر اقدام می‌کردیم؛ حدودا 400 پلاک معادل 55
هزار متر مربع مساحت در محدوده شارستان رضوی خریداری شده
که هزینه معادل برای خرید این محدوده حدود 1600 میلیارد تومان
بوده و این مبلغ از هزینه شهری پرداخت شده است.
نعمتی اظهار کرد: دو خط تونل انرژی، دو کانال جمع آوری آب‌های
سطحی و فضای سبز در دو طرف خیابان کار شده‌ است. از خیابان
شیرازی تا تپ المحله در اختیار ترافیک شهری و از تپ المحله تا طبرسی نیز
در دستور کار اجرایی قرار گرفته است. مسجد هفت درب نیز در
محدوده تپ المحله تا خیابان طبرسی قرار گرفته و دقیقا در مسیر سواره
است.
شهردار منطقه ثامن خاطر نشان کرد: در سال 97 توافقی با اداره اوقاف و
اداره امور خیریه استان صورت گرفت تا از آنجا که مسجد هفت درب در
این مسیر قرار دارد، بعد از گرفتن آن، علاوه بر بخشیدن زمین و صدور
پروانه، مسجد نیز به صورت معوض ساخته شود.