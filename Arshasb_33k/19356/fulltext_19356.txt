19356
صالحی: چرا از موجودیت دانشگاه آزاد دفاع نمی‌شود؟
به گزارش ایسنا، مسلم صالحی نماینده مردم اقلید در مجلس شورای
اسلامی در تذکر شفاهی جلسه علنی امروز مجلس ضمن محکوم کردن
شعرخوانی سخیف اردوغان اظهار کرد: امروز می خواهم منعکس
کننده دردهای قشر مظلوم اعضای هیات علمی و کارکنان دانشگاه
آزاد اسلامی باشم، دانشگاهی با 30 هزار عضو هیات علمی تمام وقت،
35 هزار کارمند و 25 هزار هیات علمی پاره وقت و حق التدریس که
روی هم رفته 90 هزار نفر و حدود 270 هزار خانوار هستند که از دانشگاه
آزاد ارتزاق می کنند، در این مجلس داد همه گروه ها زده شده از جمله
نهضتی ها، حق التدریسی ها و دیگران، اما هیچکس نبود از حق دانشگاه
آزاد اسلامی دفاع کند.
وی افزود: همکاران یا خودشان فارغ التحصیل دانشگاه آزاد هستند یا
یکی از افراد نزدیک آنها. الحق و الانصاف کدام یک از شما از موجودیت
دانشگاه آزاد دفاع کرده اید؟ چرا کسی به این جامعه عظیم دانشگاهی
توجه نمی کند؟ متوسط حقوق اعضای هیات علمی و کارمندان
دانشگاه آزاد نصف دانشگاه دولتی است، در صورتی که سطح علمی
اعضای هیات علمی دانشگاه آزاد نه تنها کمتر از دانشگاه دولتی نبوده،
بلکه در حد آنها و شاید بیشتر هم باشد.
این عضو کمیسیون اقتصادی مجلس بیان کرد: از طرفی میزان دریافت