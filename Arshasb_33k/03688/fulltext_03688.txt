3688
اعتماد شالوده مدارس کارآمد است ‌
حسنعلی ویسکرمی در گفت‌وگو با ایسنا اظهار کرد: در یک مدرسه وقتی
مدیر، معلم، دانش‌آموز و اولیا به همدیگر اعتماد می‌کنند و در انجام
امور با یکدیگر مشارکت دارند احتمالاً جو موفقیت‌آمیزی در
مدرسه به وجود خواهد آمد.
وی ادامه داد: ایجاد اعتماد معلمان به رهبران یعنی دانش‌آموزان و اولیا
و برقراری رابطه اثربخش با آنان خصوصاً دانش‌آموزان برای
پیشرفت آنان و موفقیت مدرسه حیاتی و ضروری است.
ویسکرمی اضافه کرد: مدرسه به خصوص مدارس ابتدایی، جامعه
کوچکتر و سازمان آموزشی است که در آن هر یک از معلمان باید گفتار
همکاران، دانش‌آموزان و مدیر مدرسه را بپذیرند و به صحت گفتار
آنان اعتماد کنند.
این متخصص روانشناختی تربیتی خاطرنشان کرد:‌ در یک مدرسه
منظور از اعتماد معلمان حسن ظن آنها نسبت به گفتار و کردار همکاران،
دانش‌آموزان، اولیا و مدیر مدرسه است.
وی یادآور شد: اعتماد شالوده مدارس کارآمد بوده و عاملی است که
معلمان مدرسه را از لحاظ روانی در کنار هم نگه می‌دارد.
ویسکرمی افزود: هچنین اعتماد به معلمان مدرسه احساس اطمینان
می‌دهد و کارآمدی مجموعه آموزشی را افزایش داده و با بالا بردن