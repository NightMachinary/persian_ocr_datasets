19262
فرهنگی دستورالعملی را درخصوص مجموعه‌داران تدوین کرده
است و به هر یک از آن‌ها که درخواست دهند، پروانه بهره‌برداری به این
افراد تعلق می‌گیرد، این روند طولانی نبوده و اگر فرم‌ها به درستی
تکمیل و به اداره میراث فرهنگی ارائه شود، در مدت حدود دو هفته
پروانه بهره‌برداری در اختیار مجموعه‌داران قرار خواهد گرفت.
پهلوان عنوان کرد: پروانه بهره‌برداری که به مجموعه‌داران تعلق
می‌گیرد، مقدمه‌ای است برای ایجاد موزه خصوصی، یعنی
مجموعه‌داران می‌توانند پس از دریافت پروانه بهره‌برداری از
مجموعه خود درخواست مجوز برای موزه خصوصی دهند. در
اقامت‌گاه‌های بوم‌گردی نیز موزه‌های خصوصی و مجموعه‌های
کوچک به چشم می‌خورد که شاید در ابتدا انتظاری که از موزه وجود
دارد را برآورده نکند اما مقدمه‌ای برای ایجاد یک موزه خصوصی
خواهد بود.
ظرفیت موزه بزرگ خراسان در جهت آموزش به کودکان
وی تشریح کرد: یونسکو، ایکوم و تمام سازمان‌هایی که به موزه‌ها
مرتبط هستند، آموزش به کودکان و نوجوانان را بسیار مهم اعلام
کرده‌اند، اما استفاده از امکانات به‌روز برای آموزش به کودکان
بستگی به ظرفیت‌ها و زیرساخت‌های موزه‌ها دارد که موزه بزرگ
خراسان رضوی دارای این ظرفیت‌ها است.