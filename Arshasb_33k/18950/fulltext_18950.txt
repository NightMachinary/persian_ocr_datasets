18950
حقوق سر ماه یا داشتن دسکتاپی مرتب)، پاداش بزرگ‌تر را انتخاب
می‌کنید.
وقتی مجبور شوید منتظر بمانید، معمولاً منطقی‌تر می‌شوید. این
تمایل را تنزیل هذلولی می‌گویند، چون با گذشت زمان بی‌میلی‌تان
نسبت به پاداش بزرگ‌تر از بین می‌رود و شیبی جالب روی نمودار به
خود می‌گیرد. تنزیل هذلولی آینده را به جایی راحت تبدیل می‌کند تا
تمام چیزهایی را که نمی‌خواهید با آنها مواجه شوید در آن بریزید، اما
شما به همین دلیل هم بیش‌ازحد به آینده متعهد می‌شوید. زمانتان تمام
می‌شود و نمی‌رسید کارهایتان را انجام دهید چون فکر می‌کنید در
آینده، در آن قلمروی رمزآلود، فانتزی و پر از فرصت‌ها، زمان آزاد
بیشتری نسبت به اکنونتان خواهید داشت. اگر می‌خواهید ببینید
چقدر در مواجهه با اهمال‌کاری ضعف دارید، کافی است کمی به
ضرب‌الاجل‌هایتان دقت کنید. فرض کنیم در کلاسی هستید که باید
در سه هفته سه مقاله پژوهشی را تحویل دهید. از قضا استاد می‌خواهد به
شما اجازه دهد خودتان تاریخ‌ها را مشخص کنید. می‌توانید هفته‌ای
یک مقاله تحویل دهید یا دو مقاله را در هفته اول و یکی دیگر را در هفته دوم
تحویل دهید. می‌توانید همه را روز آخر تحویل دهید یا اینکه آنها را
در طول سه هفته تقسیم کنید. حتی می‌توانید این‌طور انتخاب کنید که
هر سه مقاله را آخر هفته اول تحویل دهید و کار را تمام کنید. انتخاب با