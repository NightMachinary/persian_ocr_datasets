923
محمدرضا نعمت اللهی با بیان اینکه با عزم راسخ صنعت کاران استان،
بخصوص مجموعه قطعه گستر و جهاد دانشگاهی استان کرمان در بحث
دریافت پروژه های بزرگ و اساسی صنایع و معادن استان وارد شده
ایم، خاطر نشان کرد: درصورت تولید انبوه قطعات مورد نیاز صنایع و
معادن در سطح استان کرمان، تحول بزرگی در بحث اشتغال جوانان
استان و پیشرفت استان بوجود خواهد آمد.
مدیرعامل گروه صنعتی قطعه گستر کرمان با بیان اینکه ما کرمانی ها می
توانیم، اظهار کرد: تولید قطعات به روز دنیا در مجموعه قطعه گستر با
همکاری جهاددانشگاهی استان کرمان و با مطالبه گری متفکران،
اندیشمندان، دانشگاهیان، مدیران استانی و کرمانی ها به راحتی قابل
انجام است و این دو مجموعه توان سرمایه گذاری علمی و اجرایی در
انجام این هدف از صفر تا صد را دارا می باشند.
وی راز موفقیت صنایع بزرگ را در دستان پرتوان استادان علمی
دانست و با تاکید بر اینکه مجموعه ما با مجموعه جهاددانشگاهی با هم
افزایی با یکدیگر آماده خدمت رسانی به صنایع و معادن استان کرمان و
حتی استان های دیگر هستیم، گفت: با همت والای خود برای رفع
مشکلات استان پرتلاش هستیم و خداوند به ما لطف داشته که دراستان
کرمان با نعمت های خدادادی فراوان زندگی میکنیم و اگر از این نعمات
خداوند استفاده نکنیم، کفرنعمت است.