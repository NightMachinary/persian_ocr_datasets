12304
جزئیات موافقت پرسپولیس با درخواست 8 میلیاردی علیپور
به گزارش ایسنا، در چند روز اخیر طی دو دور مذاکره که میان علی
علیپور و مدیران پرسپولیس‌ انجام شد دو طرف پیشنهادات خود را
ارائه کردند و قرار بر این بود که روی این پیشنهادات فکر شود. در این
جلسات با وجود درخواست 8 میلیارد تومانی علیپور، پرسپولیسی‌ها
اعلام کردند که قادر به پرداخت این مبلغ نیستند و نهایتاً می‌توانند5
میلیارد تومان آن هم با آپشن به او بپردازند.
بعداز آخرین پیشنهاد پرسپولیس، مهاجم سرخ‌ها با انتشار پستی در
صحفه شخصی خود با هواداران پرسپولیس خداحافظی کرد تا نشان
دهد کهقراردادش را تمدید نخواهد کرد.
در همین حال بعد از اینکه پرسپولیسی‌ها از جذب شهاب زاهدی و
شهریار مغانلوبازماندند، فشارها روی باشگاه زیاد شد تا مدیران
پرسپولیس دوباره باب مذاکرات را با علی علیپور باز کنند.
دیشب (چهارشنبه) نیز باشگاه پرسپولیس در خبر رسمی اعلام کرد که
پیشنهاد مالی بیشتری به علیپور داده اما این مهاجم اعلام کرده مشکلش
مسائل مالی نیست و می‌خواهد فوتبالش را در اروپا پیگیری کند.
درباره رقم پیشنهادی پرسپولیس‌ به علیپور یک منبع آگاه در باشگاه
پرسپولیس به ایسنا اعلام کرد این پیشنهاد همان مبلغ درخواستی
علیپور بوده است.