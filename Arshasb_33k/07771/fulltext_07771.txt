7771
می‌توانستیم بدون آزمایشگاه ارائه دهیم، از اساتید درخواست
کردیم که فیلم‌هایی تهیه کنند و درس‌ها را به صورت مجازی ارائه
دهند.
وی افزود: اما تعدادی از درس‌های عملی نیاز به آزمایشگاه یا کارگاه
داشتند و امکان برگزاری آن‌ها به صورت مجازی وجود نداشت؛ برای
این دسته از درس‌ها برنامه‌ریزی کردیم که در شهریورماه برگزار
شوند اما در نهایت باید منتظر شرایط استان و تصمیم ستاد استانی کرونا
باشیم.
مدیر آموزشی و تحصیلات تکمیلی دانشگاه صنعتی شهدای هویزه با
بیان اینکه حدود 90 تا 95 درصد درس‌های عملی و تئوری ترم گذشته با
موفقیت برگزار شدند، ادامه داد: تنها 5 تا 10 درصد از درس‌های
آزمایشگاهی و کارگاهی به صورت حضوری برگزار می‌شوند اما
پیش از این دانشجویان باید در سامانه‌ای که دانشگاه در نظر گرفته
است، ثبت‌نام کنند تا آمار دانشجویان خارج از استان را داشته باشیم.
بهبهانی بیان کرد: برای برگزاری درس‌های عملی به صورت
حضوری، دانشجویان شهرهای دیگر نیاز به خوابگاه دارند؛ به این
منظور این امکان فراهم شده که درس‌های عملی دانشجو در دانشگاه
شهر محل سکونت برگزار شوند و برای این کار نیز با دانشگاه‌ها
مراوداتی داریم.