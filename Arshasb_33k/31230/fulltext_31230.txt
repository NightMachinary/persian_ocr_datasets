31230
کلیه اسناد مربوط به 133 فقره کوتاژ شامل اسناد پرداختی، گواهی
مبدا، فاکتور، قبض انبار و اسناد حمل جمع آوری کردند که در
بررسی ها مشخص شد شخصی به هویت معلوم از طریق افراد وابسته و
واسطه های متعدد بدون گذاشتن هیچ ردی از خود با پرداخت مبالغ
ناچیز اقدام به اخذ کارت بازرگانی برای اقشار ضعیف و کم سواد کرده
و با این روش شرکت هایی صوری تاسیس کرده است.
این مقام انتظامی استان اظهار کرد: کلیه اسنادمربوطه طی جلسات
متعدد با کارشناسان گمرک تجزیه و تحلیل و مورد بازبینی و کارشناسی
قرار گرفت که مشخص شد شرکت های مذکور با روش های متقلبانه از
پرداخت 500 میلیاردریال عوارض گمرکی فرار کرده اند.
فرمانده انتظامی استان هرمزگان با اشاره به دستگیری 3 متهم در این
زمینه و معرفی متهمان به مراجع قضایی، تصریح کرد: پلیس با
به‌کارگیری تمام توان عملیاتی و انتظامی خود در تامین نظم و امنیت
عمومی و اقتصادی تلاش می‌کند و لازم است شهروندان نیز ضمن
رعایت سایر نکات ایمنی و امنیتی در پیشگیری از جرایم، در صورت
مشاهده و برخورد با هرگونه مورد مشکوک در اسرع وقت از طریق تلفن
110 به پلیس اطلاع دهند.