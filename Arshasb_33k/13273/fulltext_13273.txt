13273
به گزارش ایسنا، به نقل از سایت شبکه خبری روسیا الیوم، منابع محلی
اعلام کردند، مناطقی در استان «دهوک» واقع در اقلیم کردستان عراق
در معرض حمله هوایی توسط هواپیماهای ترکیه قرار گرفتند.
منابع مذکور همچنین اعلام کردند، شهرستان «العمادیه» واقع در
استان دهوک که هدف حمله هوایی ترکیه قرار گرفته است هنوز
مشخص نشده که تلفات جانی داشته است یا خیر.
شهرستان «العمادیه» گاهی اوقات در معرض بمباران ترکیه قرار
می‌گیرد و وزارت خارجه عراق پیشتر سفیر ترکیه در بغداد را احضار
کرده و یادداشت اعتراضی خود در خصوص حمله هوایی ترکیه به
تعدادی از مناطق شمال عراق را به وی تحویل داده بود.
دولت عراق در این یادداشت اعتراضی، نقض‌های مربوط به تمامیت
ارضی و نقض حریم هوایی عراق را محکوم کرده و آن را متناقض با
احکام و قوانین بین‌المللی ذی‌ربط، روابط دوجانبه و دوستانه، اصل
حسن همجواری و احترام متقابل دانست.
ترکیه این عملیات هوایی را با «جنگ» علیه حزب کارگران کردستان
که در مناطق مرزی واقع در شمال عراق فعالیت دارند، توجیه می‌کند.
حمله 3 اوباشگر به شش خودرو در خیابان سبلان
به گزارش ایسنا، در شامگاه هجدهم تیرماه امسال تعدادی از
شهروندان در تماس با مرکز فوریت های پلیسی 110 اعلام کردند که سه