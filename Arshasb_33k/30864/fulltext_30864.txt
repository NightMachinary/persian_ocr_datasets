30864
منوچهر حبیبی با اشاره به اهمیت رعایت پروتکل بهداشتی مقابله با
کرونا، تصریح کرد: بر اساس بازرسی‌ها و نظارت‌های به‌عمل‌آمده،
برخی از بانک‌های سطح استان قزوین اصول بهداشتی در مواجهه با
ویروس کرونا را رعایت نمی‌کنند و متأسفانه اهتمامی به مسئله
پیشگیری ندارند.
وی افزود: یک شعبه بانکی در استان قزوین دارای 6 نفر پرسنل بود که پنج
نفر آن‌ها به کرونا مبتلا شدند و تا اطلاع بعدی هرگونه ارائه خدمات
بانکی در این شعبه ممنوع شد.
بنابراعلام روابط عمومی استانداری قزوین، معاون سیاسی، امنیتی و
اجتماعی استاندار قزوین اظهار کرد: بانک‌ها و شهرداری‌ها به علت
مراجعه عدیده ارباب‌رجوع بیشتر از سایر دستگاه‌های اجرایی در
معرض ابتلا به بیماری کرونا قرار دارند بنابراین لازم است تمامی
پرسنل، مشتریان و ارباب‌رجوع‌ها از ماسک استفاده کنند.
وی تأکید کرد: بااینکه مسئولان استان مکرراً تذکرات و توصیه به
رعایت اصول بهداشتی در مقابله با کرونا را مطرح می‌کنند متأسفانه
علی‌رغم همه تأکیدات، برخی نکات در بانک‌ها رعایت نمی‌شود،
همین امر برای کارکنان و مردم نگرانی ایجاد کرده است.
حبیبی خاطرنشان کرد: ویروس کرونا درمان قطعی ندارد و تنها راه
مقابله با این ویروس منحوس فاصله‌گذاری اجتماعی و استفاده از