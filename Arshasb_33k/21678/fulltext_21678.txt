21678
گذشته از ساختمان نمادین جام‌ جهانی 2022 رونمایی کردند؛ بنایی
که از بالا، روبه‌رو و پشت به شکل همین عدد خوانده می‌شود.
* قطر قبل از این حرف‌ها جاه‌طلبی‌هایش را با تبلیغ نام این کشور روی
پیراهن بارسلونا شروع کرده بود؛ اولین نشان تبلیغاتی روی پیراهن
کاتالان‌ها بعد از یک قرن. از همه عجیب‌تر این که در ازای یک پرداخت
کلان، مقامات بارسلونا مجاب شدند در سال 2015 برای اولین و
آخرین بار در تاریخ نوارهای روی پیراهن تیم را به شکل افقی
دربیاورند؛ فقط برای این که کلمه «قطر» بهتر خوانده شود! حتما
می‌دانید ناصرالخلیفی قطری هم مالک باشگاه پرستاره
پاری‌سن‌ژرمن است. آنها باشگاه یوپن بلژیک را نیز به‌عنوان
پارکینگی در اروپا در اختیار دارند. احتمالا تصویر امید ابراهیمی،
سعید عزت‌اللهی یا مرتضی پورعلی‌گنجی را با پیراهن این تیم و آرم قطر
دیده‌اید.
* وقتی در مورد میزبانی ابدی حرف می‌زنیم، اغراق نمی‌کنیم. این
کشور که در سال 2011 میزبان جام‌ ملت‌های آسیا بود، برای میزبانی از
این مسابقات در سال 2027 هم خیز برداشته و مطبوعات دوحه معتقدند
که این پروژه به سرانجام می‌رسد. قطری‌ها در همه این سال‌ها در
آکادمی غول‌آسای اسپایر میزبان بسیاری از تیم‌های ملی منطقه و نیز
مشهورترین تیم‌های باشگاهی جهان بوده‌اند؛ طوری‌ که دو سال