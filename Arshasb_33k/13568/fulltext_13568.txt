13568
سعید حسن‌پور بیان کرد: روز گذشته هم نشستی را با مدیران
کارخانجات رب در سطح استان داشتیم و در نهایت مقرر شد از امروز 5
کارخانه در شهرستان‌های گرگان، گنبدکاووس و علی‌آبادکتول
خرید گوجه را از کشاورزان شروع کنند.
وی با بیان اینکه گوجه با قیمت هر کیلو 1000 تومان از کشاورزان
خریداری می‌شود، گفت: طبق توافق صورت گرفته کارخانجات
مبلغ 700 تومان را پرداخت و مابه‌التفاوت تا سقف 1000 تومان را
دولت بعد از تأمین اعتبار به‌صورت یارانه پرداخت خواهد کرد.
مدیر توسعه بازرگانی سازمان جهاد کشاورزی گلستان با اشاره به
اینکه این یارانه به‌صورت مستقیم به خود کشاورز پرداخت می‌شود،
تصریح کرد: این کار از امروز با 5 کارخانه شروع شده و در روزهای بعد
تعداد کارخانجات را افزایش خواهیم داد.
حسن‌پور بیان کرد: تا پیش از این کارخانجات تقریباً خریدی انجام
نمی‌دادند و نهایتاً اگر یکی دو کارخانه آن هم ظرف روزهای گذشته از
کشاورزان گوجه خرید کرده باشند.
وی با بیان اینکه تاکنون 30 تا 35 درصد گوجه که غالباً به‌صورت تازه
خوری بوده برداشت شده است، گفت: با در نظر گرفتن قیمت
مناسب‌تری که گوجه تازه خوری نسبت به گوجه ربی داشت، قیمت
1000 تومان تقریباً متعادل بوده و کشاورز به این قیمت راضی است.