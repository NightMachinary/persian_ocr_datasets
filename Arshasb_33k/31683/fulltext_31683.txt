31683
به گزارش ایسنا، نیره پیروزبخت امروز در مراسم اعطای نخستین
گواهینامه کیفیت کالا و تجهیزات صنعت نفت به نهاد صدور
گواهینامه کیفیت انجمن نفت ایران، اظهار کرد: تحریم‌های
اعمال‌شده سبب شد کشور به سوی بومی‌سازی و استفاده از
ظرفیت‌های داخلی سوق یابد، بر این اساس ضرورت شکل‌گیری
نهادی که بتواند کیفیت کالاها و محصولات تولیدی ساخت داخل را
بررسی و تأیید کند، بیش از هر زمان دیگری احساس شد.
وی با بیان اینکه وزارت نفت سال‌های متمادی به دنبال استاندارسازی
بوده است، ادامه داد: از این منظر در سال‌های گذشته بحث‌هایی بین
وزارت نفت و سازمان ملی استاندارد ایران برای این موضوع شکل
گرفت و سرانجام پروژه‌ای تعریف شد که بتواند به‌عنوان یک نهاد از
سازمان ملی استاندارد تأییدیه‌های لازم را دریافت کند.
رئیس سازمان ملی استاندارد ایران در ادامه به قانون جدید استاندارد
که در سال 1396 از سوی رئیس‌جمهوری ابلاغ شد اشاره کرد و
یادآور شد: بر اساس این قانون، صنعت نفت نیز از این مسئله مبرا نبوده و
خواه ناخواه باید به سمت بومی‌سازی حرکت می‌کرد.
پیروزبخت اظهار کرد: این پروژه با بهره‌گیری از توان داخلی در مسیر
بومی‌سازی آغاز به‌کار کرد و ابتدا این نیاز احساس شد که باید نهادی
به‌عنوان شخص ثالث وجود داشته باشد و صدور گواهی از سوی آن