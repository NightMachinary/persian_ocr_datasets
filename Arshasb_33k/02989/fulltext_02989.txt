2989
استاد دانشگاه تهران تشریح کرد: رعایت اصول و بایدو نبایدهای دوران
کرونایی در حوزه اشتغال
در ابتدای نشست علمی کرونا، کسب‌وکار، بایدونبایدها به‌عنوان
یکی از سلسله نشست‌های چالش کرونا و زندگی مؤمنانه که به همت
پردیس فارابی دانشگاه تهران و جهاد دانشگاهی واحد استان قم برگزار
شد، دکتر میثم شفیعی، عضو هیئت‌علمی دانشکده مدیریت پردیس
فارابی دانشگاه تهران اظهار کرد: چالش کرونا برای دنیای عوام و
مردم پر چالش و حساس است اما در دنیای کسب‌وکار ظهور بحران
بی‌سابقه یا کم‌سابقه نیست و آمارها نشان می‌دهد از سال 1986 تا امروز
به‌طور متوسط، نظام‌های اقتصادی جهانی هر دو سال یک‌بار بحران و
چالش رکود و تورمی را تجربه کرده‌اند.
وی ادامه داد: اقتصاد سرمایه‌داری و مصرفی تئوری است که به دلیل
تمرکز صرف بر تحریک تقاضا یا تقویت قدرت خرید و میل به خرید
مشتری معمولاً این چالش‌ها را تجربه می‌کند چون مبتنی بر مشتری و
ساختارهای مشتری مدارانه است.
عضو هیئت‌علمی پردیس فارابی دانشگاه تهران افزود: بعد از تقویت
مفهوم پست‌مدرنیسم به دلیل خاستگاه و ساختار این حوزه، گرایش به
سمت بازار گرایی، مصرف‌گرایی و اعطای قدرت به جامعه هدف
توسعه پیدا کرد و طبیعتاً توسعه، قدرت مخاطب را بالا برد؛ وقتی قدرت