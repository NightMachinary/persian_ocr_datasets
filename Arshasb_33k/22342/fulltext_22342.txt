22342
هستند.
به گزارش ایسنا، در حال حاضر 657 بیمار مشکوک به کرونا در
بیمارستان های تحت حمایت دانشگاه علوم پزشکی مازندران و بابل
بستری هستند.
مازنی: وزیر خارجه درباره پرداخت خسارت آثار هنری تخریب شده در
حمله به سفارت انگلیس روشنگری کند
به گزارش ایسنا، احمد مازنی در تذکری در جلسه علنی صبح امروز
(یکشنبه) مجلس شورای اسلامی اظهار کرد: آذرماه سال 1391 افراد
خودسر سفارت بریتانیا در تهران را تسخیر کردند و چند اثر هنری که
جزو اموال دولت انگلیس بود را تخریب کردند.
وی ادامه داد: اخیرا در خبرها آمده که این آثار پس از ترمیم به سفارت
بریتانیا در تهران برگشت داده شده و مبلغ یک میلیون و 300 هزار پوند
معادل 27 میلیارد تومان هزینه خودسری عوامل خودسر از جیب ملت
پرداخت شد.
وی خطاب به ظریف گفت: ضمن احترام به شخصیت و توانمندی شما و
قدردانی از تلاش‌های شما در عرصه‌ی دیپلماسی و ضمن این‌که ملت
ایران خاطره خوشی از انگلیس ندارند انتظارمان این است که در این
باره روشنگری کنید. آیا این موضوع صحت دارد؟ اگر صحیح است
پاسخ دهید که از چه منطقی برخوردار است.