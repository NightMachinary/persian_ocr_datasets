14389
درخشان: نباید به رادو به دید دروازه‌بان دوم نگاه کرد/ پرسپولیس باید
با اختلاف امتیاز قهرمان شود
حمید درخشان، سرمربی اسبق و پیشکسوت پرسپولیس در گفت‌وگو
با ایسنا، درباره پیروزی یک بر صفر سرخ‌پوشان پایتخت مقابل
ماشین‌سازی در هفته بیست و چهارم لیگ برتر اظهار کرد: پرسپولیس
بازی خوبی انجام داد ولی موضوع مهم این بود که ماشین‌سازی به
دنبال یک بازی بسته و گل نخوردن بود. پرسپولیس به خاطر بسته بازی
کردن ماشین‌سازی زمان برد که راهکار رسیدن به دروازه این تیم را
پیدا کند و همین موضوع باعث تاخیر در به ثمر رسیدن گل شد.
او افزود: ماشین سازی خوب و بسته بازی کرد و نهایت دیدش به این
دیدار یک امتیاز بود. نکته‌ای که وجود دارد این است که قرار نیست که
هروقت بسته بازی ‌کنید، قسر در بروید ولی در مجموع ماشین سازی تیم
خوبی بود و خوب دفاع کرد. پرسپولیس هم موقعیت‌های خوب
زیادی داشت که تنها از یکی از آن‌ها استفاده کرد.
این پیشکسوت پرسپولیس درباره تغییرات گل‌محمدی در ترکیب
سرخ‌پوشان و بازی دادن به سید جلال حسینی گفت: طبیعی بود که آقای
گل‌محمدی باید از بازیکنان دیگرش استفاده می‌کرد و باید به آن‌ها هم
شانس بازی کردن می‌داد. بازیکنانی که بازی کردند خوب بودند.
پرسپولیس ابزار خوبی در اختیار دارد و فکر می‌کنم هفته به هفته بهتر