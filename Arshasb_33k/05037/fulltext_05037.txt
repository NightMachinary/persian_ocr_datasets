5037
انتخابات دور دوم مجلس مانوری برای اجرای انتخابات در شرایط
کرونایی است 
به گزارش ایسنا، جمال عرف که به منظور شرکت در جلسه ستاد
انتخابات البرز و بازدید از شماری شعبه های اخذ رأی در جریان
برگزاری انتخابات مرحله دوم مجلس شورای اسلامی به استان البرز سفر
کرده بود، بااشاره به این که در میان حوزه های ده گانه ای که انتخابات
مرحله دوم در آن ها برگزار می شود، حوزه انتخابیه البرز (کرج،
اشتهارد و فردیس)، بزرگ ترین حوزه است، اظهار کرد: تمامی
اقدامات لازم در چارچوب قوانین انتخابات و منطبق بر دستورالعمل
های بهداشتی برای حضور مردم در پای صندوق های رأی فراهم شده
است و نظارت های جدی در این زمینه اجرا می شود.
عرف با اشاره به این که آینده و چشم انداز دقیق و روشنی درباره پایان
شیوع کرونا وجود ندارد، تأکید کرد: به هر حال باید برگزاری این
انتخابات را به عنوان نوعی مانور برای تجربه اجرای انتخابات در
شرایط کرونایی در نظر گرفت. چهار انتخابات مختلف را در سال
1400 پیش رو داریم و لازم است آمادگی های لازم برای برگزاری
انتخابات ها را در شرایط شیوع کرونا و با در نظر گرفتن دستورالعمل
های بهداشتی داشته باشیم.
معاون سیاسی وزیر کشور در بخشی دیگر از سخنان خود با اشاره به این