29361
روی مزار شهدا از بالاترین نقطه آغاز شود. اولین قبرها مربوط به
فرزندانم شهیدان عباسعلی و حسینعلی خراسانی بود. زمین کنده شد تا
آرماتوربندی و صفحه ستون نصب شود. کندن بین دو قبر شروع شد.
هنوز ارتفاع کندن به 60 سانتیمتر نرسیده بود که با یک سنگ مواجه
شدند. ابتدا فکر کردند مثل تمام سنگ‌های دیگری است که در مسیر
کندن قرار می‌گیرند؛ پس بی اعتنا آن را بیرون آوردند و به کندن ادامه
دادند. ناگهان در امتداد تیزی کلنگ و ضربه محکم آن حفره‌ای بزرگ
ایجاد شد. تازه متوجه شدند که آن سنگ، همان سنگ لحد قسمت بالای
پیکر دو شهید بوده است. دو شهید به فاصله 30 سانتیمتر از هم قرار داشتند.
13 سال از عروج‌شان می‌گذشت، اما گویی تازه و چند ساعتی است که به
خاک سپرده شده‌اند. طراوت و تازگی پیکرهای حسینعلی و عباسعلی به
اندازه‌ای بود که حتی قطرات خونی که از زخم هایشان چکیده بود
رنگ خون تازه داشت. شهدای کربلای 5 خانه‌مان یکی با لباس رزم و
دیگری با کفنی سرتا پا سفید آرمیده بودند.