24423
که این افراد هم به سایر طیف‌های جامعه برسند.
وی خاطرنشان کرد: خوشبختانه در شهرستان بجستان با
پیگیری‌هایی که داشتیم و جلساتی که برگزار شده، این تعامل و ذهنیت
ایجاد شده و توانسته‌ایم مدیران را قانع کنیم که بخشی از هزینه‌های
جاری و عمرانی را به حق و حقوق معلولان اختصاص بدهند.
وی همچنین نوع نگاه غالب افراد جامعه به معلولان را نگاهی از روی
دلسوزی و ترحم دانست و بیان کرد: نگاه همراه با ترحم و دلسوزی باعث
می‌شود که معلول کمتر احساس راحتی و پذیرش در جامعه داشته و
باور، عزت نفس و اعتماد به نفسش آسیب ببیند و در نهایت منجر به این
می‌شود که معلولان کمتر رغبت به حضور در جامعه داشته باشند.
ازقندی افزود: در زمینه فرهنگ‌سازی و آگاهی ‌سازی جامعه و
همچنین تجلیل از دستاوردهای معلولان، باید زیاد کار کنیم به
طوری که نگاه‌ها به سمت و سویی برود که با دیدن یک فرد معلول، به جای
تمرکز روی نقص، تمرکزمان روی سایر توانایی‌های فرد باشد.
رئیس اداره بهزیستی شهرستان بجستان خاطر نشان کرد: معلولان
شهرستان بجستان توانمندی‌های زیادی دارند و حتی بعضی از آن‌ها
دارای مدارک بالای علمی بوده و به طور موفق در جامعه حضور دارند
همچنین تعدادی از معلولان شهرستان در زمینه‌های ورزشی
موفقیت‌های خوبی کسب کرده‌اند از جمله یکی از جوانان ناشنوای