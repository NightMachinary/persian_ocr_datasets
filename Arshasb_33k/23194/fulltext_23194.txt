23194
استاندار سمنان با اشاره به لزوم بهره‌گیری از ظرفیت‌های مردمی در
حوزه فرهنگ عمومی ادامه داد: دولت به تنهایی نمی‌تواند فرهنگ را
گسترش دهد و لذا باید عامه مردم را به میدان آورد. وی به نقش جدی مردم
در این بخش پرداخت و گفت: در همین بحران کرونا بعد از تاکیدات
رهبری معظم انقلاب شاهد بودیم که مردم چگونه برای کمک‌های
مومنانه به میدان آمده و چه حرکت عظیمی در سراسر کشور و استان
شکل گرفت.
هرکس به وحدت استان آسیب بزند، حتما کار غیرفرهنگی کرده است
استاندار سمنان بر لزوم تمرکز شورای فرهنگ عمومی بر چند سرفصل
مهم تاکید کرد و گفت: در حال حاضر شرایط مالی دولت به گونه‌ای نیست
که هر طرحی ارائه شود تایید شود لذا باید با تمرکز بر چند سرفصل مهم،
بیشتر به سیاست‌گذاری و تثبیت رفتارهای مردمی که همان معروفات
هستند، بپردازیم.
آشناگر از لزوم توجه همگان به ایجاد وحدت و همگرایی بیشتر در استان
تاکید و خاطرنشان کرد: ایجاد انسجام و همگرایی در همه استان‌ها
ضروری و در استان سمنان ضروری‌تر است. وی با بیان اینکه همه ما
عضوی از یک پیکره واحد هستیم تصریح کرد: هرکس به وحدت در
استان آسیب بزند، حتما کار غیرفرهنگی کرده است.
جانشین رئیس شورای فرهنگ عمومی استان همچنین از کار در حوزه