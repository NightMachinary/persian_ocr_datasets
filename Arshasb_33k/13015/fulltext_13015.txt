13015
حضرتی: چرا با پیک کرونا فوتبال تعطیل نمی‌شود؟/ هیچ نمونه‌ای از
شناگران، مثبت نیست
به گزارش ایسنا، تمرینات ملی‌پوشان شنا از هفتم تیرماه در استخر
آزادی آغاز شد و ملی‌پوشان بعد از 4 ماه به آب زدند. اما از روز گذشته و با
شیوع مجدد کرونا استخرها و فضاهای ورزشی در تهران برای یک هفته
تعطیل شد.
خشایار حضرتی در گفت و گو با ایسنا در این خصوص گفت: تمرینات
ملی‌پوشان تا آخر هفته تعطیل شد، گویا قرار است یک هفته تهران تعطیل
باشد. البته فکر نمی‌کنم حضور 4 یا 5 نفر در استخر آزادی آنقدر
مشکل‌ساز باشد. هیچ نمونه‌ای هم از شناگران که مثبت نشده است.
مربی تیم ملی شنا در ادامه گفت: نمی‌دانم چرا هر بار پیک بیماری کرونا
می‌شود تمرینات شنا تعطیل می‌شود؟ چرا در فوتبال که بالغ بر 20
ورزشکار کرونا گرفته‌اند تمرینات تعطیل نشده و مسابقات ادامه
دارد؟ چرا تنها سایر رشته‌های ورزشی در ادامه تمریناتشان متضرر
می‌شوند؟
وی در ادامه در خصوص لیگ شنا نیز گفت: با این شرایط که استخرها باز و
بسته می‌شوند، نمی‌توان مسابقه ای هم برگزار کرد. هنوز مشخص
نیست لیگ برگزار می‌شود یا اتمامش اعلام خواهد شد.
حضور 21 شرکت از آذربایجان شرقی در بورس