32949
70 حزب سیاسی در آذربایجان غربی ثبت شده است
علی مصطفوی امروز بیست و دوم دی ماه در بازدید از خانه احزاب
نمایندگی استان در محل فرهنگسرای جوان ارومیه، با اشاره به ثبت 70
مورد حزب سیاسی در آذربایجان غربی، اظهار کرد: از این تعداد 3
مورد احزاب استانی و مابقی شهرستانی هستند. همچنین 25 حزب در
حالت رکود قرار دارند که با درخواست مجوز می‌توانند فعالیت خود
را از سر گیرند.
معاون استاندار با اشاره به ثبت و فعالیت 35 حزب سیاسی در طول هفت
سال گذشته در آذربایجان غربی، بیان کرد: بیش از 54 درصد این
تعداد، در دوره فعالیت دولت تدبیر و امید ثبت شده که نشان‌دهنده
توجه دولت به توسعه سیاسی در کشور و استان است.
وی با اشاره به نقش‌آفرینی احزاب در ایجاد شور و شوق انتخاباتی و به
صحنه کشیدن مردم، خاطر نشان کرد: احزاب باید فعالیت‌هایی نظیر
برگزاری مناظرات، کنفرانس‌ها و میزگردها را مدنظر قرار دهند تا
متخصصان و عموم مردم را به صحنه کشیده و مسائل را مورد بررسی قرار
دهند.
معاون سیاسی، امنیتی و اجتماعی استاندار آذربایجان غربی افزود:
تجهیزات مناسبی برای شروع کار در اختیار خانه احزاب استان قرار
گرفته است. همچنین اعطای امکانات و تسهیلات بیشتر نیازمند