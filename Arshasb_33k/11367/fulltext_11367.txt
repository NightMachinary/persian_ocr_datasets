11367
هزینه‌های راه‌اندازی کسب و کار، حذف هزینه‌های مربوط به
خرید، رهن یا اجاره کارگاه و ایاب و ذهاب، استفاده از توان کاری
اعضای خانواده و کار خانوادگی وانتقال تجارب از طریق آموزش
غیررسمی (استاد شاگردی) توسط سازمان جهاد دانشگاهی استان
خوزستان در استان در حال اجرا است که معتقدم اگر در استان به حمایت
از پیشران‌ها و اتصال متقاضیان به بازار و فروش و عرضه محصولات
توجه بیشتری شود، قطعاً این طرح مؤثرتر می‌شود.
غمگین در زمینه اینکه چه مشاغل خانگی مناسب فارغ‌التحصیلان و
دانش‌آموختگان دانشگاه‌ها است، عنوان کرد: رشته‌های فناوری
اطلاعات و کارهای کامپیوتری مانند برنامه‌نویسی و طراحی وب،
نرم‌افزار و گرافیک کامپیوتری، حسابداری، پشتیبان نرم‌افزار،
طراحی انیمیشن و طراحی پارچه و لباس، پژوهشگری (تحقیق و
پژوهش)، طراحی دکوراسیون داخلی، طراحی و دیزاینری شوی
لباس، طراحی مقنعه، ویرایشگری کتاب و متون، ترجمه،
تصویرگری کتاب و نویسندگی، روزنامه‌نگاری، تحلیلگر
نرم‌افزار، طراحی داده و بازی‌های رایانه‌ای، کارگردان هنری،
صدابرداری، تدوینگری، نمایشنامه‌نویسی و آهنگسازی فیلم و
تئاتر از جمله مشاغل مناسب فارغ التحصیلان و دانش آموختگان
دانشگاهی در استان است.