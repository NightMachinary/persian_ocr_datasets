14061
دانشگاه‌ها متناسب با نیاز جامعه دانشجو تربیت نمی‌کنند
یونس ژائله در آیین انعقاد تفاهمنامه همکاری اتاق بازرگانی تبریز و
دانشگاه نبی اکرم (ص) تبریز، اظهار کرد: دانشگاه‌ها در راستای
آموزش به دانشجویان زحمات زیادی متقبل می‌شوند، اما متاسفانه از
آموزش کاربردی جدا شده و نمی توانیم دانشجویی را تحویل جامعه
بدهیم که با مهارت های کسب شده بلافاصله وارد حوزه های کاری
متناسب شود.
وی افزود: هم اکنون در حوزه تجارت نیاز به تربیت دانشجویانی
داریم که به خوبی با الفبای تجارت آشنا بوده و به عبارتی زبان تجارت را
به درستی بدانند تا بعد از فارغ التحصیل شدن در حوزه تجارت جهانی
بتوانند برای کشور نقش آفرین باشند.
ژائله در ادامه بر لزوم گسترش همکاری های مابین بخش صنعت و
دانشگاه تاکید کرده و خواستار افزایش این ارتباطات شد.
گامی در راستای افزایش ارتباطات اتاق با موسسه آموزش نبی اکرم
(ص)
رییس موسسه آموزش عالی نبی اکرم (ص) نیز در این آیین با اشاره به
ظرفیت های بالای این موسسه آموزش عالی گفت: اساتید این موسسه
در سطح بسیار بالای علمی قرار دارند چرا که سختگیری لازم در انتخاب
آن ها در این موسسه آموزشی وجود دارد.