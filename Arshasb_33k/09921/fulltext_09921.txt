9921
استفاده کرد.
وی با اشاره به مزیت‌های پروژه، گفت: یکپارچه‌سازی مراکز درمانی
برای بهره‌گیری از یک سیستم واحد هوش مصنوعی برای تشخیص
بیماری‌ها، حفظ حریم خصوصی کاربران در حین استفاده از سیستم
تشخیص بیماری، ارائه پروتکل توافق کلید با سربار محاسباتی کمتر
نسبت به طرح‌های موجود، استفاده از محاسبات ابری و کم کردن
سربار محاسباتی در سمت مراکز درمانی از مزایای این پروژه به شمار
می‌روند.
وی با بیان اینکه تاکنون در کشور چنین طرحی پیاده نشده، گفت: اما در
طرح‌های خارجی، هیچ کدام سناریوی مطرح شده در این تحقیق را
مد نظر قرار نداده‌اند و هرکدام به شکلی دیگر سناریویی برای کاربرد
خود مطرح کرده‌اند. اما یکی از طرح‌هایی که از نظر برخی از
کارکردها با طرح مورد نظر مشابه است، طرح مربوط به بررسی سلامت
افراد توسط ساعت‌های هوشمند شرکت اپل است که با بررسی علایم
کاربر، به کاربر توصیه می‌کند که برای بررسی بیشتر به مراکز درمانی
مراجعه کنند.
وی تاکید کرد: به دلیل استفاده از محاسبات ابری قدرت بیشتری در
پردازش اطلاعات دریافتی از کاربر وجود دارد و با دقت بیشتری
می‌توان داده‌های دریافتی را پردازش کرد.