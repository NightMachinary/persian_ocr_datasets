16726
روزهای خنک کرمانشاه از راه می‌رسد
سعید قاسمی در گفت و گو با ایسنا با اشاره به وضعیت دمای هوای استان طی
روزهای آینده، افزود: تا روز جمعه (24 مرداد) تغییر محسوسی در
دمای هوا نخواهیم داشت، اما از اول هفته آینده روند کاهشی دما را در
اکثر نقاط استان شاهد خواهیم بود.
وی ادامه داد: این روند کاهشی برای نقاط مختلف استان بین یک تا سه
درجه سانتی‌گراد است و غالب نقاط را شامل می‌شود.
کارشناس پیش‌بینی هواشناسی استان کرمانشاه با بیان اینکه دمای
شهر کرمانشاه نیز اوایل هفته آینده از حدود 39 تا 40 درجه کنونی به
نزدیک 37 تا 38 درجه سانتی‌گراد خواهد رسید، خاطرنشان کرد: در
شهرهای گرمسیر استان نیز پیش‌بینی می‌شود دمای سومار از 43 به 42
درجه سانتی‌گراد، دمای قصرشیرین از 42 به 41 درجه سانتی‌گراد و
دمای سرپل ذهاب نیز از 41 به 40 درجه سانتی‌گراد کاهش یابد.
قاسمی خاطرنشان کرد: به نظر می‌رسد گرمای حدود 40 درجه‌ای هوا
برای شهر کرمانشاه از اوایل هفته آینده پشت سر گذاشته شود و دیگر
چنین دمایی را در مدت باقی مانده فصل تابستان نداشته باشیم، اما به هر
حال درصدی خطا هم در پیش‌بینی‌ها وجود دارد.
وی اضافه کرد: به احتمال زیاد از اوایل هفته آینده توده هوای تابستانه
کم کم جابجا خواهد شد و هرچقدر به سمت اواخر مرداد و اوایل