24476
منطقه22 پشتیبان سایر مناطق در زمان بحران است
به گزارش ایسنا، علی نوذرپور در جلسه مطالعه و بررسی توسعه و احداث
اسکان اضطراری قطب گردشگری پایتخت گفت: منطقه22 پشتیبان
سایر مناطق در زمان بحران است و این موضوع در طرح تفصیلی جدید
منطقه تثبیت شده و مسولیت ما را در زمان بحران چند برابر است.
نوذرپور با اشاره به مسولیت های فرامنطقه ی منطقه22 در زمان بحران،
افزود: لازم است با کمک و استفاده از تجربیات شما به یه یک برنامه علمی و
اجرایی برای اسکان اضطراری در زمان بحران در منطقه22 برسیم.
وی با بیان اینکه تاکنون اقدامات خوبی در موضوع اسکان
اضطراری در زمان بحران در منطقه انجام شده است، ادامه داد: لازم است
امکانات و تجهیزات موجود منطقه به صورت ویژه تجهیزتر شود تادر
زمان بحران مشکل خاصی نداشته باشیم.
به گزارش ایسنا، در ادامه این جلسه شاهین فتحی رئیس جمعیت هلال
احمر استان تهران با بیان اینکه باید یک برنامه جامع برای زمان بحران
داشته باشیم، گفت: سه ده برای اینکه در زمان بحران چه کنیم بحث و
بررسی شده و تصمیماتی هم گرفته شد اما در میان راه رها شد و این نشانه
خوبی نیست. برخی از مناطق تهران مکان اسکان اضطراری ندارند و
منطقه22 پشتیبان آنان در زمان بحران است و باید نگاه ویژه به منطقه22
داشته باشیم.