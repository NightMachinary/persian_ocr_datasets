13845
خوشحال‌ترین مردم ایران کجا زندگی می‌کنند؟
به گزارش ایسنا، روزنامه ایران در ادامه نوشت: لیراه به‌دلیل نداشتن کد
و نام و نشانی در نظام تقسیمات سیاسی کشور حتی نمی‌تواند نام روستا را
یدک بکشد و بر اساس قانون نباید انتظاری هم برای خدماتی مانند آب و
برق داشته باشد اما برای 8 خانوار عشایری که این مکان را برای زندگی
در 10 ماه از سال برگزیده‌اند، بهشت کوچکی است و همین قدر که در یک
منطقه بکر می‌توانند به دامپروری بپردازند و همانگونه که خود می
خواهند ساده زندگی کنند کافیست. بهشت «آب» «امیر قولی نیا»
بخشدار مرکزی کوهرنگ در گفت‌وگو با «ایران» می‌گوید: لیراه
داستان جالبی دارد. لیراه اسم مکانی است که محلی‌ها به آن «بی‌آبی»
می‌گویند البته نه به این معنی که آبی نداشته باشد و اتفاقاً برعکس خیلی
نقطه خوش آب هوایی است که آب فراوانی هم دارد ولی به‌دلیل اینکه
رودخانه از داخلش رد نمی‌شود این نام را روی آن گذاشته‌اند. پیشترها
در 2 نقطه بی‌آبی تعدادی عشایر زندگی می‌کردند. نقاطی که بعدها نام
«بی‌آبی سفلی» و «بی‌آبی علیا» بر آنها گذاشته شد. در سرشماری
کشوری بی‌آبی علیا کد دار نشد و در عوض به بی‌آبی سفلی کد دادند ولی
در حال حاضر روستایی که کد گرفته بود از سکنه خالیست و برعکس
زندگی در بی‌آبی علیا یا لیراه جریان دارد. 8 خانوار ساکن آن همه
زندگی عشایری دارند و لیراه برایشان ییلاق است و همه این خانوارها