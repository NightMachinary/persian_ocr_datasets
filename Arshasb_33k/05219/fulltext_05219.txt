5219
حوادث تلخی نباشیم اما گویا با گذشت چندین روز از آن حادثه،
حساسیت نسبت به رعایت مسائل ایمنی فروکش کرده چراکه همچنان
در سطح شهر تهران شاهد بروز حوادث ناگواری هستیم.
وی با بیان این که بامداد یکشنبه مورخ 19 مردادماه، پسر نوجوانی که به
همراه پدر خود در پارک لاله در حال ورزش کردن بود، به دلیل تکیه به
پایه چراغ برق، دچار برق گرفتگی شده و متأسفانه جان خود را از دست
داده است، گفت: در این خصوص سهل‌انگاری پیمانکار در نگهداشت
و قصور در رعایت نکات ایمنی و عدم رسیدگی به موقع به تأسیسات در
اختیار و نیز قصور در نظارت ناظر مستقیم فضای سبز و مدیر بوستان در
بازدیدهای روزانه مشهود است.
حبیب زاده با تاکید بر این که متاسفانه در هفته گذشته شاهد جانباختن
یکی از کارگران خدمات شهری منطقه هفت در حین رفت و روب
بزرگراهی بر روی پل سید خندان بودیم که در آن حادثه نیز پیمانکار بر
خلاف مفاد قرارداد از نیروی انسانی بهره برده است، ادامه داد: در این
خصوص نیز شاهد عدم رعایت مفاد شرایط پیمان و نکات ایمنی از سوی
پیمانکار و قصور ناظران عملکرد بر پیمانکاران هستیم. در آبان ماه
سال 97 نیز حادثه مشابهی رخ داد که در آن زمان ضمن تذکری
درخواست شد از سوی شهرداران مناطق نظارت جدی و کاملی بر
رعایت نکات ایمنی و عملکرد پیمانکاران صورت گیرد که متأسفانه