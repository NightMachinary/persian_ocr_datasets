15337
این دیپلمات کشورمان افزود: امیدوارم بتوانیم هر چه زودتر بر این
ویروس غلبه کنیم و تجربیات و تجهیزات بومی که خودمان برای مقابله
با این ویروس ساخته‌ایم را در اختیار کشورهای نیازمند قرار دهیم.
موسوی همچنین در پاسخ به سوالی در مورد برخی از
حاشیه‌سازی‌های صورت گرفته در چند روز اخیر از سوی بیگانگان
در مورد روابط ایران و چین گفت: روابط خارجی جمهوری اسلامی
ایران متوازن است. ما سعی کرده‌ایم با همه جای دنیا روابط فعال و
متوازنی برقرار کنیم و از بیگانگان انتظار نداریم که سیاست خارجی ما
را تایید کنند. آنها معمولا به دنبال تخطعه و تفرقه در دنیا و کشور ما هستند
و ما خیلی توجه‌ای به این حرف‌ها نداریم چراکه آنها قطعا دلسوز ما و دنیا
نیستند.
سخنگوی وزارت خارجه در پایان مصاحبه خود با خبرگزاری
صداوسیما تصریح کرد: ما در فرهنگ، تمدن و مکتبی بزرگ شده‌ایم
که موضوع قدردانی با ما عجین شده است. ما کشور قدردانی هستیم و
دولت چین تاکنون بیشترین کمک را در این شرایط سخت به ما داشته
است و ما از آنها قدردانی می‌کنیم همانطور که از کشورهای منطقه و
همسایه حتی کشورهایی که در شرایط فعلی روابط خوبی با ما ندارند
ولی به ما در راستای مبارزه با این ویروس کمک کرده‌اند، قدردانی
می‌کنیم و به شیوه‌های مختلف این قدردانی را انجام داده‌ایم.