16087
این منتقد ادبیسپس با اشاره به رمان‌های عامه‌پسندی چون بامداد
خمارادامه داد: آن کتاب‌های پرفروش و عامیانه دهه 40 حتی امروز
هم محبوبیت دارند و جایگاه خود را حفظ کرده‌ و کهنه نمی‌شوند زیرا
مردم دنبال چیزهایی هستند که الان نداریم. عوام و عوام‌پسندی هم
همیشه هست. این کتاب‌ها چیزی نیست که تاریخ مصرف معینی داشته
باشد؛ بلکه در هر دوره‌ای مخاطب خود را دارد. کتاب بامداد خمار
درباره زندگی اشرافی قاجار است. ما درباره زندگی اشراف قاجار
چیز زیادی نمی‌دانیم و از طریق این رمان‌ها می‌توانیم با ذوق و سلیقه
خاندان‌های اولیگارشی حاکم دوره قاجاریه آشنا شویم. ژان پل
سارتر در ادبیات چیست؟ خود درباره شارل بودلر شاعر فرانسوی
نوشته است: او چیزهایی درباره زندگی اشرافی گفته که من ژان پل
سارتر از آن‌ها خبر ندارم. او این شاعر را به جاسوسی ادبی تشبیه می‌کند
که وارد خاندان اشرافیت آن روز فرانسه شده و دارد از زندگی، سلیقه و
احساسات و عواطف این طبقه می‌سراید. چنین اطلاعاتی را تنها او
می‌توانست به ما بدهد نه کسی دیگر. او کتابی هم درباره بودلر نوشته
است.
اسحاقیان ادامه داد: ما نویسنده‌ای به نام علی‌ دشتی داریم که در ماجرای
کودتای 1299 از قصر شیرین وارد ایران شد، در زمان سیدضیاالدین
طباطبائی زندانی شد؛ در روزنامه شفق سرخ بهترین سرمقاله‌ها و