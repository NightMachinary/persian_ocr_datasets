31608
وی خاطرنشان کرد: مبلغ 28 میلیون تومان نیز در کنار کمک‌های
خیرین برای تهیه بسته‌های بهداشتی و ضدعفونی کننده و نیز در جهت
آموزش ویژه کودکان کار برای پیشگیری از ابتلا به ویروس کرونا
هزینه شده ‌است.
کودکان کار در قرنطینه نمی‌مانند!
به گزارش ایسنا، روزنامه ایران نوشت: «چراغ قرمز می‌شود، پسرک به‌
سمت خودروها حرکت می‌کند. نیمی از چهره‌اش را پشت ماسک
مشکی رنگ مخفی کرده و با خجالت بسته فال را به‌ سمت سرنشینان
خودروها می‌گیرد، به این امید که بتواند چیزی بیش از چند تخم مرغ
برای سفره شام خانواده‌اش تهیه کند. آن‌سوتر اما چند پسربچه دیگر
بساط شیشه پاک‌کنی با خود دارند و تلاش می‌کنند با پاک کردن شیشه
خودرو‌ها پولی از راننده دریافت کنند. اگر راننده دستمزد خوبی به
آنها بدهد که هیچ اما اگر شیشه را بالا بکشد و سعی کند بی‌تفاوت از کنار
آنها عبور کند فحش و نفرین است که نثارش می‌شود. «ان‌شاالله کرونا
بگیری، هم خودت هم خانواده‌ات.» این نفرین جدیدی است که این
روزها سر چهارراه‌ها به گوش می‌رسد.
داستان کودکان کار مشکل امروز و دیروز نیست. استخوان لای
زخمی است که سال‌های طولانی است که مسئولان، جامعه‌شناسان و
متخصصان علوم رفتاری را به خود مشغول کرده، اما دریغ از نتیجه‌ای