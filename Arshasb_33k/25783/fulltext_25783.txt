25783
شیوع روزافزون چاقی را توضیح دهد. به‌عنوان مثال در سال‌های
1980 حدود 40درصد از جمعیت بزرگسالان بریتانیا دارای اضافه
وزن و کمتر از 10 درصد دچار چاقی بودند. حال آن که امروزه این
میزان به 70 درصد اضافه وزن و 25 درصد چاقی رسیده است. پس اگرچه
ژنتیک استعداد چاقی را ایجاد می‌کند، اما فقط یکی از عوامل است.»
به گفته دانشور در نگاه دوم فرهنگ و انگاره‌های فردی عمده می‌شود.
افراد چاق عموماً افرادی بی‌اراده و سست عنصر بازنمایی می‌شوند که
نمی‌توانند جلوی غذا خوردن خود را بگیرند. چاقی در این انگاره
بیماری دنیای مدرن است؛ دنیایی که غذاهای پرانرژی و
فست‌فودها، عادت های (فرهنگی) غذایی را تغییر داده‌اند و عدم
تحرک و استفاده از خودرو و کلاً فرهنگ شهرنشینی انسان مرفه امروز را
اسیر خود ساخته است. این نگاه هم یک انگاره مبتنی بر شواهد را پشتیبانی
نمی‌کند. زیرا با افزایش وسایل رفاهی در خدمت افراد ثروتمند،
چاقی هم در میان آنها باید بیشتر شود؛ حال آن که نمودارهای
اپیدمیولوژیک با مطالعه 26 کشور نشان داده که چاقی در میان زنان و
مردان فقیرتر، شایع‌تر و مخرب‌تر از افراد مرفه است. این مقایسه کلان
امر دیگری را نیز نشان داده؛ کشورهایی که نابرابری بیشتر در درآمد و
ثروت داشتند، شیب اجتماعی تندتری داشتند. به‌عنوان مثال در
امریکا که کشوری نابرابر است، 30 درصد از بزرگسالان دچار چاقی