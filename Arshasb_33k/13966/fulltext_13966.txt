13966
فیلم‌نامه‌نویسی دارند که کار این‌ها مشکلی ندارد، آن‌ها معمولا
کسانی هستند که ابتدا داستان‌نویس یا نمایش‌نامه‌نویس بوده‌اند و
بعدا وارد عرصه کارگردانی سینما شده‌اند که شاید تعدادشان به
انگشتان یک دست هم نرسد، اما بقیه راه را اشتباه می‌روند؛ یعنی اگر هنری
هم در کارگردانی دارند آن را با فیلم‌نامه ضعیفی که می‌نویسند هدر
می‌دهند. در واقع سرمایه تهیه‌کننده و استعداد بازیگران و همه چیز را
برای یک فیلم‌نامه ضعیف هدر می‌دهند، چون اصرار دارند حتما
خودشان فیلم‌نامه بنویسند، در حالی که متاسفانه این توانایی را
ندارند. از طرفی داستان هم که نمی‌خوانند و اگر هم بخوانند چون سلیقه
داستان‌شناسی بالایی ندارند، نمی‌توانند ضعیف را از قوی تشخیص
بدهند. این است که ذخیره قابل قبول ایده‌های داستانی ما در عرصه
سینما بی‌مصرف مانده و ارتباطی بین این دو برقرار نشده است.
محمدرضا سرشار با بیان این‌که سینماگران انباشت ایده‌های نهفته در
داستان‌های ایرانی را نادیده می‌گیرند یا متوجه آن نیستند اظهار کرد:
عمده ضعف سینمای ما همین است. کم‌خرج‌ترین بخش ساخت یک
فیلم، هزینه‌ای است که برای فیلم‌نامه داده می‌شود. در شکل فعلی، آن‌ها
این هزینه کم را متقبل نمی‌شوند، و در نتیجه هزینه‌های بزرگ‌تری را
هدر می‌دهند. بعضی‌ها هم که کارشان به سرقت ایده‌های داستانی
نویسندگان می‌کشد، یعنی برای این‌که بابت فیلم‌نامه پول ندهند