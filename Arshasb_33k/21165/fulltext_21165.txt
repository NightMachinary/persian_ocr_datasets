21165
فضای سینماها برای حضور خانواده‌ها ایمن است
به گزارش ایسنا به نقل از روابط عمومی سازمان امور سینمایی و سمعی
بصری، پیش از شروع این کارگاه که صبح امروز (چهارشنبه، 21
خردادماه) با حضور مدیران و پرسنل سینماها برگزار شد، سیدمهدی
طباطبایی‌نژاد از اهمیت و تاثیر گذاری نقش سالن‌های سینما در
بازگشت آرمش خاطر و ایجاد شرایط برای بازگشت به شرایط ایده‌آل
در جامعه سخن گفت. معاون ارزشیابی و نظارت سازمان سینمایی با
تاکید بر اینکه به ناچار باید با موضوع زندگی در شرایط کرونا کنار
بیاییم گفت: سینما و مراکز فرهنگی می‌توانند فضای زندگی را به
شرایطی شاد و امیدبخش تبدیل کنند. وی ادامه داد: مقصود ما از این
جلسه و جلسات مشابه که در استان‌های مختلف به صورت مجازی
برگزار می‌شود این است که به مردم شریف کشورمان این اطمینان
خاطر را بدهیم که فضای سینمای ایران یک فضای ایمن، پاکیزه و
مراقبت‌شده جهت حضور خانواده‌ها برای به تماشا نشستن آثار
ارزشمند سینمای ایران است. معاون سازمان سینمایی با اشاره به روند
بازگشایی سالن‌های سینما و نبود استقبال و اطمینان خاطر مردم و
خانواده‌ها در برخی از کشورهای آسیب‌دیده از ویروس کرونا
گفت: عدم اطمینان خاطر از فضاهای عمومی ممکن است باعث شود
سینما ها در بدو بازگشایی مورد استقبال قرار نگیرد و وظیفه ما به عنوان