14325
در هر شرایطی باید مدیر تراز جمهوری اسلامی باشیم
معاون سیاسی، امنیتی و اجتماعی استاندار مرکزی گفت: مدیران
واقع بینانه و با اشراف بر مختصات زمانی و زمانی اقدام کنند.
بهروز اکرمی، یکشنبه 22 تیرماه در آیین تکریم و معارفه فرماندار
شازند با بیان اینکه هر مدیر باید به مختصات زمان و مکان حوزه خدمتی
خود به شکل عام توجه جدی داشته باشد، اظهار کرد: مسلما اطلاعات
ناقص در خصوص حوزه خدمتی امکان ارائه خدمت شایسته را از
مسئولان سلب می کند.
وی با تاکید بر لزوم داشتن برنامه واقع بینانه توسط مدیران با اشراف بر
مختصات زمانی و مکانی، افزود: جمهوری اسلامی امروز در سخت
ترین، پیچیده ترین و هوشمندانه ترین تحریم تاریخ قرار دارد، مگر
می شود مدیر جمهوری اسلامی بود و این شرایط را درک نکرد و حرف‌ها و
کارها بدون توجه به این شرایط باشد؟ کدام انسان عاقل می‌تواند این
شرایط را ندیده بگیرد؟
اکرمی تصریح کرد: جمهوری اسلامی به هیچ شهروندی در این دنیا
آسیب نرسانده است، اما به دلیل اینکه ما در پی ایستادن روی پای
خودمان هستیم، قلدرهای جهان مکررا سعی در آسیب زدن به ما هستند.
آنها حرکت ما در مسیر استقلال و آرمان‌های انقلاب و جمهوری اسلامی
را بر نمی‌تابند.