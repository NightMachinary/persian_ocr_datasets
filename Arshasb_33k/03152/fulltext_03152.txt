3152
وی با اشاره به اینکه دانشگاه آزاد ظرفیت منحصر به فردی دارد که در این
زمینه می‌تواند ارتباط و هماهنگی بیشتری با دستگاه قضایی داشته
باشد، افزود: در این ارتباط دو سویه نیز دانشگاه‌ها می‌توانند از
ظرفیت‌های قوه قضاییه استفاده کنند، به طورکلی ما به عنوان واسطه
بین نهادهای علمی و قوه قضاییه عمل کرده و اکنون برای همکاری
بیشتر اعلام آمادگی می‌کنیم.
علم الهدی در ادامه با بیان اینکه هدف ما این است که نیروهای مستقر در
پژوهشگاه بتوانند سایر نیروها را مدیریت و بر پژوهش آنها نظارت
کنند، گفت: ما در پژوهشگاه، تیم چابکی برای پیگیری اقدامات
پژوهشی داریم.
وی در ادامه با اشاره به ظرفیت‌های قوه قضاییه برای دانشگاه‌ها، افزود:
برگزاری دادگاه‌های مجازی، نشست‌های علمی و جلسه نقد آرای
قضایی با حضور قضات و استادان دانشگاه برگزار می‌شود که این امر
خود ارتباط با دانشگاه‌ها بوده و خوشبختانه مورد استقبال
دانشجویان نیز قرار گرفته است.
ظرفیت دانشگاه‌ها در خدمت قوه قضاییه
در ادامه دکتر رضا مسعودی، رییس واحد علوم و تحقیقات دانشگاه
آزاد اسلامی یکی از آسیب‌های جدی پژوهش در دستگاه‌های
اجرایی را بحث متولی‌گری دانست و اظهار کرد: معمولاً بسیاری از