9666
وی همچنین به سفر مایک پامپئو، وزیر خارجه آمریکا به قطر برای
شرکت در کنفرانس صلح افغانستان که قرار است از فردا شنبه آغاز شود
اشاره کرد و گفت توافقی خوب بین دولت و طالبان افغانستان وجود
دارد.
ترامپ کره‌شمالی را به مواجهه با مشکلات بزرگ تهدید کرد
به گزارش ایسنا، به نقل از خبرگزاری یونهاپ، باب وودوارد، دستیار
سردبیر واشنگتن پست در کتاب در دست انتشارش با نام خشم، گفت
ترامپ در یکی از 18 مصاحبه‌ای که در بین ماه‌های دسامبر تا ژوئیه
داشته، این اظهارات را مطرح کرده، هر چند ترامپ پرتاب‌های
موشکی کوتاه‌برد را به خاطر مهم نبودن آن‌ها، رد کرده است.
وودوارد به نقل از ترامپ می‌نویسد که کیم جونگ اون، رهبر
کره‌شمالی موشک‌های کوتاه‌برد را آزمایش کرده است که هر
کشوری این موشک‌ها را داراست. کشوری نیست که آن‌ها را نداشته
باشد. اوکی؟ مسأله مهمی نیست.
بنا بر گزیده‌هایی از این کتاب که به دست خبرگزاری یونهاپ رسیده،
ترامپ به وودوارد می‌گوید: این به این معنی نیست که او بعد از ژانویه
کاری نخواهد کرد. اگر شلیک کند، شلیک کرده است. و آن‌وقت است
که با مشکلات، بسیار بسیار بزرگی روبه‌رو خواهد شد. بزرگ‌تر از هر
آنچه هر که تا به حال داشته است.