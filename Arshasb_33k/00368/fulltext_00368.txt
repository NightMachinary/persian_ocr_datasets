368
آذربایجان شرقی با کمترین تعدیل نیروی ناشی از کرونا در کشور
حسین فتحی در دیدار با فعالان جامعه کارگری و بازنشستگان استان
آذربایجان شرقی،به موضوع بیماری کرونا اشاره کرد و گفت: بروز
این بیماری سبب شد تا برخی از واحدهای تولیدی در سطح استان به
ویژه واحدهای زیر 50 نفر عملا فرصت فروش و صادرات محصولات
خود را در حدود پنج ماه از دست بدهند.
وی افزود: این موضوع با تحریم‌ها و وضعیت اقتصادی نامناسب نیز
همراه بوده اما با تدابیر مسئولان استانی و نجابت کارگران که بخشی از
حقوق خود را دریافت نکردند، واحدهای تولیدی استان
آذربایجان شرقی با آرامش به فعالیت خود ادامه می‌دهند.
فتحی با بیان اینکه تعدیل نیروی کار ناشی از بیماری کرونا در
سطحآذربایجان شرقی کمترین میزان در میان استان های کشور را
دارد، تصریح کرد: حدود 45 هزار نفر برای برخورداری از بیمه
بیکاری ناشی از بیماری کرونا ثبت نام کرده اند که البته اخراج کامل هم
نیستند و با رفع مشکلات دوباره سرکار بازخواهند گشت.
وی به وضعیت برخی از واحدهای مشکل دار در استان اشاره کرد و گفت:
یکی از این واحدها کارخانه بلیرینگ سازی بود که با واگذاری آن به
فعال صنعتی نه تنها اخراجی رخ نداد بلکه 40 نفر کارگر جدید نیز در این
واحد تولیدی استخدام شد.