21485
در ادامه جلسه دادگاه متهم پایسته گفت: ما در این پرونده جوابگوی
کار کارشناسی یک خانمی هستیم که نه در بانک و نه در هیچ جای دیگر
مورد تعقیب قرار نگرفته است.
این متهم ادامه داد: من در مدت یک سال و نیمی که در شعبه بودم مبارکی با
من تماس نگرفته است و از تماس‌های مبارکی با شهرخی اطلاعی ندارم.
این متهم افزود: اخلال را کسانی انجام داده‌اند که ثبت سفارش انجام
داده‌اند، اخلال در بانک مرکزی اتفاق افتاده است که در یک روز
تخصیص ارز انجام شده است.
در ادامه این جلسه دادگاه نماینده دادستان خطاب به متهم گفت: شما باید
اعتبار سنجی می‌کردید شما در تاریخ مورد نظر اعتبارسنجی
نکرده‌اید، در تاریخ 10.25 گزارش ارائه داده‌اید، در بانک رفاه این
اقدام با سو نیت انجام شده است.
نماینده دادستان ادامه داد: شما 24 میلیون و 500 هزار یورو ارز
تخصیص داده‌اید، آیا نمی‌توانستید از بانک مرکزی استعلام کنید؟
چرا اعتبار شرکت و عدم رفع تعهد را استعلام نکردید، چطور یک
استعلام از بانک مرکزی نشده است.
متهم پاسخ داد: استعلام انجام شده است.
قاضی به این متهم گفت: استعلام را ارائه دهید.
نماینده دادستان با دیدن استعلام ارائه شده از سوی این متهم گفت: این