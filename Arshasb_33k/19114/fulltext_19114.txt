19114
شورای امنیت در تمدید مکانیسم کمک‌رسانی به سوریه از طریق مرزها
شکست خورد
به گزارش ایسنا، به نقل از العربی الجدید، شورای امنیت در جلسه‌های
جداگانه طی روز جمعه دو قطعنامه را به رای گذاشت که اولی قطعنامه
پیشنهادی آلمان و بلژیک بود و با وتوی روسیه و چین ناکام ماند. قطعنامه
دوم نیز قطعنامه پیشنهادی روسیه بود که به خاطر عدم کسب آرای کافی
تصویب نشد.
این دومین قطعنامه پیشنهادی روسیه درباره انتقال کمک‌های
بشردوستانه به سوریه از طریق گذرگاه باب الهوی در مرز با ترکیه بود.
دوجلسه دیگر نیز روزهای سه شنبه و چهارشنبه گذشته برگزار شده بود
که طی آن قطعنامه پیشنهادی آلمان و بلژیک و همچنین قطعنامه نخست
روسیه رد شدند.
رئیس دوره‌ای شورای امنیت و نماینده آلمان در سازمان ملل در این
جلسه گفت که 4 کشور به نفع سند پیشنهادی روسیه رای دادند و 7 کشور
رای مخالف و در مقابل 4 کشور رای ممتنع دادند.
وی گفت: این قطعنامه به خاطر عدم کسب آرای کافی تصویب نشد.
روسیه و چین هم علیه قطعنامه پیشنهادی آلمان و بلژیک که بر تمدید
انتقال کمک‌های انسانی از طریق دو گذرگاه باب الهوی و باب السلام
تاکید داشت وتو کردند.