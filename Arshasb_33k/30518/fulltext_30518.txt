30518
کردند. یک بازیکن جوان مثل قایدی تیم حریف را به هم ریخت. او ادامه
داد:‌ البته اشتباهات داوری دوباره به استقلال کمک کرد اما در مجموع
این تیم نسبت به بازی قبلی هماهنگ‌تر بازی کرد و آرامش و نظم
بیش‌تری داشت و روی ضد حملات خطر بیش‌تری را ایجاد کرد.
سپاهان خیلی با برنامه نبود و یک جام دیگر را هم از دست داد. کربکندی
درباره استعفای قلعه‌نویی هم، گفت:‌ باشگاه سپاهان یکی از باشگاه‌های
خیلی حرفه‌ای ایران است. ما کم‌تر تیمی را در ایران داریم که هواپیمای
اختصاصی داشته باشد. باشگاه برای تیم فوتبالش بهترین هتل و
امکانات را فراهم کرد و تقریبا هر بازیکنی که مربی خواست جذب تیم
شد. شاید در هر پستی دو یا سه بازیکن خیلی خوب داشتند. این سیستم
آقای قلعه‌نویی است که تیمش را خیلی پر می‌بندد و هم سعی می‌کند با
جذب بازیکنان، تیم‌های دیگر را ضعیف کند. این شیوه همیشگی او
است. با این همه هزینه و سرمایه‌گذاری، سپاهان به حق به دنبال قهرمانی
بود.
این پیشکسوت فوتبال درباره تاثیر پیشنهاد سرمربیگری تیم ملی به
قلعه‌نویی روی روند سپاهان هم بیان کرد: شاید یکی از اتفاقاتی که
روی روند سپاهان تاثیر گذاشت پیشنهاد تیم ملی بود. آقای قلعه‌نویی
یک بار در تیم ملی موفق نبود و دوست داشت که با توجه به بازیکنان فعلی
تیم ملی در این جایگاه دوباره قرار بگیرد. البته تا جایی که من خبر دارم