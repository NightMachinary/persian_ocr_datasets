32058
زعفران کشت شده در بناب و مرند در اکثر موارد از نظر کیفیت، برتر از
زعفران خراسان است
عضو هیات علمی دانشکده کشاورزی دانشگاه تبریز در خصوص
کشت زعفران در شمالغرب کشور به ایسنا می‌گوید: بناب و تبریز از
عمده مناطق تولیدکننده‌ی زعفران در این منطقه محسوب می‌شوند. با
توجه به اینکه محصول برداشت شده در بناب و مرند به طور سنتی خشک
می‌شود و امکان بسته‌بندی مکانیزه در این مناطق وجود ندارد، کل
محصول به طور یک جا به فروش می‌رسد و به نام زعفران خراسان بسته بندی
شده و مورد مصرف داخلی و حتی خارجی قرار می‌گیرد.
سعیده علیزاده سالطه با مقایسه‌ی زعفران کشت شده در خراسان و
شمالغرب، بیان می‌کند:زعفران کشت شده در بناب و مرند در اکثر
موارد از نظر کیفیت، برتر از زعفران خراسان بوده و تنها تفاوت شرایط
کشت زعفران شمالغرب و خراسان در عمق کاشت است.
وی با ارائه توضیحاتی در خصوص مشخصات گیاهشناسی محصول
زعفران، بیان می‌کند: زعفران گیاهی چند ساله است که با یک بار کشت
می‌توان به اندازه‌ی هفت یا هشت سال محصول از آن برداشت کرد، با
توجه به اینکه فقط کلاله‌ی زعفران، قسمت خوراکی آن محسوب
می‌شود، تنها قسمت تجاری نیز همین قسمت است، بنابراین میزان
عملکرد محصول نیز تحت تاثیر این امر قرار می‌گیرد و به عنوان مثال از