25449
نظر احمد توکلی درباره مذاکره با آمریکا
به گزارش ایسنا، احمد توکلی نماینده پیشین مجلس و فعال سیاسی
اصولگرا در بخشی از گفت‌وگوی خود با روزنامه «اعتماد» در پاسخ به
این سوال که «آیا تکرار مذاکره با امریکا ممکن است مفید باشد؟»،
تصریح کرد: من یک جمله را در دهه شصت گفتم که مشهور شد. مذاکره با
امریکا نه شراب است که حرام باشد و نه نماز است که واجب باشد. مذاکره
با امریکا و حتی هر دشمنی بزرگ‌تر و بدتر از آن منوط است به حفظ مصالح
و کرامت مسلمانان. باید ببینیم وضعیت چه اقتضا می‌کند.
وی ادامه داد: شاید با بزرگ‌ترین دشمنان هم لازم باشد مذاکره کرد و
گاهی ضروری باشد که گفت‌وگویی انجام نشود. اما اگر سوال این است
که آیا الان وقت مذاکره است؟ قطعا نه! قرار است سر چه چیز مذاکره
کرد؟ او که زیر تعهداتش زده‌ است، تمام آنچه در مذاکرات قبلی
پذیرفته‌ را نقض کرده‌ است، دیگر سر چه چیزی مذاکره کنیم؟ وقتی
طرفمان آدم نیست، چرا مذاکره کنیم؟ اگر سرش را بیندازد پایین و
عین بچه آدم بیاید مذاکره کند می‌شود مذاکره کرد اما مادامی که
رفتار امریکا این‌گونه است، وقت مذاکره نیست.
توکلی گفت: من با ماهیت مذاکره مشکلی ندارم اما در شرایط کنونی
مذاکره را صلاح و مفید نمی‌دانم.
نظر رزم حسینی درباره احتمال همکاری خودروسازان ایرانی با چینی