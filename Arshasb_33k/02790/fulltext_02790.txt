2790
پای چپ را با کفش پای راست اشتباه گرفته است.
وی اظهارکرد: البته والدینی هم هستند به علت اینکه فرزند آن ها نابینا
بوده به طور کلی آن ها را رها کرده و به آن ها رسیدگی چندانی ندارند در
نتیجه وقتی این دانش آموزان وارد مدرسه می شوند نیاز به ارائه
آموزش های خیلی زیادی همچون انجام فعالیت های خودیاری،
جهت یابی و ... هستند.
این معلم مدرسه استثنایی خراسان شمالی تصریح کرد: بسیاری از
آموزش ها همچون خودیاری و جهت یابی در مدرسه به دانش آموزان
ارائه می شود اما باید این آموزش ها تکرار شود تا در ذهن دانش آموزان
نابینا جا افتد،ولی این امر نیاز به تمرین و تکرار دارد و باید خانواده ها نیز
این تمرینات را در منزل با فرزند خود کار کنند اما عملا در بسیاری از
اوقات این امر انجام نمی شود و یا اینکه در منزل والدین آن کاری که
مورد قبول خود بوده و تمرینات معلم ها را قبول نداشته انجام می دهند
که سبب سردرگمی دانش آموزان نابینا می شود.
وی در ادامه با اشاره به اینکه وسایل کمک آموزشی برای دانش آموزان
نابینا کم است، توضیح داد: در دو سال مقطع ابتدایی به دلیل اینکه حجم
درس ها کم بوده دانش آموزان از وسایل لوح و قلم استفاده می کنند اما
در سال های بعدی باید دستگاه ماشین تحریر بریل داشته باشند اما قیمت
آن بالا است.