26315
اعتماد عمومی نشود
به گزارش ایسنا، پیش از ظهر امروز محسن حاجی میرزایی در دیدار با
رئیس و مدیران سازمان پژوهش و برنامه‌ریزی آموزشی که در سالن
جلسات ساختمان پژوهش و برنامه‌ریزی آموزشی برگزار شد، اظهار
کرد: مقام معظم رهبری در فرمایشاتشان سازمان پژوهش و
برنامه‌ریزی را قلب آموزش‌وپرورش دانستند و به طور قطع اگر عمیق
و به‌دور از جنجال‌های روزمره و ریشه‌ای‌تر فکر کنیم عملکرد و
رفتارهای هر جامعه تنها محصول یادگیری افراد آن جامعه است.
وی با اشاره به اینکه عمیق‌ترین یادگیری‌ها مربوط به دوران مدرسه
است، تصریح کرد: تمام محتوای آموزش داده ‌شده در مدارس در
سازمان برنامه‌ریزی و پژوهش تولید می‌شود. مدرسه و نسل آینده
کشور از طریق محتوای تولید شده در این سازمان تغذیه می‌شود و
سازمان پژوهش و برنامه‌ریزی به‌عنوان نقطه عزیمت تحول بنیادی در
نظام تعلیم و تربیت است که چرخش به‌سوی تحول از آن شروع می‌شود و
اساس یادگیری معلم و دانش‌آموز در آن اتفاق می‌افتد.
وزیر آموزش‌ و پرورش سند تحول بنیادین را پایه فعالیت‌های
برنامه‌ریزی‌شده در نظام تعلیم و تربیت دانست و گفت: باید با اجرای سند
تحول شاهد تحول اساسی در مدرسه، معلم و دانش‌آموز باشیم بنابراین
یکی از سؤالات مطرح‌ شده در این سازمان باید این باشد که چطور