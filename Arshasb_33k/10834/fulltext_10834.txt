10834
تماس تلفنی نتانیاهو با ماکرون درباره لبنان
به گزارش ایسنا، به نقل از سایت شبکه خبری روسیا الیوم، بنیامین
نتانیاهو، نخست وزیر رژیم صهیونیستی با امانوئل ماکرون، رئیس
جمهوری فرانسه تماسی تلفنی برقرار کرد و نقش رهبری این کشور در
عرصه لبنان را به وی تبریک گفت.
نتانیاهو در جریان این تماس تلفنی بار دیگر با طرح اظهارات عوام
فریبانه از آمادگی دولت اسرائیل برای ارائه کمک‌های بشردوستانه به
لبنان خبر داد و تاکید کرد که باید تمامی کمک‌ها مستقیماً به دست
شهروندان لبنانی برسد.
نخست وزیر رژیم صهیونیستی مدعی شد: «به منظور ممانعت از وقوع
مصیبت مشابه انفجار بندر بیروت باید تمامی مواد منفجره و
موشک‌هایی که حزب‌الله اقدام به ذخیره آنها در تمامی مناطق مسکونی
لبنان کرده،‌ دور شود.»
وی همچنین ادعا کرد: «اگر حزب‌الله بر این باور است که می‌تواند
بحران لبنان را از طریق ایجاد بحرانی با اسرائیل حل کند،‌ اشتباه بزرگی
کرده است.»
لبنان روز سه‌شنبه (چهارم اوت) شاهد انفجاری مهیب و خونین بود که
در نتیجه آن بیش از 200 تن کشته و بیش از 6 هزار تن زخمی شدند و
میلیاردها دلار خسارت‌های مالی به این کشور وارد شده است.