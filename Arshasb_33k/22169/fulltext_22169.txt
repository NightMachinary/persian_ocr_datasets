22169
لطفا نفت مسجدسلیمان را سیاسی نکنید / اختلافی نداریم
عطاالله بهادری در گفت و گو با ایسنا، درخصوص صحبت مجتبی حسینی
مبنی بر اختلاف در راس تیم، اظهار کرد: اصلا اختلافی در تیم و باشگاه
وجود ندارد و همه همدل هستیم و هواداران نگران نباشند. ضمن این که
اگر مشکلی هم باشد از طریق باشگاه اعلام می شود. نفت تنها مقابل مس
رفسنجان باخت که این هم در فوتبال طبیعی است؛ یک روز موفق می
شوی و یک روز هم هر چه می زنی به در بسته می خورد. این ها واقعیت های
فوتبال است و جای نگرانی وجود ندارد.
وی گفت: ما همان طور که با برد مقابل سپاهان غره نشدیم، با شکست مقابل
مس رفسنجان نیز ناامید نمی شویم زیرا جدول فعلی بالا و پایین زیادی
دارد و جای نگرانی نیست. البته تیم های نفتی از نظر ساختاری با مشکل
مواجه اند و ممکن است در جریان رقابت ها دچار حوادثی شوند که این
ها نیز با صبوری رفع خواهند شد.
رییس هیات مدیره باشگاه نفت مسجدسلیمان گفت: به هر حال انتظار
دارم که تیم و هواداران با این شکست ناامید نشوند و مسئولان نیز کمی
دخالت ها را کمتر و تیم نفت مسجدسلیمان را سیاسی نکنند زیرا این تیم
ورزشی است و تمام اعضای هیات مدیره هم ورزشی و با سابقه هستند.
تمام تلاش ما این است که نفت را در لیگ برتر حفظ کنیم.
وی افزود: انتظار داریم هواداران همچنان از تیم حمایت کنند، ضمن