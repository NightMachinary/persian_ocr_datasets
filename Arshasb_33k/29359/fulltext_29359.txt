29359
مادر، با اطمینان گفت چرا می‌شوی! پسرم قبل از عملیات کربلای 4 هم به
دامغان برگشت، اما فقط چهار روز توانست بماند. برگشت تا خودش را
مهیای کربلای 4 کند. عباسعلی بعد از عملیات کربلای 4 برای رزم در
کربلای 5 مهیا شد. دوستانش می‌گفتند بسیار بی‌تاب رفتن و شهادت
بود.
عباسعلی تقریباً یک روز بعد از برادرش شهید شد، از شهادت ایشان خبر
داشت؟
حسینعلی در 21 دی ماه به شهادت رسیده بود، اما همرزمان عباسعلی به او
گفته بودند که برادرت مجروح شده، بهتر است برگردی تا به او برسی.
عباسعلی گفته بود اگر او مجروح شده باشد که من باید در منطقه بمانم.
حداقل یکی از ما باید در جبهه باشد. می‌ماند و روز بعد او هم به شهادت
می‌رسد.
نحوه شهادتش به چه صورت بود؟
همرزمانش می‌گفتند کربلای 5 شروع شده بود. بچه‌ها سه کیلومتر
جلو رفته بودند. حالا رساندن مهمات برایشان سخت‌تر شده بود.
کانال‌های شلمچه یکی پس از دیگری در اختیار بچه‌ها قرار گرفته بود.
پس از هر کانال بریدگی بود و سپس خاکریز که دشمن بر آن تسلط کامل
داشت. عبور از هر یک از آن بریدگی‌های میان کانال‌ها و خاکریزها و
بردن مهمات دلی نترس می‌خواست. عباسعلی که دیگر ماندن برایش