24081
جامعه را مورد توجه و حمایت قرار دهند. معاون اول رییس جمهور با
اشاره به برنامه‌های حمایتی دولت از اقشار آسیب پذیر و طبقات ضعیف
جامعه تصریح کرد: دولت در گام نخست اعلام کرد که با شناسایی 3
میلیون نفر از افرادی که تحت پوشش نهادهای حمایتی نیستند اما از
شرایط نامطلوب اقتصادی رنج می برند، از 200 هزار تومان تا 600
هزار تومان به هر یک از آنها کمک می کند. به گزارش پایگاه
اطلاع‌رسانی ریاست جمهوری، دکتر جهانگیری افزود: عده
دیگری نیز در این طرح شناسایی شدند که اگرچه به اندازه گروه قبلی
مشکل ندارند اما باید از نظر معیشتی مورد حمایت قرار گیرند. به این
افراد در قالب 4 میلیون خانوار یک تا دو میلیون تومان تسهیلات قرض
الحسنه اعطا خواهد شد. وی ادامه داد: برنامه دیگر دولت برای حمایت از
اقشار آسیب پذیر جامعه این است که برای تمام خانوارهای یارانه
بگیر، یک میلیون تومان واریز شود تا بتوانند برخی از نیازهای اولیه را
تأمین کنند و اقساط آن نیز ظرف 24 ماه از مبالغ یارانه آنها کسر خواهد
شد. معاون اول رئیس جمهور در ادامه با اشاره به حضور و مشارکت
ارزشمند برخی نهادهای حاکمیتی برای کمک به اقشار ضعیف جامعه
خاطرنشان کرد: این نهادها بر اساس حساسیت های خودشان نسبت به
معیشت مردم و نیز بر اساس رهنمودها و توصیه های مقام معظم رهبری،
وارد میدان شدند و نسبت به ارایه کمک های نقدی، بسته های معیشتی و