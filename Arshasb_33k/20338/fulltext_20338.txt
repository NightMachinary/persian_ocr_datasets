20338
به گزارش ایسنا، سید عباس عراقچی با اشاره به نامه وزیر امور خارجه به
جوزپ بورل مسئول سیاست خارجی اتحادیه اروپا و هماهنگ
کننده برجام درخصوص فعال شدن ساز و کار حل اختلاف، اظهار
داشت: نامه ایران واصل شده و آقای بورل به عنوان هماهنگ کننده
کمیسیون مشترک در حال رایزنی با سایر اعضا است تا در خصوص
چگونگی جلسه‌ای که باید به دنبال این نامه ایران تشکل شود،
تصمیم‌گیری کنند.
معاون سیاسی وزیر امور خارجه درباره زمان برگزاری این جلسه
افزود: زمان برگزاری این جلسه مهلتی دارد و اکنون آقای بورل با
اعضای مختلف مشورت می‌کند، ما منتظریم تا نتیجه مشورت‌ها و
رایزنی‌های مسئول سیاست خارجی اتحادیه اروپا و هماهنگ
کننده برجام با سایر اعضا مشخص شود.
عراقچی در گفت‌وگو با خانه ملت عنوان کرد: اگر عضوی از برجام به
تعهدات خود عمل نکند یا مرتکب نقض تعهدات خود در برجام شود،
طرف مقابل می‌تواند بر اساس سازو کار حل اختلاف، به کمیسیون
مشترک شکایت کند.
وی ادامه داد: معتقدیم کاری که سه کشور اروپایی انجام دادند به نوعی
خلاف تعهداتشان در برجام است و این موضوع را به کمیسیون مشترک
اطلاع دادیم و در کمیسیون مشترک نسبت به واکنش‌ها تصمیم‌گیری