259
معاون فرهنگی اجتماعی وزارت تعاون، کار و رفاه اجتماعی درباره
وضعیت مسکن مهر گفت: درباره مساکن مهر تفاهم کردیم آن دسته که
مشکل دادگاهی و غیره نداشتند و بیشتر اقتصادی بوده حل شده است.
آنها که بخشی از وام را دریافت کرده اند و ساخت تا حدی پیش رفته
تسهیلاتی برای تکمیل پروژه ها در نظر می گیریم و افراد می توانند برای
تکمیل پروسه اقدام کنند.
صادقی فر بار دیگر تاکید کرد که زمان برای تکمیل موجودی و ثبت نام
را حتما جدی بگیرید. زمان ثبت نام در شهرهای جدید برای 19 استان تا
پنجشنبه ساعت 24 و زمان برای تکمیل موجودی ثبت نام کنندگان
قبلی تا پایان دی ماه است.
وی درباره فاصله پرداخت پنج مرحله 40 میلیونی گفت: اگر فرایند
ساخت حداکثر سه ساله باشد قاعدتا باید هر شش ماه یکبار باشد اما اگر در
مناطقی سرعت بیشتر باشد این زمان کمتر خواهد شد. ما سعی می کنیم
برای گروه های هدف خودمان در اقساط دوم و سوم تسهیلات حمایتی
را ارائه دهیم.
معاون فرهنگی اجتماعی وزارت تعاون، کار و رفاه اجتماعی با بیان
اینکه ساخت و ساز در برخی مناطق آغاز شده است اظهار کرد: تا سه شنبه
هفته قبل ساخت 2571 واحد در بخش کارگری کلید خورده است.
آخرین جزییات انفجار نسیم شهر/علت حادثه در دست بررسی است