12343
هرساله چنین بدهی‌ای شکل می‌گرفت و باید در سال بعد در بودجه دیده
می‌شد، ولی طی چند دهه گذشته با توجه به اینکه کسری بودجه امر مزمنی
در دولت‌ها بوده است، هیچ گاه این بدهی‌ها در بودجه لحاظ نمی‌شد و
این بدهی انباشت می‌شد.
حیدری افزود: مسئله دیگر که منجر به افزایش بدهی‌های دولت شد 28
قانون و مقرراتی است که طی چند دهه اخیر تصویب و به سازمان تامین
اجتماعی تحمیل شده است. دولت در این قوانین و مقررات بخشی از حق
بیمه سهم کارفرمایی یا کارگری را در برخی مشاغل تقبل کرده است که
جدای از آن سه درصد حق بیمه‌ای است که به آن اشاره کردیم.
وی با بیان اینکه این بدهی‌ها به قدری انباشته شده که اکنون به 320 هزار
میلیارد تومان رسیده است اظهار کرد: هر سال یکسری بدهی به
بدهی‌های قبلی اضافه می‌شود. حق بیمه شبیه به مهریه و دیه است و باید
مبلغ آن به ارزش روز محاسبه شود زیرا اگر بروز نشود سازمان
نمی‌تواند خدمات لازم را به ذینفعان ارائه بدهد. با توجه به تغییر پایه
پولی و افزایش قیمت دلار به ریال حتی اگر سود هم برای این مبالغ اعمال
شود باز هم ارزش واقعی روزش را پیدا نمی‌کند.
نایب رئیس هیئت مدیره سازمان تامین اجتماعی با اشاره به بندی از
قانون برنامه ششم توسعه مبنی بر مکلف شدن دولت به پرداخت حداقل
سالانه 10 درصد از بدهی تامین اجتماعی گفت: دولت مکلف شده است تا