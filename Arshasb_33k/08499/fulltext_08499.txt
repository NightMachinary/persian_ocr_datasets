8499
کودکان و میزان اهمیت آن براساس سن و سال او سعی می‌کنند
تشخیص صحیح را داشته باشند، بیان کرد: با صحبت کردن با کودک،
والدین و معلمان و اگر لازم باشد مادربزرگ و پدربزرگ و اقوام
پزشکان می‌توانند تعیین کنند علائم با توجه به سن کودک متناسب است
یا مشکل جدی وجود دارد، آن‌ها باید عواملی مانند عصبانیت، اختلال
یادگیری، افسردگی، طلاق یا بیماری یکی‌از اعضای خانواده را هم
در نظر بگیرند.
این روانشناس با اشاره به این‌که علت به وجود آمدن بیش‌فعالی احتمالاً
ترکیبی از عوامل ژنتیکی و محیطی است، اظهار کرد: احتمالاً این
کودکان در بخش‌های مربوط به توجه و تمرکز در مغز دچار نقصجزئی
هستند، از عواملی که می‌توانند در بروز این اختلال مؤثر باشند سیگار
کشیدن و یا مصرف الکل در دوران بارداری توسط مادر است، حتی
استنشاق تحمیلی دود سیگار توسط مادر باردار، باعث اختلال در
رفتار کودک می شود و استرس مادر هم با این موضوع ارتباط دارد.
وی ادامه داد: در صورت بی‌توجهی به کودکان بیش‌فعال و معالجه
نشدن آن‌ها احتمال اینکه این افراد در آینده به افسردگی مبتلا شوند و یا
در نوجوانی رفتارهای ضد اجتماعی و گاه بزهکارانه داشته باشند
زیاد است، بنابراین به والدین توصیه می‌شود که حتماً در دوران
کودکی برای معالجه فرزند خود اقدام کنند.