3418
ضمن تماس با مجامع بین‌المللی به‌خصوص دوستان و یاران
آمریکایی خود سعی می‌کرد وضعیت ایران را بحرانی جلوه دهد و
چنین وانمود کند که دولت شوروی و حزب توده در حال
قدرت‌گرفتن در منطقه هستند.
بالاخره در تابستان 1332 دو نفر از جاسوسان آمریکایی ناگهان با
اشرف تماس گرفتند و در کازینوی دوویل با او ملاقات کردند. در این
ملاقات از اشرف خواسته شد نقش میانجی‌گری بین آمریکاییان و
محمدرضاشاه را بر عهده بگیرد و برای حمایت سلطنت برادرش گام
بردارد. به‌ این‌ ترتیب اشرف دست به کار شد. او در سوم مرداد 1332
بدون اجازه به تهران آمد و بلافاصله به ملاقات برادرش رفت. ملاقات
آن دو به شکل پنهانی و خصوصی انجام شد. دولت مصدق به محض
آگاهی از ورود اشرف به تهران خواستار خروج او شد و اشرف صبح
روز بعد تهران را ترک کرد. در این مدت اشرف با همه یاران و دوستان خود
تماس گرفت و از آنان خواست تا در مبارزه علیه حکومت مصدق متحد
شوند. دربار در جواب فرماندار نظامی تهران اعلام کرد که اشرف برای
جمع‌آوری پول به‌ منظور تهیه مخارج بیمارستان پسرش به تهران
آمده است؛ بنابراین 24 ساعت به او اجازه اقامت داده شده است. اشرف
در ملاقات خود پاکتی به محمدرضاشاه داد و او را از نقشه کودتا آگاه
کرد. عصر همان روز محمدرضا با یکی از جاسوسان آمریکایی به‌طور