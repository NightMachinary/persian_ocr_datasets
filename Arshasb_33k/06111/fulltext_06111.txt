6111
به گزارش ایسنا،حجت الاسلام و المسلمین نعیم بامری در خطبه نماز
جمعه این شهرستان،اظهار کرد: باید دستگاه های‌ نظارتی به صورت
شبانه روزی بر بازار جهت جلوگیری از گرانفروشی و احتکار نظارت
جدی داشته باشند.
وی تصریح کرد: برای آسایش عموم مردم،دولتمردان ترخیص
کالاهای اساسی از گمرک را در کوتاهترین زمان در دستور کار خود
قرار بدهند.
وی افزود: اعتماد به جوانان،نخبگان و شرکت های دانش بنیانبه رشد و
توسعه همه جانبه کشور کمک می کنند.
امام جمعه کنارک ادامه داد: خودباوری، تکیه بر ظرفیت های داخلی
کشور و تلاش و پشتکار همراه با روحیه جهادی و کار انقلابی راه برون
رفت از مشکلات کشور است.
حجت الاسلام والمسلمین بامری با اشاره به تحولات اخیر در
آمریکا،خاطرنشان کرد: بزرگترین بازنده در انتخابات اخیر
آمریکا تنها ترامپ نیست بلکه نظام فاسد آمریکا است.