12471
جلوگیری از تصمیم هیجانی در مورد باغ وحش صفه
رئیس شورای اسلامی شهر اصفهان در نطق پیش از دستور این جلسه، با
تسلیت ایام شهادت امام علی (ع)، اظهار کرد: بر همه شیعیان و پیروان
حضرت واجب است که شیوه زندگی خود را مطابق با امام علی (ع) قرار
داده و امیدواریم به عنوان شیعه و پیرو بتوانیم در هر مسئولیتی که هستیم
برای آن زینت باشیم و تلاش کنیم آن مسئولیت را با رفتار و گفتار
خودمان ارتقا دهیم و نخواهیم به واسطه مسئولیت ارتقا بیابیم.
علیرضا نصر اصفهانی با اشاره به ماه مبارک رمضان، گفت: بر همه افراد
واجب است که حرمت این ماه را گرامی بدارند و از کسانی که معذور به
روزه داری هستند، می خواهیم با حفظ حرمت این ماه مشکلی برای خود و
دیگر افراد جامعه ایجاد نکنند.
وی با بیان اینکه روزه داری امری فردی است و به خود شخص برمی گردد،
تصریح کرد: تظاهر به روزه داری امری اجتماعی است و هنجارشکنی و
شکستن حرمت محسوب می شود که اصلا در شان و جایگاه مردم
اصفهان نیست. اخلاق مداری در اصفهان همواره مورد نظر بوده است.
رئیس شورای اسلامی شهر اصفهان درباره راه اندازی میز خدمت در
شهرداری های مناطق اصفهان، گفت: در پی شیوع کرونا و به دلیل
کاهش مشکلات ناشی از گسترش ویروس این میز خدمت راه اندازی و
هدف آن جلوگیری از مراجعه مردم و ارائه خدمات بهتر به مردم بود، با