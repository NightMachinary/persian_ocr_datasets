12332
یکی از بدهکاران همان صاحب طویله بود؛ طلبی که با وجود این
شرایط هنوز پرداخت نشده است. به هر حال پول باید جور می‌شد. پدرم
یک قطعه زمین داشت حدودا 350‌ میلیون فروخت و آن را برای رسول
حواله کرد اما کافی نبود. اوایل یورو ارزان‌تر بود 13 یا 14‌ هزار تومان
اما قیمت یورو و دلار روز به روز گران‌تر شد و تا 31 هزار تومان هم رسید.
مادر و خواهرم طلاهایشان را فروختند و برادرم وسایل خانه‌اش را اما
باز هم کفاف دندان‌گردی‌های قاچاق‌برها را نداد. پدرم حتی 100
میلیونی قرض گرفت تا آنها به مقصد برسند ولی تقدیر چیز دیگری بود.»
رنج زندگی لب مرز
اما هنوز ناراحتی در صدای برادر بزرگ رسول موج می‌زند؛ برادری
که 40‌ سال دارد ولی او هم شرایط خوبی برای زندگی ندارد، هنوز مجرد
است و در یک مغازه تعمیر صوت و تصویری شاگردی می‌کند با حقوق یک‌
میلیون و هفتصد هزار تومان. پیش از این هم در گلپایگان کارگری
می‌کرد؛ سیب‌زمینی و چغندر از زمین‌های مردم برداشت می‌کرد.
او می‌گوید: «سردشت لب مرز است. خیلی‌ها از این شهر می‌روند تا در
کشورهای دیگر زندگی بهتری داشته باشند. برادرم و خانواده‌اش هم
یکی از آنها. 150‌ میلیون پولش را به قاچاق‌برها داد اما در مسیر باید هزینه
می‌کرد. نقطه به نقطه‌ای که می‌رفت پول می‌خواست. همه خانواده
زندگی‌شان را حراج کردند تا رسول در مسیر، بی‌پولی نکشد و