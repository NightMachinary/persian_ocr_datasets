20931
مدیرکل امور مالیاتی استان ایلام تصریح کرد: استانداردسازی
کلیه فرایندهای مالیاتی، دسترسی به کلیه اطلاعات مؤدیان مالیاتی به
صورت الکترونیکی، ارتقای سیستم های رایانه ای جهت دسترسی
راحت تر به سامانه ها، ارتقای زیرساخت خطوط مخابراتی، رسیدگی
به کلیه منابع مالیاتی به صورت جامع و برقراری عدالت مالیاتی از
دستاوردهای این طرح است.
کریمی با بیان اینکه یکی از اقداماتی که اخیراً با هدف توسعه دولت
الکترونیک و مکانیزاسیون فرایندهای مالیاتی اجرا شده، ابلاغ
الکترونیکی اوراق مالیاتی است و مؤدیان مالیاتی می‌توانند از
خدمات و مزایای این طرح استفاده کنند، گفت: با الکترونیکی شدن
ابلاغ اوراق مالیاتی، مؤدیان مالیاتی می توانند با مراجعه به سامانه
الکترونیکی اکثر امور مالیاتی خود را به صورت الکترونیکی ثبت
کنند. پیش از این، ابلاغ اوراق مالیاتی به صورت فیزیکی و با مراجعه به
محل کسب و یا اقامتگاه قانونی اشخاص انجام می‌شد.
وی تصریح کرد: واگذاری مالیات نقل و انتقال املاک به دفاتر اسناد
رسمی یکی دیگر از فعالیت هاست که مؤدیان مالیاتی برای پرداخت
این مالیات نیازی به مراجعه حضوری به ادارات امور مالیاتی ندارند. از
این طریق امکان صدور گواهی الکترونیک برای معاملات قطعی و
قطعی رهنی املاک مسکونی دارای پایان کار فراهم شده است.