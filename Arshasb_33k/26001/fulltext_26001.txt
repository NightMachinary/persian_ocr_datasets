26001
نگرانی از وقوع حریق‌ در پارک ملی گلستان
محمدرضا کنعانی در گفت‌وگو با ایسنا اظهار کرد: امسال با توجه به
شرایط آب و هوایی، شاهد پوشش گیاهی بسیار مناسبی در سطح
مراتع و جنگل‌ها هستیم که این موضوع خطر وقوع حریق در این
عرصه‌ها را به‌شدت افزایش داده است.
وی با اشاره به خطر وقوع حریق به‌ویژه در پارک ملی گلستان، افزود: در
گلستان، به‌جز پارک ملی گلستان در هیچ نقطه دیگری از استان
آتش‌سوزی‌های طولانی‌مدت را نداشتیم؛ آتش‌سوزی‌هایی که
حتی هفته‌ها در این نقطه ادامه داشته است. صعب‌العبور بودن منطقه کار
اطفای حریق را با مشکل روبه‌رو می‌کند.
مدیرکل محیط زیست گلستان با تأکید بر اینکه بسیار نگران حریق در
پارک ملی گلستان هستیم، تصریح کرد: با همکاری بخش خصوصی،
نیروهای آتش‌بان به مدت 4 ماه در سه نقطه از پارک ملی گلستان که سابقه
تاریخی وقوع حریق دارد، مستقر خواهند بود.
کنعانی با اشاره به اینکه نیروهای آتش‌بان از اواخر خردادماه تا اواخر
مهرماه در این نقاط مستقر خواهند بود، تصریح کرد: خرید تجهیزات
اطفای حریق، تیغ زدن دو طرف جاده، احداث آتش‌بر، برقراری
گشت‌های منظم و... از دیگر اقدامات در دست بررسی است. به‌منظور
هم‌افزایی و بهره‌گیری از ظرفیت سایر دستگاه‌ها، جلساتی را با آن‌ها