15330
معاون سیاسی،امنیتی و اجتماعی استاندار با بیان اینکه نمونه های بارز
مشارکت مردم را در دفاع مقدس شاهد بودیم افزود: تلاشهای فاخری
از سوی مردم برای مقابله با کرونا صورت گرفته اما نیاز داریم تا این
مشارکت های مردمی ساماندهی شود.
مصطفوی تصریح کرد: برای ساماندهی مشارکت های مردمی
دستورالعمل های لازم ابلاغ شده و در قالب کمیته ویژه فعالیتها
ساماندهی می شوند.
وی جلوگیری از فرصت طلبی برخی افراد کلاهبردار، هم افزایی،
پرهیز از موازی کاری و انسجام بخشی تلاشهای مردمی را از جمله
اهداف تشکیل کمیته ساماندهی مشارکت های مردمی برشمرد و
گفت: اساس این کار محله محور است و امید داریم با اهتمام جمعی بر این
بیماری نیز فائق می آییم.
به گزارش ایسنا، مصطفوی خاطر نشان کرد: سازمانهای مردم نهاد و
تلاشهای مردمی می توانند در تامین نیروی انسانی داوطلبانه،
تجهیزات درمانی و پزشکی، حمایت از اقشار آسیب پذیر و
آگاهسازی و اقناع مردمی به دولت کمک کنند.