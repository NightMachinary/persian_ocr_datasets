4524
 اقدامات مهندسی سایپا برای مقابله با شیوع ویروس کرونا
به‌گزارش ایسنا و به نقل از سایپانیوز، پرویز آفتاب‌سوار اعلام کرد: با
دستور و تاکید مدیرعامل گروه سایپا و در راستای جلوگیری از شیوع
ویروس کرونا و نیز صیانت از سلامت کارکنان و سرمایه‌های انسانی
گروه سایپا برای نخستین بار تغییراتی در خطوط تولید در سایت‌های
مختلف گروه سایپا باهدف رعایت فاصله فردی بین کارکنان در حین
کار تا زمان پایان اپیدمی ویروس کرونا صورت گرفته است.
معاون مهندسی سایپا گفت: در فاز نخست، شروع فعالیت خطوط تولید
سایپا در یک شیفت و با حضور 25 تا 30 درصد نیروی انسانی به صورت
چرخشی خواهد بود.
وی افزود: فاصله‌گذاری فردی به‌گونه‌ای است که در هر ایستگاه
تولیدی به طور میانگین دو نفر با رعایت حریم فردی حضور خواهند
داشت تا ضریب سلامتی و ایمنی کارکنان حفظ شود. با این طراحی،
ضمن کاهش ظرفیت تولید سایپا که امکان اجرای طرح فاصله گذاری
را میسر خواهد کرد، کاهش ساعات کاری نیز جهت حضور کمتر
کارکنان در محل کار اجرا گردیده است.
آفتاب‌سوار یادآور شد: برنامه ایجاد فاصله فردی در گروه به‌ موازات
رعایت بهداشت فردی، تجهیز نیروها به اقلام حفاظتی نظیر ماسک و
دستکش و همچنین پاک‌سازی و ضدعفونی مداوم محیط کار به‌اجرا