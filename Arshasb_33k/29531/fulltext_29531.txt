29531
در این راستا باید ساختار و روال مشخص، هدفمند و قانونمندی از
سوی متولیان امر طراحی شود تا با بررسی معتبر یا غیرمعتبر بودن مدارک
تحصیلی ارائه شده در مورد سرنوشت شغلی بسیاری از افراد
تصمیم‌گیری کرد چرا که به طور حتم افراد عدیده‌ای هستند که
کرسی‌ها مدیریتی و صندلی‌ها مناسب شغلی خود را به راحتی رها
نمی‌کنند و تا چوب قانون بالای سر آن‌ها نباشد در مورد قطع همکاری
و یا جلوگیری از ارائه کرسی شغلی به آن‌ها جلوگیری کرد.
در هر صورت اگر شائبه‌های مطرح شده نبود به طور حتم حساسیت
دستگاه قضایی در رابطه با مدرک تحصیلی یکی از راه‌یافتگان به
یازدهمین دوره مجلس شورای اسلامی برانگیخته نمی‌شد و از ورود
وی به جمع نمایندگان ملت در بهارستان ممانعت به عمل نمی‌آمد اما چه
بهتر که این مسئله و دغدغه به صورت یک روال مشخص و همگانی در
مورد نمایندگان مجلس شورای اسلامی و مدیران و کارکنان سایر
دستگاه‌ها به صورت پیوسته و ادامه‌دار در تمامی مقاطع زمانی مدنظر
قرار گیرد تا از سودجویی برخی صندلی‌دوستان جلوگیری بعمل آمد
و مانع از آن شوند تا حقوق دیگران تضییع شود؛ اتفاقی که امید است در
سطح مدیران و کارکنان ورزش کشور نیز از طریق دستگاه‌های
نظارتی و بازرسی با همکاری و پاسخگویی وزارت علوم، تحقیقات و
فناوری مدنظر قرار گیرد.