24451
منجی عالم بشریت مورد انتظار تمام بشریت است
آیت‌الله سیدمحمد حسینی‌شاهرودی، امروز(21
فروردین)ضمن گرامیداشت ولادت باسعادت منجی عالم بشریت
حضرت مهدی (عج)، اظهارکرد: نیمه شعبان بین مسلمانان دارای ارج
و قرب ویژه‌ای بوده و در روایات از این شب به عنوان شب برات و شبی در
کنار شب‌های قدر نام برده شده است و احیا و شب زنده‌داری در این شب
مبارک بسیار ارزشمند است که باید از این شب نهایت استفاده را برد.
وی نیمه شعبان را شب ولادت حضرت مهدی(عج) دانست و افزود:
110 نفر از علمای اهل سنت که از دانشمندان اسلام هستند قائل به این نکته
هستند که ایشان در این شب متولد شده است.
نماینده ولی فقیه در استان کردستان با ذکر اینکه همگی معتقدیم که اگر
یک روز از عمر دنیا باقی مانده باشد مهدی موعود ظهور خواهد کرد،
بیان کرد: بعد از اینکه زمین را ظلم و جور فرا گرفت، ایشان ظهور کرده و
برای استقرار عدالت قیام می‌کند.
وی با اشاره به اینکه انتظار ظهور تنها خاص مسلمانان نیست، عنوان
کرد: اعتقاد به ظهور منجی در تمامی ادیان وجود دارد و چرخه حیات و
تکامل بشر از آدم تا انتهای دنیا بر حکمرانی دین خدا بر زمین تأکید دارد.
آیت‌الله حسینی‌شاهرودی با تأسی به قرآن کریم اعلام کرد: او خدایی
است که پیامبری را با کتاب هدایت و دین حق فرستاد که کتابش برای