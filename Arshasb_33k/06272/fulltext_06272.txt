6272
به گزارش ایسنا، روزنامه دنیای اقتصاد نوشت: «میوه نسبت به پارسال
70 درصد گران‌تر شده است. مشاهدات میدانی «دنیای‌ اقتصاد»
حاکی از ناتوانی قدرت خرید دهک‌های کم‌درآمد نه‌تنها در خرید
میوه‌های فصل بلکه در تهیه اقلامی مثل پیاز و گوجه‌فرنگی است. این در
حالی است که کشاورزان می‌گویند دلیل اصلی نابسامانی بازار میوه
دلالان هستند؛ چراکه همیشه میوه دو تا سه برابر قیمت از سر زمین به دست
مصرف‌کننده می‌رسد؛ در حالی که باید نهایتا 50درصد گران‌تر
فروخته شود. حذف کود و سم از لیست دریافت‌کنندگان ارز دولتی
سبب شده که قیمت این اقلام تا 5 برابر بیشتر شود و کشاورزان می‌گویند
این اصلی‌ترین دلیل افزایش قیمت‌ها نسبت به سال قبل است.
کشاورزان: امسال گران‌تر می‌فروشیم
از پارسال که نهاده‌های کشاورزی از لیست دریافت‌کنندگان ارز
دولتی خارج شد قیمت این اقلام هم افزایش قابل‌ توجهی داشت؛ به‌
طوری که کشاورزان مجبور شدند در برخی اوقات کود و سم مورد
نیاز را تا 5 برابر قیمت مصوب دولتی خریداری کنند. یکی از
کشاورزان مرکبات در جنوب کشور به «دنیای‌ اقتصاد» می‌گوید:
«برای کودی که 50 هزار تومان قیمت داشت باید حداقل 500 هزار
تومان هزینه کنیم؛ آن هم اگر پیدا بشود. بعضی از کودها با مکمل‌های
کشاورزی قاطی بودند. از زمانی که تحریم‌ها اعمال شد این کود در