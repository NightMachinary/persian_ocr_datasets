15411
حاضر گاه طلب داروخانه‌ها و پزشکان از سازمان‌های بیمه‌گر به‌ دلیل
سنگینی و کندی نظام اداری تا یک سال به تعویق می‌افتد.
با این همه نسخه الکترونیک در نخستین مرحله اجرا با معایب و مشکلات
بی‌شماری نیز دست به گریبان است درست مثل شبکه آموزش مجازی
«شاد» که در تئوری قابل دفاع و در اجرا با کاستی‌های فراوانی روبه‌رو
است. هادی یزدانی که در اصفهان طبابت می‌کند، تجربه نسخه‌نویسی
الکترونیک دارد و با وجود اعتقاد به چنین سیستمی مایل است ابتدا از
معایب آن حرف بزند: «جامعه پزشکی مدت‌هاست که با سامانه «سیب»
یا سیستم یکپارچه بهداشت آشناست اما مدتی است که سازمان تأمین
اجتماعی و سایر سازمان‌های بیمه‌گر از ما خواسته‌اند که نسخه کاغذی
را رها کنیم و صرفاً با همین سامانه کار کنیم اما اولین مشکل سیب این است
که مثل یک پرسشنامه موارد متعدد بدون کاربردی دارد که پر کردن
آنها هم موضوعیتی ندارد، هم وقت پزشک را می‌گیرد و مانع ارتباط
مؤثر با بیمار می‌شود. نخستین ارتباط یک پزشک با بیمار ارتباط چشمی
است اما پزشکی که دارد نسخه الکترونیک می‌نویسد، مدام باید به
کامپیوتر یا لپ‌تاپش نگاه کند و جاهای خالی را پر کند؛ پرسش‌هایی
فانتزی که هیچ نیازی به آنها نیست و خروجی خاصی هم ندارد. متأسفانه
نظام اداری ما از هر کار خوبی اول برای خودش خروجی می‌گیرد و برای
خودش کار می‌تراشد و به فکر حساب و کتاب کارانه خودش می‌افتد.