16257
عزت الله آمره ای 22 آذرماه در حاشیه بازدید اعضای کمیسیون
کشاورزی مجلس از سد الغدیر در گفت و گو با خبرنگاران با اشاره به
دریافت بارندگی مطلوب در استان مرکزی، بیان کرد: تا امروز 98
میلیمتر بارش در استان مرکزی دریافت شده است که در مقایسه با مدت
مشابه سال گذشته 4 درصد رشد داشته است و البته در قیاس با دراز مدت
38 درصد رشد را نشان می دهد.
وی با بیان اینکه شرایط کنونی این نوید را می دهد که شاهد بهبود
جریان رودخانه ها، تغذیه سطح آب های زیرزمینی و مخازن سدها
باشیم، گفت: استان مرکزی دارای دو سد بزرگ الغدیر ساوه و کمال
صالح شازند است که سد الغدیر پس از سیلاب سال 1397 بعد از 24 سال
سرریز کرد و پس از آن سال گذشته و امسال نیز سرریز خواهد داشت. در
حال حاضر 200 میلیون مترمکعب از حجم مخزن سد پر است و میزان
ورودی آن به 7 مترمکعب در ثانیه است که نسبت به دوره مشابه 50 درصد
افزایش را داشته است.
آمره ای افزود: سد کمال صالح نیز آب شرب شهر اراک را تامین می کند و
طی سال های اخیر سرریز داشته است و در حال حاضر از 97 میلیون
مترمکعب میزان مخزن این سد، 80 میلیون مترمکعب پر است و ورودی
آن به دو تا سه مترمکعب در ثانیه می رسد که نسبت به سال گذشته 50 درصد
افزایش داشته است.