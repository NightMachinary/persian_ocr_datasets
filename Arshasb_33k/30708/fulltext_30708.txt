30708
کرونا زندگی‌ام را نجات داد
به گزارش ایسنا، روزنامه ایران در ادامه نوشت: دکتر روزبه بیاتی
متخصص بیماری‌های عفونی و عضو هیأت علمی دانشگاه تهران نیز با
تأیید فراوانی مواردی از این دست می‌گوید: «من شخصاً با بیماری که
بواسطه کرونا متوجه سرطان او شده باشم، برخورد نکرده‌ام اما تا
دل‌تان بخواهد با بیمارانی مواجه بوده‌ام که بیماری مزمن ریوی
داشته‌اند و تا پیش از آزمایش کرونا متوجه این موضوع نبوده‌اند. این
موارد واقعاً زیاد است.» اگرچه تحقیقات مختلف نشان می‌دهد احتمال
مرگ ناشی از ویروس کرونا در بیمارانی که فشارخون دارند، 2 برابر
بیشتر از بیمارانی است که به این عارضه مبتلا نیستند، با این همه هنوز هم
آمار مرگ و میر بر اثر بیماری غیرواگیردار فشارخون بالاتر از
کروناست. به گفته وزیر بهداشت، فشار خون تنها در سال 1396 باعث
مرگ 97 هزار ایرانی بوده است. وی چندی پیش در این زمینه اعلام
کرد: «در سال 96 حدود 380 هزار مرگ در کشور گزارش شد که 313
هزار مورد آن به‌دلیل بیماری‌های غیرواگیر بود. از این 313 هزار
مورد، 161 هزار مورد به‌دلیل بیماری‌های قلبی و عروقی بود که حدود
97 هزار مورد از این مرگ و میرها مستقیماً به‌دلیل فشار خون بوده است.»
جالب است بدانید طبق آمار حداقل 40 درصد و در برخی مناطق کشور
حدود 60 درصد مردم از فشار خون خود بی‌اطلاع هستند اما این روزها