24538
به گزارش ایسنا و به نقل از سایت عربی کوره، مهدی خلیل، سنگربان
لبنانی ذوب آهن در فصل جاری به صورت قرضی در لیگ ایران بازی
کرد.
او در گفت‌وگویی که با سایت عربی کوره داشت، گفت: بازی کردن در
خارج از کشور یک تجربه درخشان در کارنامه هر بازیکنی است. لیگ
ایران از قوی‌ترین لیگ‌های آسیا است. در شرایط کنونی دوست دارم
که در ذوب آهن باقی بمانم. باشگاه ذوب آهن از باشگاه العهد خواسته
که یک فصل دیگر به صورت قرضی در این تیم بازی کنم.
این دروازه‌بان لبنانی ادامه داد: فعلا تمرینات ذوب آهن به خاطر
کرونا تعطیل شده است اما من تمرینات خود را به صورت فردی ادامه می
دهم و با کادر فنی هم در ارتباط هستم.
مهدی راموس!
به گزارش ایسنا، روزنامه اعتماد نوشت: «بین هواداران فوتبال
ایران، مخصوصا سرخابی‌ها رایج است که نام کوچک بازیکنان خود
را با فامیلی یکی از ستاره‌های بزرگ دنیای فوتبال همراه می‌کنند. این‌
نامگذاری‌ها ناظر بر پست بازیکنان است. هواداران از این راه
می‌خواهند کیفیت بازیکن تیم محبوب‌شان را به ساده‌ترین شکل
ممکن نشان بدهند. مثلا پرسپولیسی‌ها به کمال کامیابی‌نیا می‌گویند
کمال گتوزو یا احمد نوراللهی را احمد جرارد صدا می‌کنند.