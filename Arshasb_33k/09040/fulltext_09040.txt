9040
در ابتدا تخریب راه های اصلی، منازل مسکونی، دامداری ها بیشتر به
چشم می آمد و مردم این منطقه بیشتر از این موارد رنج می برند اما با فرا
رسیدن زمان برداشت محصول گندم، مشکل مردم این منطقه دو چندان
شد.
شغل بیشتر مردم این منطقه کشاورزی است و تعداد زیادی از افراد در این
منطقه مرزی محصول گندم کشت کردند اما سیل های فروردین و
اردیبهشت سال قبل موجب شد تا مقدار زیادی از راه های بین مزارع
تخریب شود و این امر کشاورزان این منطقه را با مشکل مواجه کرد.
حتی تراکتور هم نمی تواند از راه های بین مزارع تردد کند
نجاهی دهیار روستای کلاته بهار از توابع بخش جرگلان در شهرستان
مرزی راز و جرگلان با اشاره به وقوع سیل در سال گذشته در این منطقه
گفت: سیل موجب شد تا خسارت های خیلی زیادی به راه های بین مزارع
این منطقه وارد شود.
وی افزود: سیل راه های بین مزارع این منطقه را خراب کرد اما بارندگی
های امسال نیز سبب شد تا این راه ها خراب تر شوند.
نجاهی ادامه داد: میزان خرابی ها به اندازه ای بود که حتی امکان تردد
تراکتور هم وجود نداشت و حتی تراکتور هم نمی توانست برای
بارگیری به محلی که محصول برداشت و جمع آوری شده است، برود و
امسال هم همین مشکل وجود دارد.