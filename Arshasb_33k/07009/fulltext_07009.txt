7009
برای تامین قلم نوری و تخته هوشمند با مشکل مواجه هستیم
رشید زارع‌نهندی در گفت‌وگو با ایسنا، با بیان اینکه بر اساس
بخش‌نامه وزارت علوم، دانشجویان می‌توانند نیم‌سال دوم خود را
حذف کنند، در رابطه با کلاس‌های آنلاین دانشگاه تحصیلات
تکمیلی زنجان، اظهار کرد: در حال حاضر کلاس‌های آنلاین به
صورت ویدئو کنفرانس برای آموزش دانشجویان برگزار می‌شود
و 60 درصد (600 نفر) از دانشجویان در این کلاس‌ها شرکت می‌کنند،
قابل ذکر است حدود 1000 دانشجو در دانشگاه تحصیلات تکمیلی
زنجان مشغول به تحصیل هستند.
وی با بیان اینکه در دانشگاه تحصیلات تکمیلی زنجان امکان برگزاری
بیش از 70 کلاس به صورت هم‌زمان فراهم شده است، افزود:
دانشجویان می‌توانند بدون نیاز به دانلود یا نصب برنامه‌ای، به مرکز
کامپیوتر وصل شده و در کلاس‌های خود شرکت کنند.
این مسئول با بیان اینکه مجموع تعداد اساتید دانشگاه تحصیلات
تکمیلی زنجان 110 نفر است که همه آنان در کلاس‌های مجازی
حضور دارند، تصریح کرد: دانشجویانی که موفق به حضور در
کلاس‌های مجازی نشده‌اند و سایر دانشجویان، برای رفع
اشکال‌های خود می‌توانند به سایت دانشگاه مراجعه کرده و از
کلاس‌های آموزشی ضبط شده استفاده کنند.