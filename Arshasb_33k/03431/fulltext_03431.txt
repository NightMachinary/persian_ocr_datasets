3431
فرهنگ و هنر سرمایه هایی بزرگ برای کشور هستند و می توانند عامل
همبستگی، انسجام و امید به آینده باشند گفت: درگذشت استاد
شجریان و حضور پرشمار مردم در مراسم تشییع و خاکسپاری این
استاد بزرگ نشان داد که هنرمندان بزرگ، سرمایه هایی نمادین برای
کشور هستند.
معاون اول رییس جمهور با بیان اینکه اصحاب فرهنگ و هنر در ایران
مظلوم هستند، بر ضرورت توجه هر چه بیشتر به این قشر فرهیخته تأکید
کرد و گفت: دولت در حد توان دغدغه ها و نگرانی های اصحاب فرهنگ و
هنر را مرتفع خواهد کرد.
جهانگیری ادامه داد: فعالان عرصه فرهنگ، هنر و رسانه در کشور
مجموعه ای چند ده هزار نفری هستند که در استانهای مختلف در حال
خدمت هستند و به جز تعدادی اندک از این عزیزان که از تمکن مالی خوبی
برخوردارند، اکثریت این قشر فرهیخته بویژه در ایام شیوع کرونا با
مشکلات اقتصادی و معیشتی مواجه شده اند و با حداقل امکانات
زندگی می کنند.
جهانگیری با یادآوری اینکه بخش خدمات در دوره کرونا بیشترین
آسیب ها را متحمل شده است افزود: متاسفانه در حوزه گردشگری و
فرهنگ و هنر شاهد مشکلات بیشتری نسبت به سایر بخش ها بوده ایم و
شاهد ریزش تعداد قابل توجهی از نیروی کار در این بخش ها هستیم.