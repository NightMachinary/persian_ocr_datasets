1998
رحیم جافری در گفت‌وگو با ایسنا، اظهار کرد: احداث این پیاده راه
یکی از خواسته‌های دیرینه و به‌حق مردم است که با اجرای این پروژه
می‌توانیم حس آرامش و آسایش را به همشهریان القا کنیم.
وی تصریح کرد: با توجه به اینکه اقداماتی همچون آرماتوربندی و
بتن‌ریزی باعث می‌شود امکان دسترسی به تأسیسات زیرزمینی
دشوار شود، لذا از مسئولین دستگاه‌های خدماتی می‌خواهیم ضمن
همکاری، ظرف مدت 15 روز مشکلات و نقص‌های این مسیر را مرتفع
نمایند تا در ده سال آینده شاهد بروز مشکلی نباشیم.
شهردار بروجرد خاطرنشان کرد: طبق برنامه‌ریزی‌های انجام شده،
پیش‌بینی می‌شود با فعالیت‌های شبانه‌روزی (ضمن استفاده از مصالح
مرغوب) این طرح حدود سه ماه به طول انجامد.
جافری اضافه کرد: در این راستا برای مسدود کردن حدفاصل سه‌راه تا
میدان جعفری جهت عبور خودروها در نظر است از مورخ 20 دی‌ماه
مسیر حرکت خیابان 18 متری به‌صورت یک‌طرفه از چهارراه شریعتی
به سمت میدان جعفری و همچنین خیابان وحدت، از جعفری به سمت
شریعتی یک‌طرفه می‌شود.
وی بیان کرد: رانندگانی که قصد عبور از میدان امام حسین (ع) به سمت
میدان جعفری رادارند باید از خیابان وحدت عبور کنند و اجازه عبور
از سه‌راه وحدت به سمت میدان جعفری را ندارند.