24194
سرپرست معاونت سامان‌دهی منابع آموزشی و تربیتی دفتر
انتشارات و فناوری آموزشی با بیان اینکه البته شاید این مسیر به انحای
مختلف دور زده شود گفت: اما تلاش ما این است که هماهنگی های بین
بخشی را تقویت کنیم تا فقط کتاب هایی که مهر تایید و استاندارد را اخذ
کرده اند به مدارس راه یابند.
جهانگردی با بیان اینکه کتاب ها درجه بندی شده اند و کتاب ها در قالب
کتاب نامه، طبقه بندی شده و معرفی می شوند گفت: 1463 عنوان کتاب
در 26 گروه متناظر برنامه های درسی بررسی شدند و فرم های ارزشیابی
در اختیار گروه داوریقرار گرفت. هر کتابی که 70 نمره از 100 نمره را
کسب کرده باشد به عنوان نامزد شایسته تقدیر و اگر بالای 80 نمره را
کسب کند به عنوان برگزیده معرفی می شود.
وی با اشاره به اینکه برای اولین بار سامانه ای برای بررسی کتاب ها راه
اندازی شد و هزینه ای در برنداشت و تمام امور داوری به صورت
مجازی صورت گرفت گفت: 1278 ناشر در سامانه ما ثبت نام کرده اند و
کتب 270 انتشاراتی به هجدهمین جشنواره کتاب رشد راه یافت که
در نهایت با تایید کمیته علمی و هیئت داوران 11 اثر برگزیدهو 19 اثر
شایسته تقدیر شناخته شدند. تلاش می کنیم بستری را فرهم کنیم تا اگر
اولیا و دانش آموزان خواستند کتاب مناسب آموزشی تهیه کنند از
مجرای کارشناسی شده انتخاب و اقدام کنند.