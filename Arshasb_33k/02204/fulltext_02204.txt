2204
فولادوند ادامه داد: ترکیب شورای آموزش و پرورش منحصر به فرد
است و از استانداران تا ائمه جمعه، شهردارها، اساتید دانشگاهی،
صاحبان حرف و مشاغل، اولیای دانش آموزان و معتمدین محل در
شورا حضور دارند که می تواند در جمیع جهات نقش آفرین باشد. در
قانون شورای آموزش و پرورش این نگاه به خوبی تبیین شده و در
قانون شوراها آمده است که این شورا تشکیل می شود تا مشارکت مردم
را تضمین کند. بنابراین شورا از یک سو تلاش می کند مردم را مشارکت
دهد و از سوی دیگر نظارت مردم را جاری و ساری و امکانات را برای
ایفای تعهدات بسیج کند.
وی با بیان اینکه تجربه سال های گذشته نشان می دهد که شورا ظرفیت
های خوبی را در اختیار مدیران آموزش و پرورش کشور گذاشته
است گفت: شوراها پتانسیل های خوبی برای پذیرش اختیاراتی که از
سوی آموزش و پرورش به استان ها تفویض می شود، دارند. البته با
وجود همه اختیاراتی که در شورا وجود دارد حتما موارد قابل
بهبودی در مسیر آموزش و پرورش در سطح برنامه ریزی، نظارت و
اجرا وجود دارد. به نظر می رسد باید نگاه سیستمی ما در تمام ارکان
آموزش و پرورش مبتنی بر واگذاری اختیارات به سطوح پایینتر
باشد به ویژه باید به مدارس توجه ویژه داشته باشیم.
رئیس سازمان مدارس و مراکز غیردولتی وزارت آموزش و پرورش