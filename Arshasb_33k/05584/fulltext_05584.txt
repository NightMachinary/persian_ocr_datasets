5584
وی گفت: مسلمانان در قبال بزرگان دین وظایفی دارند که این وظایف
در قبال افرادی همچون پیامبر اسلام(ص) و رهبران دینی مهمتر و
سنگین‌تر است.
مدیر حوزه‌های علمیه سراسر کشور با بیان اینکه پیامبر اسلام(ص)
مظهر انسان کامل است، به وظایف مسلمانان نسبت به قرآن و
پیامبر(ص) اشاره کرد و گفت: اولین وظیفه ما در قبال قرآن مجید و
پیامبر(ص) شناخت نمادهای دین و مفاهیم قرآنی است.
آیت‌الله اعرافی محبت و ارادت نسبت به پیامبر اعظم(ص) را دومین
وظیفه مسلمانان برشمرد و افزود: محبت به اولیای الهی سرنوشت انسان
را به بهترین نحو رقم می‌زند.
مدیر حوزه‌های علمیه سراسر کشور زیارت، توسل و تبرک جستن از
قبور اهل بیت(ع) را یکی دیگر از تکالیف مسلمانان در قبال حفظ
ارزش‌های الهی برشمرد و گفت: از دیدگاه روایات، زیارت ائمه
اطهار(ع) راه را بر هر شبهه‌ای می‌بندد.
وی در ادامه با اشاره به اینکه تجمع علیه اقدامات توهین‌آمیز غرب با
اتکا به منطق انسانی و عقلانی و با هدف حفظ ارزش‌های دینی از دیگر
وظایف مسلمانان است، گفت: دشمنان دین مبین اسلام بدانند که
مسلمانان در برابر توهین به نمادهای الهی سکوت نخواهند کرد و با این
گونه حرکت‌ها با تکیه بر عقل و منطق برخورد خواهند کرد.