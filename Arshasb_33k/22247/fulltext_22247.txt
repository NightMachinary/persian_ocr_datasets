22247
حس همدردی شکل می‌گیرد و بعد به حس عدالت‌خواهی تبدیل
می‌شود ولی در ماجرای رومینا، شاید پدر او، خود نخستین قربانی
باشد. درون این مرد، با وجود تمام قساوتی که داشته، قدرتی نمی‌بینیم.
فقط می‌شود پسربچه ترسیده‌ای دید. مردی که در دهه چهارم
زندگی‌اش آنقدر از حرف و قضاوت اطرافیان وحشت‌زده است که نه
فقط دخترش، بلکه در واقع ترس‌هایش را هم با این خشونت سبعانه
می‌کشد تا با آن‌ها مواجه نشود و نشنودشان.
او با اشاره به ریشه سنتی مراقبت از ناموس از سوی مردان تصریح کرد: در
فرهنگ ما واژه غیرت معمولا به معنای مراقبت از ناموس است. در این
نگاه، ناموس یعنی موجودیتی که در تملک مرد است. اما مگر زنان
موجوداتی واجد عقل و هویت‌مند نیستند؟
این نمایشنامه‌نویس خاطرنشان کرد: تغییر این رویکرد
مالکیت‌طلبانه بی‌شک رشد مسئولیت‌پذیری فردی و اجتماعی را در
پی خواهد داشت.
نویسنده و کارگردان نمایش «آبی مایل به صورتی» افزود: غیرت
وقتی با مفاهیمی چون سخت‌کوشی و مسئولیت‌پذیری گره خورده و
فراجنسیتی است، متفاوت است با غیرت در جایگاهی که از حسادت و
خودخواهی و زورگویی مردانه یا ترس از قضاوت‌های دیگران ریشه
می‌گیرد. دومی نه تنها چیز خوب و شرافتمندانه‌ای نیست بلکه به فرد