18059
سفر در بحران کرونا،مانند ریختن بنزین روی آتش است
محمد فرید لطیفی در گفت‌وگو با ایسنا، با اشاره به تاثیر سفر بر بحران
کرونا گفت: واقعیت این است که باید بپذیریم با اوج گیری دوباره
کرونا در کشور و رکوردهایی که بارها و بارها در تعداد قربانیان و
مبتلایان این ویروس در کشورمان ثبت شده در یک شرایط بحرانی
قرار داریم.
وی با بیان اینکه برای گذر از شرایط بحران تمام افراد و ارکان جامعه
دارای مسئولیت‌هایی هستند، گفت: یکی از اصلی‌ترین مسئولیت‌ها و
وظایف مردم، رعایت پروتکل‌ها و پرهیز هر آنچیزی است که منجر به
افزایش شمار مبتلایان و خداییناکرده قربانیان کرونا می‌شود.
لطیفی ادامه داد: در شرایط فعلی استفاده از ماسک و پرهیز از سفر مهم‌ترین
عامل برای قطع زنجیره انتقال کروناویروس است و البته باید توجه
داشته باشیم که علاوه بر سفرهای بین شهری، حتی سفرهای داخل شهری
هم منجر به شیوع کرونا خواهد شد به همین دلیل نیز لازم است
شهروندان از سفر بین شهری پرهیز کرده و سفرها و ترددهای داخلی
شهری خود را نیز به حداقل برسانند.
این کارشناس ارشد مدیریت بحران با اشاره به افرادی که سفر را محدود
به حضور در خودرو و خانه یا ویلای شخصی خود می‌دانند نیز گفت: سفر
الگوی گسترش و شیوع بیماری را تغییر می‌دهد و ممکن است استانی با