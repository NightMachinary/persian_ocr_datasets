22276
متعصبی بوده نتوانسته این را تحمل کند. حالا ادبیات به درد کدام یک از
این‌ها می‌خورد؟ آیا آن پدر روستایی و متعصب می‌آید قصه‌ها و
نوشته‌های من و دیگران را بخواند؟ یا آن دختر 13ساله‌ای که
نمی‌تواند تشخیص بدهد و چیزی شنیده به نام جنس مخالف، می‌آید
ادبیات من را بخواند؟ اصلا این امکان برایش وجود داشته که از کتاب
و شعر استفاده کند؟ یا آن پسری که بدون رعایت ویژگی سنی و
تفاوت‌ها این رابطه را برقرار کرده، پسری با آن دک و پز مخاطب ادبیات
من است؟ ادبیات هیچ ارتباطی با این سه ضلع جنایت ندارد.
رحماندوست در ادامه بیان کرد: مطمئنم این بچه 13ساله پای ثابت
کتاب و ادبیات هم نبوده، زیرا بسیاری از روستاهای ما هیچ امکانی
برای مطالعه آزاد و انتخابی و لذت‌بخش ندارد. این موضوع درباره
عامل جنایت و دوست پسرش هم همین‌طور بوده است. ما دو مشکل
عمده داریم؛ امکانات مطالعه، فکر و فهم و شعور در شهرهای بزرگ
نیست چه برسد به یک روستا. اگر فکر کنیم در دل آن روستا کتابخانه
بزرگی وجود داشته باشد و اهالی روستا هم اهل مطالعه باشند، کتابی‌ که
بخواهد در این مورد رهنمود بدهد، وجود ندارد.
این شاعر با تأکید بر این‌که مشکلات زیرساختی بسیاری در کشور ما
وجود دارد، اظهار کرد: مشکل ما یکی دوتا نیست. مشکلات
زیرساختی بسیاری داریم. سطح مطالعه در کشورمان بسیار پایین