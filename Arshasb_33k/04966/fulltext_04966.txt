4966
معاون نظارت و پایش محیط زیست استان کرمانشاه پیش‌بینی کرد
ارتقا این دو منطقه به عنوان مناطق حفاظت شده مورد موافقت شورای
عالی محیط زیست قرار بگیرد و یادآور شد: امیدواریم ارتقا قراویز و
زله زرد تا پایان سال اجرایی شود.
ولی‌زاده با بیان اینکه ارتقا مناطق دیگر تحت مدیریت میحط زیست
استان کرمانشاه نیز در برنامه است، خاطرنشان کرد: از آنجایی که
نمی‌توان همزمان چندین منطقه را در شورای عالی محیط زیست مطرح
کرد، هم اکنون این دو منطقه را در اولویت قرار داده ایم.
وی دلیل انتخاب قراویز و زله‌زرد را ویژگی‌های اکولوژیک، حیات
وحش، غنای زیستی و موقعیت جغرافیایی این مناطق اعلام کرد.
منطقه شکار و تیراندازی ممنوع زله‌زرد با وسعت نزدیک به 40 هزار
هکتار در شهرستان گیلانغرب قرار دارد و از مهمترین گونه‌های
جانوری این منطقه می‌توان به کل و بز، قوچ و میش، روباه، خرگوش،
تشی و بزمجه اشاره کرد.
منطقه شکار و تیراندازی ممنوع قراویز نیز با وسعت 3800 هکتار در
شهرستان سرپل‌ذهاب واقع شده و آهو از مهمترین گونه‌های شناخته
شده این منطقه است.