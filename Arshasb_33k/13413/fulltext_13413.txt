13413
وی اضافه کرد: از سوی دیگر عبدالناصر همتی عنوان می‌کند که به
دولت ارز 4200 تومانی اختصاص داده‌ می‌شود، در حالی که ارز
4200 تومانی رانت بزرگی ایجاد خواهد کرد. با این وجود هر که از
بیرون به دولت نگاه کند، تصورش این است که دولت کسری بودجه
خود را تامین می‌کند. اگر دولت عامدانه ارز را افزایش نداده و کاهش
عرضه ارز موجب افزایش قیمت ارز شده باشد، برداشت از صندوق
ذخایر ارزی می‌تواند روی بازار ارز اثر گذشته و قیمت آن را کنترل
کند.
عضو هیئت علمی گروه اقتصاد دانشگاه فردوسی مشهد بیان کرد: من
معتقدم مشکلات اقتصادی ایران ساختاری است و روابط خارجی
نمی‌تواند تحول چشمگیری در آن ایجاد کند. پیش از روابط خارجی
با آمریکا، در داخل خودمان را تحریم و به ارز وابستگی پیدا کرده‌ایم.
چندین سال است که موضوع پیمان‌های دوجانبه را مطرح می‌کنند،
اما سوال این جاست که دولت در این زمینه چه اقدام مثبتی انجام داده
است؟ در این چند ساله که تحریم‌ها افزایش پیدا کرده، کارشناسان
اقتصادی نظرات زیادی برای کاهش وابستگی ارزی داده‌اند، اما
رویکرد دولت نگاه به غرب است که اجازه نمی‌دهد ظرفیت‌های
درونی احیا و راه‌حل‌ها اجرا شود.
ارشدی در خصوص اینکه این صبحت‌ها از نظر روانی چه میزان در