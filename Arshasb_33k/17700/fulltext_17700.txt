17700
المسماری افزود، بیانیه پنج جانبه که کشورهای مصر، امارات،
یونان، فرانسه و قبرس صادر کردند به منزله به رسمیت شناختن
بین‌المللی مشروعیت ارتش ملی لیبی و تاکیدی بر محوریت نقش این
ارتش در مبارزه با تروریسم است.
در بیانیه پنج جانبه بر این امر تاکید شده که مداخله ترکیه در لیبی
تهدیدی بر ثبات منطقه است.
المسماری در این نشست خبری بیانیه وزارت خارجه ترکیه و
رویاهای رجب طیب اردوغان، رئیس جمهوری این کشور در لیبی را
رد کرد و گفت، این رویاها در لیبی پایان خواهند یافت.
پیش از این وزارت خارجه ترکیه اعلام کرده بود، اگر منافع ترکیه در
لیبی هدف قرار بگیرند آنکارا نیروهای موسوم به ارتش ملی لیبی را جز
اهداف مشروع خود خواهد دانست.
ترکیه و دولت توافق ملی لیبی نوامبر 2019 دو توافقنامه در زمینه
همکاری امنیتی و ترسیم مرزها امضا کردند. به دنبال این اقدام
اردوغان هم در ماه ژانویه اعلام کرد، آنکارا استقرار نیروها در لیبی را
برای حمایت از دولت توافق ملی آغاز کرده است.