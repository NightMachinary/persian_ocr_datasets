6515
منتخب این مسابقات قرار گرفت. بیرو بعد از بازی هم تحسین مورینیو را
به دنبال داشت و سرمربی پرتغالی تاتنهام بابت واکنش‌های خوب
دروازه‌بان ایرانی مقابل حملات متعدد این تیم تبریک گفت و او را
دروازه بانی خوب دانست.
موفقیت مقابل تیم تهاجمی مورینیو در اولین تجربه اروپایی
بیرانوند، یک جهش بزرگ برای درخشش در فوتبال اروپا است. اگر چه
بیرانوند در سن و سال کمی به اروپا نرفته اما دروازه‌بان‌های بزرگی بعد از
28 سالگی توانستند خودشان را ثابت کنند. با توجه به عمر بازیگری
دروازه‌بان‌ها می‌توان به درخشش بیرانوند در اروپا امیدوار بود؛
کما اینکه او با این عملکرد به اسکوچیچ برای بازگرداندنش به تیم ملی
هشدار داد که او قابل جایگزینی نیست و فعلا از همه دروازه‌بان‌های
ایران یک سر و گردن بالاتر است.
این اتفاق برای ایوان لکو هم خوشحال کننده است اما او را برای انتخاب
دروازه‌بان نخست با سرگیجه روبه‌رو خواهد کرد. ایوان لکو در پایان
این بازی درباره بیرانوند گفت: او خوب کار کرد و درون دروازه
ایستاد چون لیاقتش را داشت. تقصیر بیرانوند نیست که دو دروازه بان
خوب داریم. اکنون قصد ندارم از این ماجرا یک داستان بزرگ بسازم.
می‌دانم که فشار زیادی برای بازی دادن به بیرانوند وجود دارد (به ویژه
از طرف ایران) اما نباید تحت فشار تصمیم بگیریم. ژان بوتز هم قبلاً