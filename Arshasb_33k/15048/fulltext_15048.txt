15048
بعد از چند ماه وقفه و مدتی سردرگمی، با شروع فعالیت سالن‌های تئاتر
تصمیم داشت از 18 مهر ماه بار دیگر این نمایش را روی صحنه بیاورد که
باز هم گرفتار تعطیلی تئاتر و سینما شد.
حالا که ابلاغیه تازه‌ای برای بازگشایی سالن های تئاتر منتشر شده، او با
انتقاد از موارد مطرح شده در این ابلاغیه می‌گوید ما تئاتری‌ها که دلقک
دربار نیستیم که در هر زمان و مکانی بتوانیم اجرا کنیم!
این کارگردان جوان به ایسنا می‌گوید: اسفند سال گذشته در حالیکه
هنوز بخشی از اجراهای ما باقی مانده بود، با تعطیلی تئاتر رو به رو شدیم.
بعد از مدتی بلاتکلیفی، با شروع دوباره اجراها، با سالنی دیگر رایزنی
کردیم و دوباره تمرین‌های‌مان را از سر گرفتیم و دو ماه تمرین کردیم
ولی در آستانه اجرا ی‌مان باز هم تئاتر تعطیل شد و مثل برخی گروه های
دیگر این بلا دوباره بر سر ما نازل شد.
او اضافه می‌کند: حالا هم حتی اگر بخواهم با این شرایط، نمایشم را اجرا
کنم، نمی‌توانم چون در این چند ماه تعطیلی تئاتر، بازیگران نمایش من
مشغول کارهای اداری شدند چراکه هیچ راهی برای امرار معاش
نداشتند و حالا در تمام ساعت‌های اداری سر کار هستند. بنابراین
نمی‌توانیم نمایش‌مان را طوری روی صحنه ببریم که اجرایش تا قبل از
ساعت 6 عصر به پایان برسد.
جلیلی دوست تاکید می‌کند: با تعطیلی تئاتر در شرایط فعلی مشکلی