445
مطالبات طرفین یعنی دولت افغانستان، آمریکا و طالبان مطالبات
بزرگی است که برای هر کدام موضوع حیثیتی به شمار می‌رود.
شفیعی تصریح کرد: به عنوان مثال دولت افغانستان چگونه می‌تواند
بپذیرد وقتی که حکومت، جمهوری اسلامی افغانستان است قانون
اساسی تغییر کند و به امارت اسلامی تبدیل شود. این همان مساله‌ای است
که تاکنون بر سر آن بحث و جدل وجود داشته است، در واقع دولت
افغانستان چنین کاری را انجام نمی‌دهد برای همین است که جنگیده
است.
این کارشناس مسائل شبه قاره در ادامه اظهار کرد: تفسیرها و
دیدگاه‌های طالبان و دولت افغانستان با یکدیگر تفاوت دارد به عنوان
مثال طالبان معتقدند که زنان باید در خانه باشند، تحصیل نکنند در
حالی که چگونه می‌خواهند زنانی که امروز در افغانستان تحصیل
می‌کنند و شاغل هستند را از این کار منع کنند، بنابراین تعارض
دیدگاه‌ها میان دولت و طالبان بسیار زیاد است.
وی همچنین اظهار کرد: از سوی دیگر وقتی بحث خروج نیروهای
آمریکایی مطرح می‌شود آیا به این معنی است که تمام نیروهای آمریکا
باید خاک افغانستان را ترک کنند یا بخشی از آنها، در شعار طالبان آمریکا
باید خاک افغانستان را ترک کند اما آیا به واقع چنین مساله‌ای امکان پذیر
است.