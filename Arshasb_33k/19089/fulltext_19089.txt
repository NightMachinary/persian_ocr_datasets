19089
به گزارش ایسنا، در این بیانیه آمده است: شهید سپهبد صیاد شیرازی از
مصادیق ریشه ها و رویش های انقلابی ارتش در دوران حاکمیت
طاغوت و به عنوان فرمانده ای ولایی و برخوردار از بصیرت و بینش
عمیق دینی و باور انقلابی در بین تمامی همرزمان و فرماندهان و
مسئولان لشکری و کشوری نماد شجاعت و فداکاری و مایه افتخار و
مباهات آحاد رزمندگان اسلام در ارتش، سپاه، بسیج و سایر نیروهای
مسلح و انقلابی کشور است.
در این بیانیه با اشاره به حماسه آفرینی ها و نقش بی بدیل و بارز شهید
پرافتخار صیادشیرازی در طراحی و فرماندهی عملیات های بزرگ
در دوران هشت سال دفاع مقدس و خلق پیروزی های بیشمار تصریح
شده است: حافظه تاریخی ملت انقلابی و رشید ایران اسلامی گواهی
می‌دهد که نقش آفرینی ها و حضور مستمر، ایثارگری ها و از
خودگذشتگی های کم نظیر شهید صیاد شیرازی طی دوران مجاهدت
و تلاش در ارتش جمهوری اسلامی به ویژه در هشت سال دفاع مقدس و
سپس در عالی‌ترین سطوح راهبردی در ستاد کل نیروهای مسلح
برکات و دستاوردهای تعیین کننده و اثرات مفید و مطلوبی را برای
پیشبرد اهداف و سیاست‌های کشور و تقویت بازدارندگی و تعالی و
ارتقا اقتدار دفاعی نظام به دنبال داشته است.
ستاد کل نیروهای مسلح در بخش دیگری از این بیانیه ضمن تبیین و بر