16921
عبدالجمال مقدم در گفت‌وگو با ایسنا، اظهارکرد: چند سال است که
روپایی می‌زنم و رکوردهایی را هم به اسم خوزستان به ثبت رسانده‌ام
اما هنوز یک مکان تمرینی ندارم. آن وقت زمین چمن‌های مصنوعی را
دست غیرفوتبالی‌ها می‌دهند. من علاقه‌مندم به دیگران نیز روپایی
زدن را آموزش دهم اما چون مکان تمرینی ندارم باید بیرون از گود
بمانم.
وی بیان کرد: چرا نباید قدر کسی را که این همه تلاش می‌کند، بدانند؟
مسئولان استان من را دور می‌زنند؛ وقتی به اداره‌کل ورزش و جوانان
خوزستان می‌روم، مسئولان از در دیگر اداره‌کل فرار می‌کنند. شش
ماه است که رییس هیاتهمگانی اهواز را هم ندیده‌ام. من به این هیات
نامه‌ای داده‌ام که قدر من را بدانید و شرایطی را برایم فراهم کنید تا بتوانم
رکورد جدید مدنظر را ثبت کنم ولی بعد به من می‌گویند، روپایی زدن
تو برای ما مهم نیست.
این روپایی‌زن خوزستانی عنوان کرد:‌ من بچه شهرستان کارون
هستیم ولی فرماندار، شهردار و اداره ‌ورزش و جوانان کارون هم از من
حمایت نمی‌کنند و همگی من را دور می‌زنند. هیچ کسی حمایت از من
برایش مهم نیست. من فرزندیک جانباز هستم و آیا حق من نیست که
مسئولان جوابم را بدهند؟ حتی چندین بار با استاندار تماس گرفتم و
پیام هم دادم ولی او هم جواب من را نداد.