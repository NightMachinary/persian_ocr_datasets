14779
دستگیری اعضای باند خانوادگی توزیع هروئین در البرز
سرهنگ علی عسکری با اعلام این خبر گفت: در پی اقدامات اطلاعاتی
ماموران پلیس مبارزه با مواد مخدر استان البرز مشخص شد فردی به
همراه اعضای خانواده اش در امر تهیه و توزیع مواد مخدر فعالیت
کرده و به تازگی قصد تحویل مقدار قابل توجهی هروئین به یکی از
مشتریانش در منطقه کیانمهر دارد که موضوع به صورت ویژه در
دستورکار پلیس مبارزه با مواد مخدر استان البرز قرار گرفت.
به گزارش ایسنا، وی افزود: ماموران با تلاش چندین روزه و به
کارگیری اقدامات پلیسی موفق به شناسایی مخفیگاه متهم در منطقه
مهرشهر کرج شده و با هماهنگی مقام قضائی به محل مورد نظر اعزام
شدند.
این مقام انتظامی خاطرنشان کرد: در ادامه ماموران با تعقیب و مراقبت
مخفیگاه قاچاقچی‌های مواد مخدر، متهمان را در حین خروج از
منزلشان در یک عملیات غافلگیرانه دستگیر و به پلیس مبارزه با مواد
مخدر منتقل کردند.
سرهنگ عسکری بیان کرد: در بازرسی از خودرو و مخفیگاه متهمان
مقدار 33 کیلو و 100 گرم هروئین، 33 کیلوگرم مواد پیش ساز
هروئین و 13 کیلوگرم مرفین کشف شد.
رئیس پلیس مبارزه با مواد مخدر استان البرز با بیان این که پلیس فضا را