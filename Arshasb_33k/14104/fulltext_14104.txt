14104
*زمان شروع فعالیت سرمربی تیم ملی
پس از آن که داورزنی در نشست هم اندیشی با کارشناسان و
پیشکسوتان والیبال اعلام کرد، سرمربی تیم ملی می‌تواند از
فروردین ماه فعالیت خود را آغاز کند، صحبت‌هایی مبنی بر اینکه
زمان کافی برای آماده سازی تیم ملی وجود نخواهد داشت مطرح شد.
او در این مورد نیز تصریح کرد: متاسفانه این موضوع به اشتباه معنی شده
است. اینکه گفته‌ایم از فرودین ماه شروع به فعالیت می‌کند، به معنی آن
نیست که تا فروردین ماه نمی‌تواند نظارت و بررسی کند! مقصود این
بود که قبل از فروردین ماه عملا نمی‌توان تمرینات و اردوهای تیم ملی
را آغاز کرد و بعید است.
وی تاکید کرد: سرمربی تیم ملی حتما باید وضعیت تیم ملی ایران و
حریفانش در المپیک را بررسی کند و لیگ داخل را زیر نظر داشته باشد.
اگر المپیک مرداد ماه سال آینده برگزار شود مربی تیم ملی چه داخلی و چه
خارجی باید شرایط والیبال و تیم ملی ایران و حریفانش را بررسی کند،
پس منظور از اینکه گفته‌ایم فروردین ماه زمان آغاز فعالیت تیم ملی
است، به معنی آن است که اردوهای ما از آن تاریخ قابل برگزاری است.
*مذاکرات مستقیم و غیر مستقیم ادامه دارد
داورزنی درباره شرایط انتخاب سرمربی جدید تیم ملی نیز توضح داد:
یکی از مباحث مهم هدف و شرایطی است که برای انتخاب سرمربی