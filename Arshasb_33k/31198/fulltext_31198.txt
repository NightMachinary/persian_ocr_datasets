31198
کشف 185 کیلو تریاک در یک عملیات مشترک
به گزارش ایسنا و بنابر اعلام پایگاه خبری پلیس، سرهنگ عبدالوهاب
حسنوند اظهار داشت: در پی شکایت‌های مردمی اهالی تهرانسر، مبنی
بر تردد تعدادی افراد مشکوک در محل، بررسی موضوع در اختیار تیم
عملیات ویژه پلیس مبارزه با مواد مخدر پایتخت قرار گرفت و مشخص
شد یکی از قاچاقچیان مواد مخدر با همکاری یکی از همدستانش
مقداری مواد مخدر از استان‌های جنوبی کشور تهیه و در مخفیگاهش
در حوالی تهرانسر پنهان کرده است.
وی بیان داشت: در ادامه تحقیقات پلیسی به دست آمد که متهم ساکن غرب
استان تهران است و محموله‌های مواد مخدر را با همکاری همدستش
در تهرانسر پنهان می‌کند.
این مقام انتظامی عنوان کرد: با شناسایی هویت متهمان و مخفیگاه آنان
در غرب استان تهران و همچنین تکمیل رصدهای اطلاعاتی با
هماهنگی قضائی، تیمی از ماموران عملیات این پلیس با همکاری
ماموران پلیس مبارزه با مواد مخدر ویژه غرب تهران، مخفیگاه
متهمان را تحت کنترل در آوردند و پس از اطمینان از حضور آنان در
مخفیگاهشان در یک اقدام ضربتی هر دو متهم را دستگیر و در بازرسی از
آن مکان 185 کیلو و 950 گرم تریاک کشف کردند.
رئیس پلیس مبارزه با مواد مخدر تهران در پایان خاطرنشان کرد: