19916
آن خانه ها ساکن هستند، این ودیعه خواهد ماند و مستأجرین تنها
کارمزد و سود این مبلغ را پرداخت خواهند کرد و بند چهارم و پایانی
این طرح نیز در مورد بحث دارو و درمان است و با وجود اینکه برای
بیماران خاص تخفیفات ویژه‌ای در نظر گرفته‌شده است ولی سایر
بیماران که در دهک‌های پائین قرار دارند، در تهیه دارو دچار مشکل
می‌شوند لذا پیشنهاد کردیم برای داروهایی که گران‌قیمت بوده و
تهیه کردنشان برای دهک های پایین مشکل است، یا تخفیف بدهیم و یا
قیمتشان را حذف کنیم.
موسوی با تاکید بر اینکه این چهاربند در کل نیازهای ضروری یک
خانوار است که در این طرح پیش بینی کرده ایم و در صورت تصویب
کلیات، جزئیات این طرح‌ نیز ارائه خواهد شد، اظهار کرد: یکی از
منابع تشخیص دهک‌های پایین سازمان هدفمندی یارانه‌ها و
وزارت تعاون کار و تامین اجتماعی است و آن‌ها به‌خوبی می‌دانند که
دهک ها چطور تقسیم‌بندی شده‌است و حتی براساس آن دهک‌ها یارانه
برخی افراد را حذف کردند و اگر بعد از تصویب این طرح در مجلس،
دولت یارای کمک به این طرح را نداشت، به اذن رهبر معظم انقلاب از
سازمان‌های زیر نظر ایشان از جمله بنیاد مستضعفان، آستان قدس
رضوی، ستاد اجرایی فرمان امام (ره) و ... کمک خواهیم گرفت.