3821
به گزارش ایسنا به نقل ازروابط عمومی صندوق اعتباری هنر، نشست
خبری هنر کارت صبح امروز 23 آذرماه با حضور سیدحسین
سیدزاده مدیرعامل صندوق اعتباری هنر و مصطفی خادم المله
مدیرعامل هنرکارت در تالار رودکی برگزار شد.
سیدزاده در ابتدای این نشست گفت: ما در طراحی این کارت
می‌خواهیم هرچه بیشتر فاصله‌ خودمان را با اهالی فرهنگ و هنر کم
کنیم. بنا داشتیم جامعه مخاطب خود را در یک ارتباط پیوسته نگه داریم.
همین الان صندوق نزدیک هشتاد هزار عضو دارد. این اعضا کسانی
هستند که در طول دو تا سه سال اخیر به صندوق اضافه شده‌اند و بیش از صد
در صد رشد داشته ایم. ما در اینجا تولید آهن و سیمان و محصول نداریم
که اگر رشدمان زیاد شد، خوشحال شویم. خوشحالی ما از شناسایی
فعالان فرهنگی و هنری است. گسترده ترین شبکه هنر در کشور موسیقی
است. در هر شهر و شهرستان فعال حوزه موسیقی داریم به ویژه موسیقی
محلی که در شهرستان ها و شهرها پررونق است. بر همین مبنا شناسایی
آنها یکی از وظایف ما بود خیلی از آنها خبر نداشتند که حتی صندوق
اعتباری هنر وجود دارد. به این جامعه از این زاویه رسیدگی نشده و
کسی نیامده بود در شهرها و نقاط مختلف بگردد تا کسانی را که فعال بودند
اما شناخته نشده بودند، پیدا کنند. از همین رو ثبت این هشتاد هزار نفر
برای من افتخاری است. من فکر می‌کنم این هنرمندان سلبریتی های