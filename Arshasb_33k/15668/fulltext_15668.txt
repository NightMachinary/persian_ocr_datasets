15668
شارل میشل، رئیس شورای اروپا ابتدا از بایدن برای شرکت در یک
تماس تلفنی و سپس در نشست این بلوک در بروکسل که مقر ناتو نیز
محسوب می‌شود، دعوت خواهد کرد.
هنگامی که ترامپ آمریکا را از توافق تغییر آب و هوای پاریس خارج
کرد، تعرفه‌هایی را بر واردات کالاهای اروپایی اعمال کرد و
نهادهای چندجانبه را که آمریکا دهه‌ها از آنها حمایت کرده بود،
متزلزل ساخت، بسیاری از رهبران کشورهای اروپایی شوکه شدند.
اورزولا فون در لاین گفت: اتحادیه اروپا خواستار پیوستن مجدد
آمریکا به توافق آب و هوای پاریس است؛ موضوعی که بایدن اعلام
کرده این کار را انجام خواهد داد.
وی افزود: اروپا در نشست‌های بین‌المللی سال آینده حول محور تغییر
آب و هوا و تنوع زیستی برای تعهدات جاه‌طلبانه تلاش خواهد کرد و
آمریکا نیز برای حمایت از ما از جایگاه و موقعیت خوبی برخوردار
است.
فون در لاین تاکید کرد: همچنین زمان آن فرا رسیده که روند ضعیف
شدن و تحلیل رفتن سازمان‌های چند جانبه همچون سازمان ملل،
سازمان بهداشت جهانی و سازمان تجارت جهانی را با یک سری
اصلاحات مناسب تغییر دهیم.
وی از آمریکا خواست تا برای تعیین قوانین جهانی در زمینه اقتصاد