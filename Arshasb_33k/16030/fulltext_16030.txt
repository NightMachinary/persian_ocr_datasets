16030
ربیعی در پایان بیان کرد: می‌دانم که هواداران نگران تیم هستند.
یادشان است که پارسال برنامه صعود نداشتیم اما توانستیم این کار را
بکنیم. ما هنوز نتوانستیم توقعات هواداران را برآورده کنیم اما
کاری می‌کنیم که نام مسرفسنجان بیشتر شنیده شود. من به هواداران
واقعی‌مان نوید روزهای خوب را می‌دهم.
ربیعی: وقتی بد بازی کنیم و ببریم، باید نگران آینده باشیم
به گزارش ایسنا، محمد ربیعی، سرمربی مس رفسنجان بعد از اولین
پیروزی تیمش در تاریخ لیگ برتر مقابل نفت مسجدسلیمان گفت: بابت
داشتن چنین تیم خوبی به نفت مسجدسلیمان تبریک می‌گویم. به
بازیکنان خودم به خاطر بازی با برنامه و منظم‌شان خسته نباشید
می‌گویم. خوشحالیم که توانستیم برنده بازی شویم. با توجه به اینکه
بازی را کاملا آنالیز کرده بودیم و تغییر سبک و سیستم داشتیم،
بازیکنانم کارشان را خوب انجام دادند و موقعیت‌های بیشتری
داشتیم. خوشحالم هنوز با خلق موقعیت جلو می‌رویم.
سرمربی مس رفسنجان ادامه داد: تیم ما در چهار بازی پایانی در بخش
دفاعی خوب کار کرده و فقط در برابر تراکتور گل خوردیم که حقمان
کسب سه امتیاز بود. این پیروزی را به هواداران واقعی خودمان تقدیم
می‌کنم. الان خوشحالم که گل زدیم، گل نخوردیم و سه امتیاز را کسب
کردیم. امیدوارم با حمایت هواداران این روند را ادامه دهیم.