29868
بعد از پایان ویدیو هم اتاق چت را ببندید تا استاد، شما را دست در دماغ یا
در حال خاراندن پاچه نبیند. علاوه‌ بر آن ممکن است بعدا سرویس
ارایه‌دهنده خدمات آنلاین، عکس شما را در توییتر پخش کند.
چون در دوران قرنطینه آرایشگاه‌ها تعطیل بودند، لازم نیست قبل از
کلاس آرایش کنید. ترکیب کرم‌پودر با سیبیل و خط چشم با ابروی
پاچه‌بزی تصویر وحشتناکی می‌سازد که ممکن است فرد آن‌ طرف
دوربین سنگ‌کوب کند. در ضمن با این سرعت اینترنت اگر مونیکا
بلوچی هم باشید، تصویرتان شبیه سحر تبر مخابره می‌شود. همچنین در
دوران قرنطینه فقط به شستن دست‌ها اکتفا نکنید. یک آبی هم به صورت
بزنید تا سفیدک‌های دور لب‌تان نشان ندهد که همین الان بیدار
شده‌اید.
در مورد برگزاری کلاس‌های آنلاین مقاومت نکنید. بالاخره باید
هزینه‌های زیادی که برای این ترم پرداخت کرده‌اید، یک‌جوری
هدر شود. خودتان را هم بکشید، ترم را کنسل نمی‌کنند و پولش را به شما
برنمی‌گردانند. پس بهتر است بی‌خیال شوید و از آن لذت ببرید.
می‌توانید دل‌تان را خوش کنید که در کلاس آنلاین معلم دیگر
نمی‌تواند بخوابد تا شما به ‌جایش کنفرانس بدهید ولی شما می‌توانید
بخوابید. بدی کلاس آنلاین این است که آن‌ جوری که باید و شاید و
فیزیکی نمی‌توانید خودشیرینی کنید. ولی برای آدم این‌کاره