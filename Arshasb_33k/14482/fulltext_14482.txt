14482
درخواست صنعا از سازمان ملل برای تخلیه محموله نفت‌کش صافر
به گزارش ایسنا، به نقل از خبرگزاری یمنی سبأ، احمد عبدالله دارس،
وزیر نفت دولت نجات ملی یمن تصریح کرد: مخزن شناور صافر که
بیش از یک میلیون بشکه نفت خام را حمل می‌کند، تبدیل به یک بمب
ساعتی شده است که محیط زیست را تهدید می‌کند، چراکه این
نفت‌کش فرسوده شده است.
وی ادامه داد: ائتلاف همچنان مانع از تخلیه مقدار نفت یا انجام تعمیرات
برای این مخزن می‌شود، هرچند که وزارت نفت اقدام به تلاش‌هایی
برای تعمیر این نفت‌کش کرده است. ائتلاف عربی مانع از ورود تیم فنی
می‌شود که مسئول تعمیر این نفت‌کش تحت نظارت سازمان ملل است.
وزیر نفت در دولت نجات ملی یمن هشدار داد که این امر هشداری را مبنی
بر یک فاجعه زیست محیطی به دلیل نشت نفت به وجود می‌آورد که به
دریای مدیترانه و دریای عرب می‌رساند.
وی سازمان ملل و ائتلاف عربی را کاملاً مسئول هرگونه فاجعه زیست
محیطی در دریای سرخ دانست که این فاجعه به کانال سوئز می‌رسد و
باعث از بین رفتن زندگی آبزیان به دلیل نشت نفت می‌شود.
طبق گفته وزارت نفت در صنعا، مخزن شناور صافر یک میلیون و 278
هزار بشکه نفت خام را حمل می‌کند.
درخواست عراق از کردستان برای کاهش تولید نفت