27652
وضعیت اقامت گاه های بوم گردی خراسان شمالی قرمز است 
وصالی در گفت و گو با ایسنا، اظهارکرد: صاحبان اقامت گاه های بوم
گردی در این استان کم کم از ماشین فروشی به سوی فروش سایر اموال
خود، روی می آورند.
وی با اشاره به اینکه شیوع ویروس کرونا وضعیت بسیاری از مناطق
کشور را قرمز کرده است، افزود: باید به این نکته توجه داشت که با شیوع
این ویروس در حال حاضر وضعیت اقامت گاه های بوم گردی استان نیز
قرمز شده است.
وصالی ادامه داد: اوج کاری اقامت گاه های بوم گردی در این استان سه
ماه بهار است که در سال جاری این اماکن تعطیل بودند و شهریور تا آبان
ماه سال نیز از دیگر ایامی است که فعالیت های اقامت گردی در این استان
اوج می گیرد اما ترس ما بر این است که طی این مدت نیز به علت شیوع این
ویروس متضرر شویم.
وی تاکیدکرد: اگر قرار بر این است که اقامت گاه های بوم گردی استان
طی تابستان و پاییز نیز تعطیل باشند باید از سوی مسئولان راهکاری
اندیشیده شود تا صاحبان این واحدها به نحوی درآمدزایی کنند.
رئیس انجمن اقامت گاه های بوم گردی خراسان شمالی با اشاره به اینکه
اقامت گاه های بوم گردی این استان از زمان شیوع ویروس کرونا تا
پایان اردیبهشت ماه 15 میلیارد ریال خسارت دیده اند، گفت: برای راه