12193
جریمه عابران بدون ماسک با چهره نگاری/ خودروهای شخصی شامل
جریمه نمی شوند
به گزارش ایسنا، دکتر علیرضا رییسی در نشست ویدیوکنفرانسی با
خبرنگاران، گفت: بیماری‌های تنفسی مانند آنفلوآنزا سه راه برای
پیشگیری دارند؛ داروی موثر، واکسن موثر و رعایت نکات بهداشت
فردی و عمومی. آنفلوآنزا هم دارو دارد مانند تامیفلو، هم واکسن دارد
که تا حدود زیادی موثر است و رعایت نکات بهداشتی هم در پیشگیری
از آن موثر است؛ به طوری که در نیمکره جنوبی که فصل آنفلوآنزا را
می‌گذرانند، کمترین میزان ابتلا به آنفلوآنزا را دارند زیرا همه نکات
بهداشتی را به دلیل کرونا رعایت کردند و خبری از آنفلوآنزا نبود
است.
آنفلوآنزا دارو و واکسن دارد، کرونا ندارد
وی افزود: کرونا برخلاف آنفلوآنزا نه دارو و نه واکسن موثر ندارد و
فقط بهداشت فردی و عمومی می‌ماند که آن هم نیاز به آموزش دارد و به
همین دلیل نقش رسانه‌ها در این آموزش حائز اهمیت است. دنیا دارد به
این موضوع می‌رسد که محدودیت‌های گسترده و قرنطینه اجباری
کامل خیلی جواب نمی‌دهد و باید کار دیگری انجام داد.
چرا جرایم کرونایی وضع شد؟
رییسی درباره وضعیت جرایم مربوط به متخلفانی که پروتکل‌های