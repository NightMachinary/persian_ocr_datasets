20462
حاجی میرزایی با اشاره به اینکه یکی از مطالبات مقام معظم رهبری سند
تحول است که در قالب همین سند 25 بسته تحولی برنامه ریزی شده
است، بیان کرد:در سال جاری محورهایی از این سند را در مدارس
مشاهده خواهیم کرد.
وی طرح آجر به آجر سازمان نوسازی مدارس کشور را مطلوب
دانست و یادآور شد: فرهنگ مسئولیت پذیری و فرهنگ مدرسه سازی
با این طرح نهادینه می شود.
نماینده ولی فقیه در استان و امام جمعه همدان نیز گفت: امروزه تمرکز
دشمن بر نسل جوان است بنابراین باید مقوله تربیت در آموزش و
پرورش جایگاه خاصی داشته باشد چراکه آموزش و پرورش حساس
ترین وظیفه را در امر تربیت دارد.لمسلمین
حجت الاسلام والمسلمین حبیب الله شعبانی موثقی اظهار کرد:
آموزش‌ها و تدریس آموزش و پرورش در ایام کرونا سرعت عمل
مناسب از لحاظ کمی و کیفی داشت بنابراین لازم است از
دست‌اندرکاران آموزشی کشور که چندین ماه درگیر بودند
قدردانی کنیم.
وی با قدردانی از تلاش مدیران استانی افزود: به اعتبار شغل معلمی که
دارم نگاهم فرهنگی است و با این تعبیر می گویم که مدیران خوبی در
استان هستند که این به عنوان یک نقطه قوت برای استان به شمار می رود.