6191
اپیدمیولوژی و عفونی به صورت کاملو قعی نهاده و نه مردمان آنگونه
که باید بدان توجه و عمل کرده‌اند.
سیاست‌های کج‌دار و مریز در مواجهه و مقابله با این بزرگترین
همه‌گیری دهه‌های اخیر، هدف سترگ «ما کرونا را شکست می‌دهیم»
را به مراتب و روز به روز از دسترسمان دور و دورتر ساخته و اینک، این
کروناست که ما را و در وهله نخست، کادر درمان را شکست داده یا در
آستانه شکست دادن قرار داده است.
دکتر «امیرولی عضدزاده» در گفت‌وگو با خبرنگار ایسنا با اشاره به این
که کووید 19 ثابت کرد که «بار کج هیچگاه به منزل نخواهد رسید»،
تصریح کرد:کووید 19 بر همگان عیان ساخت که با شعار نمی‌توان،
مهارش کرد و جز با خردورزی و بهره‌گیری از تجارب موفق جهانی،
نمی‌توان به زنجیرش کشید.
این پزشک عمومی و فعال اجتماعی خاطرنشان کرد:متاسفانه کشور ما
تنها یا با اندکی اغماض جزو معدود کشورهایی است که در مهار و
کنترل این بیماری نوظهور هیچ دستاوردی نداشته و در رده نخست
کشورهای با آمار بالای ابتلا و مرگ جدید ناشی از این بیماری است و در
حالی رکورد 272 مرگ روزانه و به عبارتی هر 5 دقیقه یک مورد مرگ را
به ثبت رسانده که پا به پای رکورد زدن دلار، کرونا نیز در تعداد مبتلایان
و مرگ و میر رکورد می‌زند.