21875
وی ادامه داد: قانونگذار تهیه و تدوین پیش نویس آیین نامه ماده 6 را به
وزارت رفاه محول کرده که خوشبختانه مشترکا انجام شده و در
دستورکار قرار گرفته و همین روزها به هیئت وزیران ارسال می شود.
در آیین نامه سعی شده در مواردی که خلائی در چارچوب قوانین
داریم را پوشش دهیم.
دبیر مرجع ملی کنوانسیون حقوق کودک با بیان اینکه یکی از نقاط
برجسته قانون تکالیف دادگستری ها و دادسراها است گفت: مداخله
فوری قضایی یا فوریت های اجتماعی که در بهزیستی داریم را
قانونگذار برای دستگاه قضایی هم وضع کرده است. دفتری در
معاونت اجتماعی شکل گرفته و در دادگستری ها نیز ایجاد می شود و
حتی گفته شده در دادسراها باید ساختارهایی مناسب برای پیگیری و
مداخله فوری قضایی پیش بینی شود.
عباسی افزود: زمینه هایی در قانون فراهم شده که دستگاه ها با هماهنگی
همدیگر بتوانند مباحث را پیش ببرند. یکی دیگر از نکات برجسته
قانون، مسئله دادرسی انفرادی است و باید دادسرای اطفال و نوجوانان
شکل بگیرد و در شهرستان ها که پرونده های محدودی داریم باید شعبه
های خاصی دایر شود.
دبیر مرجع ملی کنوانسیون حقوق کودک با اشاره به اینکه یکی دیگر از
نقاط برجسته این قانون، اقتدار خاصی است که به مشاوران روانشاختی