20734
غرق‌شدگان کانال‌های آب قزوین یک‌چهارم شهرهای ساحلی
قدرت‌الله مهدیخانی، مدیرکل مدیریت بحران استان قزوین در
جمع خبرنگاران، اظهار کرد: استان قزوین یک استان حادثه‌خیز است
و آتش‌سوزی و غرق‌شدگی ازجمله حوادث فصل تابستان است.
وی با اعلام اینکه از ابتدای سال‌جاری تا شانزدهم خرداد 9 نفر در
کانال‌ها و استخرهای ذخیره آب قزوین غرق شدند؛ افزود: استان
قزوین در مقایسه با شهرهای ساحلی یک‌چهارم تلفات غرق‌شدگی دارد
این در حالی است که در استان تنها 94 کیلومتر کانال کشاورزی داریم.
مدیرکل مدیریت بحران استان قزوین عنوان کرد: سال گذشته 18 نفر و
سال 97 تعداد 25 نفر در کانال‌های آب قزوین جان خود را از دست
دادند که این آمار نگران‌کننده است و از خانواده‌ها تقاضا داریم
فرزندان خود را مدیریت کنند تا شاهد چنین حوادث ناگواری در
استان نباشیم.
وی بیان کرد: پس از غرق‌شدگی پیدا کردن اجساد زمان زیادی نیاز
دارد که گاهی مجبور می‌شویم برای پیدا کردن اجساد خسارت‌های
زیادی را به کشاورزان تحمیل کنیم و آب کانال را به‌جایی که به آن نیاز
نیست هدایت کنیم تا یک جسد را از آب خارج کنیم.
سال گذشته 900 هکتار از اراضی قزوین در آتش سوخت
مهدیخانی در اشاره به حوادث آتش‌سوزی در مراتع عنوان کرد: با