13152
حماس در پیامی به انصارالله نقش یمنی‌ها در یاری به پرونده فلسطین را
ستود
به گزارش ایسنا، به نقل از سایت شبکه المسیره، اسماعیل هنیه، رئیس
دفتر سیاسی حماس در این پیام از ملت‌های عربی و اسلامی و آزادگان
جهان خواست در کنار تجاوزگری‌ و قلدری اسرائیل علیه ملت
فلسطین، سرزمین و حقوق آن بایستند.
هنیه به نقش برجسته و پیشرو ملت یمن در یاری به ملت فلسطین و مقدسات
امت اسلام و اهتمام رهبری یمن به پرونده فلسطین اشاره کرد.
پیشتر دفتر سیاسی انصارالله یمن بر موضع ثابت خود در قبال مساله
فلسطین به عنوان مساله‌ محوری امت اسلام تاکید کرده بود.
دفتر سیاسی انصارالله یمن بر حمایت ثابت خود از مقاومت فلسطین علیه
اشغالگری و به کار گیری راهکارهای عادلانه و شرافتمندانه تاکید
کرد.
دفتر سیاسی انصارالله یمن افزود: طرح مربوط به بازداشت‌شدگان
حماس در عربستان دال بر صلابت موضع و توجه ما به مساله فلسطین است.
دفتر سیاسی انصارالله یمن تاکید کرد: بار دیگر آماده مبادله اسیران
حماس در بند نظام سعودی با دو خلبان سعودی و تعدادی دیگر از
سربازان عربستانی طبق طرح عبدالملک الحوثی، رهبر انصارالله
هستیم.