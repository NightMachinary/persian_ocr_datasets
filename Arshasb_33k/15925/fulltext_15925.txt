15925
توصیه‌های دیگری به افراد می‌شود: «سعی کنید از تجمع در محیط
کاری خود اجتناب کنید. اگر ناگزیرید چهره به چهره با دیگران
ارتباط داشته باشید، تلاش کنید تا حداکثر دو متر فاصله خود را با آنها
حفظ کنید. از سرویس ایاب‌وذهاب خود با 50‌درصد ظرفیتش
استفاده کنید. خودکار و وسایل نوشتن مخصوص به خودتان را داشته
باشید و از ابزار همگانی کمتر استفاده کنید. البته این توصیه‌ها تنها
متوجه کارمندان و افراد شاغل در یک مجموعه نیست، برخی از
توصیه‌ها بیشتر متوجه کارفرمایان است، به کارفرمایان توصیه شده
تا میان کارمندان و ارباب رجوع یک مانع شیشه‌ای یا پلاستیکی قرار
دهند. حضور و غیاب کارمندان به صورت الکترونیکی، چهره به
چهره یا کارت شناسایی انجام شود و سیستم انگشت زدن همچنان غیر
فعال باشد. همچنین توصیه شده که ساعت کاری کارمندان کاهش
پیدا کند تا تراکم و صف بین افراد ارباب رجوع ایجاد نشود.
دستورالعمل و پروتکلی برای غیبت‌های احتمالی بیش از موارد موجه
ایجاد شود تا در صورت حضور نداشتن کارمندان، مشکلی برای ادامه
روند فعالیت ایجاد نشود. تهیه اقلام بهداشتی نظیر ماسک و دستکش
برای کارکنان فراموش نشود. اگر طالب برگزاری جلسه هستید و
امکان ایجاد جلسه مجازی را ندارید بهتر است جلسه‌های خود را
حتی‌المقدور از نظر زمانی کوتاه و مطالب را به صورت خلاصه عنوان