19354
صالحی: حرکت وزیر صنعت برای شکستن قفل انحصار خودرو ستودنی
است
به گزارش ایسنا حسین محمد صالحی در تذکری شفاهی در جلسه علنی
امروز ( یکشنبه) مجلس شورای اسلامی اظهار کرد: امروز شاهد
فروپاشی غرب و افتضاحات پی در پی کاخ سفید هستیم و افول ترامپ
قمارباز را می بینیم، یاد و خاطره شهیدان سرافراز و مردان میدان
فخری‌زاده، ابومهدی المهندس و به ویژه سردار سلیمانی را گرامی می
داریم.
وی افزود: در این روزهای سخت معیشتی که اسب گرانی افسار پاره
کرده و کسی به فکر محرومان نیست تلاش برخی مسئولان قابل تقدیر
است؛ در این میان حرکت جهادی و میدانی وزیر صنعت معدن و تجارت
برای فشار بر بورس جهت ارزان کردن 30 درصدی محصولات
فولادی و حرکت برای شکستن قفل انحصار خودرو ستودنی است.
این نماینده مجلس همچنین در تذکری به وزیر جهاد کشاورزی
اظهار کرد: وضعیت محصول سیب‌زمینی بسیار اسفبار است و
کشاورزان به لحاظ اقتصادی تحت فشار شدید اقتصادی بوده و
استخوان هایشان خرد شده است در این شرایط محصولات با کیفیت
آنها در انبارها مانده است. کمیسیون کشاورزی در این باره ورود
کند.