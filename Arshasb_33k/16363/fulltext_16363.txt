16363
رعایت پروتکل های بهداشتی امری واجب است/با مدیران ضعیف
برخورد می کنیم
فریدون همتی در گفت و گو با ایسنا، افزود: طی هفته‌های اخیر شاهد
روند نزولی و کاهش ابتلا به بیماری کرونا در استان هرمزگان هستیم که
این امر نتیجه رعایت مناسب توصیه ها و پروتکل های بهداشتی از سوی
مردم، عدم برگزاری تجمعات و مراسمات عروسی و ختم و استفاده از
ماسک در اماکن عمومی است.
وی اظهار کرد: برای اینکه روند نزولی و کاهش ابتلا به کرونا در
هرمزگان ادامه پیدا کند، باید همچنان مردم با جدیت تمامی توصیه ها و
اصول بهداشتی به ویژه استفاده از ماسک، فاصله گذاری فیزیکی و
اجتماعی، در خانه ماندن و عدم حضور در مکان های عمومی را رعایت
کنند.
استاندار هرمزگان خاطرنشان کرد: در تمامی محیط های کار و اشتغال
از جمله ادارات، سازمان ها، بنگاه‌های اقتصادی و تولیدی، کارگاه
ها، پاساژها، بازارها و اصناف مختلف باید همچنان با دقت و جدیت
تمامی پروتکل های بهداشتی رعایت شود و با تخلفات نیز برخورد
خواهد شد.
وی ادامه داد: از سوی ستاد ملی مقابله با کرونا، مجازات هایی برای
متخلفان پروتکل های بهداشتی در حال تدوین است تا این مجازات ها