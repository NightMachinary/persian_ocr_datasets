27109
شورا و شهرداری تعیین‌کننده صرفه و صلاح شهروندان‌اند
یک عضو هیئتعلمی دانشگاه آزاد اسلامی و وکیل پایه یک دادگستری نیز
در این نشست به این نکته اشاره کرد که در بند 14 ماده 80 منظور از صرفه و
صلاح، نه صرفه و صلاح شهر است و نه شهرداری، بلکه صرفه و صلاح
شهروندان مدنظر است.
دکتر سیدرضا آل‌محمد گفت: شهرداری ابزاری برای خدمت‌رسانی
به شهروند است و نمی‌توان آن را غایت تصمیم‌گیری در نظر گرفت.
او شورا و شهرداری را تعیین‌کننده صرفه و صلاح شهروندان دانست و
بیان کرد: قانون‌گذار به درستی این دو مفهوم را مدنظر قرار داده است.
این حقوق‌دان با بیان اینکه صرفه کمی و صلاح کیفی است، گفت: این
دو، مفاهیمی نسبی‌اند؛ بدین‌ترتیب می‌توان صرفه را چنین معنا کرد
که با صرف هزینه‌ای قرار است به دستاوردهایی برسیم که باید با هم
تعادل داشته باشند؛ به بیان دیگر باید اقتصادی باشند.
آل‌محمد بیان کرد: برای آنچه در قانون باعنوان صلاح مطرح
می‌شود، نیاز است ابتدا مشخص کنیم چه چیزی صلاح نیست.
وی افزود: صلاح با مصلحت و منفعت عمومی یکی نیست؛ چراکه
مصلحت عمومی، مفهومی است که با در نظر گرفتن اکثریت شهروندان،
به امر ابزاری بدل شده است؛ اما هدف یا امر نهایی نیست، بلکه ابزاری برای
کارآمدی است؛ از همین رو صلاح را باید خیر عمومی معنا کرد و نه