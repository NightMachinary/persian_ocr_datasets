20211
هر دو آرام شدیم و به سلول‌های خودمان برگشتیم. ساعتی گذشت تا
اینکه دوباره او را دیدم. شهروز بعد از اینکه فحاشی کرد به طرف
سرویس بهداشتی رفت. از عصبانیت دنبالش رفتم که یکباره به طرفم
حمله کرد. من هم دمپایی‌ام را به طرفش پرتاب کردم اما او دوباره چاقو
کشید. دیگر زندانیان نیز شاهد درگیری بودند. آنجا بود که چاقو را
گرفتم و یک ضربه به سینه‌اش زدم.»
متهم در آخر گفت: «باور کنید قصد داشتم مقتول را نصیحت کنم تا دست
از بداخلاقی‌هایش بردارد اما او گوشش به این حرف‌ها بدهکار نبود تا
اینکه به خاطر کینه‌ای که داشت درگیر شد و کار به اینجا رسید.»
با اقرارهای متهم، وی بعد از بازسازی صحنه جرم این بار به اتهام قتل عمد
راهی زندان شد و پرونده بعد از صدور کیفرخواست به دادگاه کیفری
یک استان تهران فرستاده شد تا اینکه در وقت رسیدگی مقابل هیئت
قضایی شعبه چهارم قرار گرفت.
اولین جلسه در حالی تشکیل شد که متهم به خاطر شیوع ویروس کرونا از
زندان به دادگاه اعزام نشد. بنابراین جسله در غیاب وی تشکیل شد و در
آن جلسه هیئت قضایی با درخواست اولیای‌دم بعد از دفاعیات وکیل
متهم، پیام را به قصاص محکوم کردند.
این حکم با اعتراض متهم به دیوان عالی کشور فرستاده شد اما قضات شعبه
چهارم دیوان این حکم را بعد از بررسی اوراق پرونده تأیید کردند.