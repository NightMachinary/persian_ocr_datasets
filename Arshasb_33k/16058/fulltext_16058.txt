16058
وزیر کشور همچنین گفت: جلساتی در قالب کمیته امنیتی و انتظامی
برعهده وزارت کشور گذاشته شد این مصوبه‌ای شورای عالی امنیت
ملی بود که به تصویب رهبری هم رسیده است مبنی بر این که وزارت
کشور عهده دار هماهنگی استان‌ها بوده و آن را تحت سیاست‌های
ستاد مبارزه با کرونا انجام دهد. اکنون که جلسات ستاد ملی کرونا به
ریاست آقای روحانی برگزار می‌شود پیگیری‌های خوبی صورت
گرفت. ایشان جلسات متعددی در سطح ملی و تماس‌های با استانداران
وارتباطاتی با کارخانجات و واحدهای تولیدی داشته مه موفق هم
بوده است. امیدواریم در این مرحله روند کار در کل کشور به خوبی
پیش برود ضمن آن که تسلط کافی و کامل و تجربه و آگاهی خوب و
امکانات ومنابع داریم.
رحمانی فضلی ادامه داد: روند کرونا در خیلی از استان‌ها کاهشی است
مثلا از گیلان پرسیدم که گفتند در ایام عید 2000 نفر در تخت
بیمارستانی بستری بودند که الان به 400 تخت رسیده است. وضعیت
مازندران وخراسان هم همین گونه است البته این بدان معنا نیست که
شرایط به گونه‌ای است که فعالیت‌ها عادی باشد باید کار را ادامه دهیم؛ از
یک طرف نظام حاکمیت و مسوولان هستند و از طرف دیگر مردم که به
خوبی مشارکت داشته و باید ادامه دهند. امیدواریم طول عمر بیماری و
میزان فوتی‌ها و هزینه‌های انسانی کم شود.