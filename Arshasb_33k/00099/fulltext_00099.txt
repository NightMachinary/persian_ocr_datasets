99
پیوسته ادامه داد: در 9 ماهه گذشته شهرستان‌های کرمان، راور و
فاریاب بیشترین وقوع زلزله را داشتند ضمن اینکه هشت زلزله بین 4 تا 5
ریشتر و یک زمین لرزه بالای 5 ریشتر امسال در استان به ثبت رسیده است.
مدیرکل مدیریت بحران استانداری کرمان در ادامه به میزان آتش
سوزی‌های 9 ماهه سال‌جاری اشاره کرد و گفت: 34 مورد
آتش‌سوزی و حریق اتفاق افتاده که در بیشتر آنها عامل انسانی دخیل
بوده و وسعت این آتش‌سوزی‌ها 1647 هکتار است.
وی به هجوم ملخ‌های صحرایی به استان اشاره کرد و افزود: در سازمان
جهاد کشاورزی شمال استان در سال گذشته 12 هزار و 800 هکتار و در 9
ماهه سال جاری 6900 هکتار و در سازمان جهاد کشاورزی جنوب
استان نیز در سال گذشته 150 هزار و 200 هکتار و در 9 ماهه سال جاری 39
هزار هکتار مبارزه صورت گرفته است. شایان ذکر است که در سال 98 و
9 ماهه سال جاری 101 هزار و 35 میلیون ریال اعتبار در این زمینه
مصرف شده است.
سعیدی با بیان اینکه در سال جاری تاکنون دو مورد تلفات جانی ناشی از
سیل و صاعقه در استان کرمان داشته‌ایم و در ادامه به خسارات
سرمازدگی دی‌ماه اشاره و تصریح کرد: از ابتدای دی‌ماه با کاهش
شدید دما مواجه شدیم که خسارات زیادی به بخش کشاورزی وارد
کرده به طوری که سرمازدگی و همچنین طوفان حدود 2400 میلیارد