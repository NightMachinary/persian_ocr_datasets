11499
قلعه‌نوی با بیان اینکه در حوزه صادرات محصولات دانش‌بنیان
متولی خاصی وجود ندارد، اظهار کرد: سازمان توسعه تجاری با حجم
وسیعی از حوزه‌های مختلف وجود دارد و نمی‌تواند نیازمندی‌های
شرکت‌های دانش‌بنیان را تامین کند؛ از این رو ما در عرصه‌های
توانمندسازی و هم حوزه ورود به عرصه‌های بین‌المللی به شرکت‌های
دانش‌بنیان خدماتی را ارائه می‌دهیم.
وی با اشاره به تشکیل 5 هزار شرکت دانش‌بنیان در کشور، گفت:
مطالعات ما نشان می‌دهد که 10 درصد از این شرکت‌ها توانمندی و
پتانسیل صادراتی دارند و از این تعداد 10 درصد، بخش قابل توجهی
وارد عرصه‌های بین‌الملل شده‌اند و اقدامات خوبی را نیز اجرایی
کردند و ما در تلاش هستیم تا این میزان شرکت‌های صادرکننده
دانش‌بنیان را افزایش دهیم.
قلعه‌نوی ادامه داد: بر اساس برنامه‌ریزی‌های انجام شده شرکت‌هایی
که پتانسیل صادراتی دارند، تقویت خواهند شد و می‌توانیم درصد
شرکت‌های صادر کننده محصولات دانش پایه را ارتقا دهیم.
توصیف صادرات دانش‌بنیان از زبان آمارها
رییس مرکز تعاملات بین‌المللی علم و فناوری اضافه کرد: بر اساس
آمارهای گمرکجمهوری اسلامی ایران در سال گذشته شرکت‌های
دانش‌بنیان به میزان 700 میلیون دلار صادرات رسمی داشتند.