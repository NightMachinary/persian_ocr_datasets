5436
انسجام اجزای حاکمیت در خراسان شمالی در عمل دیده شد
محمدعلی شجاعی در جلسه شورای اداری استان و آیین تکریم و
معارفه نماینده ولی فقیه در استان و امام جمعه بجنورد که 19 آذر ماه در
محل استانداری برگزار شد، افزود: خراسان شمالی به برکت خون سه
هزار شهید و خانواده شهدا و ایثارگران، استانی است که مردمش در
عمل ولایتمدار و با بصیرت هستند و آنگونه که لازم است در عرصه های
مختلف حضور می یابد.
وی با بیان اینکه سفر مقام معطم رهبری در سال 91 به خراسان شمالی اگر
اتفاق نمی افتاد این استان دو دهه عقب می ماند، تصریح کرد: اعتبارات
آن سفر پر برکت 1800 میلیارد تومان در تمامی حوزه ها بود که سبب شد
استان در مسیر پیشرفت و آبادانی گام بردارد.
شجاعی نداشته های استان از نظر زیرساختی را به رغم تمامی کارهای
انجام شده بسیار زیاد دانست و گفت: اما همدلی و انسجام تمامی اجزای
حاکمیت مهمترین داشته استان است و برای حل مشکلات و تامین
نداشته های استان همه پای کار هستند.
وی خاطر نشان کرد: در حوادث مختلف مانند سیل سال گذشته،
اغتشاشات به واسطه انسجام و مشارکت اجزای حاکمیت صدایی از
استان شنیده نشد و به رغم تمامی مشکلات اقتصادی، انتخابات در
خراسان شمالی با مشارکت بالا و کمترین تخلفات برگزار شد.