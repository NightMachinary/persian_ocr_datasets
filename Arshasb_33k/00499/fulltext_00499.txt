499
«آشفته شهرضایی» شاعری که از اشعارش ادب و فرهنگ می‌بارد
محمدحسین ریاحی در گفت‌وگو با ایسنا در خصوص شخصیت‌های
نامدار استان اصفهان، اظهار کرد: شهر تاریخی و فرهنگی شهرضا،
همواره پرورشگاه اشخاص و چهره‌های ماندگاری در فرهنگ این
سرزمین بوده است. در تاریخ معاصر ادب این شهر، چهره‌های برتر و
شاخصی وجود دارند که خدمات ارزشمندی ارائه داده‌اند. یکی از
این شخصیت‌ها، «قاسم سیاره» متخلص به «آشفته شهرضایی» است که
در سال 1303 هجری شمسی در شهرستان شهرضا متولد می‌شود.
وی افزود: قاسم سیاره در شرح حال خود می‌نویسد «تحصیلاتم در
شهرضا بود و به مشاغل غیردولتی مثل حسابداری و امور هنری پرداختم
و چند سال است در این زمینه بازنشسته شده‌ام. در زندگی هیچ‌گاه از
مطالعه و کسب فیض از پیشینیان و معاصران چه حضوری و چه غیابی غافل
نبودم و اکنون هم به خوشه‌چینی از ارباب معرفت، روزگار
می‌گذرانم.»
این اصفهان شناس گفت: قاسم سیاره سرودن شعر را از 18 سالگی آغاز
می‌کند و پدرش هاشم سیاره نیز شاعر بود که کتاب‌های «جنگل مولا»
و «گلشن معرفت» او مشهور است. بنابراین قاسم سیاره از یک خانواده
ادبی، معنوی و فرهنگی است.
ریاحی با بیان اینکه از اشعار قاسم سیاره ادب، فرهنگ و گوهر می‌بارد،