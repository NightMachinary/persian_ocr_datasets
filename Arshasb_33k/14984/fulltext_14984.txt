14984
دولتی که مردم به او رای داده‌اند و وعده داده که زندگی را برای مردم
آسان تر می‌سازد ، وقتی به تعهداتش عمل نکند، من شاعر نیز به خود اجازه
می‌دهم که با او راحت حرف بزنم، البته نه اینکه با بی‌احترامی و توهین،
بلکه با نهایت احترام و ادب، چون هدف رساندن صدای مردم و قشر
ضعیف به مسئولان است.
دبیر انجمن شعر طنز قندیشه مشهد در ادامه با اشاره به نقش طنز در ایجاد
امید در میان مردم بیان کرد: یکی از راه‌های به وجود آمدن امید در مردم
برگزاری همین انجمن‌های طنز است.
وی با بیان این که مسئولان ما به هنر علاقه زیادی نشان نمی‌دهند، گفت:
اگر هرچند ماه یک بار مسئولان، طنزپردازان را دعوت می‌کردند و با
آنان جلسه‌ای برگزار می‌کردند که در حضور آن‌ها آزادانه ، اما با توجه به
رعایت حریم و خطوط قرمز ، به دور از سیاه نمایی و تخریب، شعر طنز
بخوانند، هم مردم و هم مسئولان ارتباط بهتری با یکدیگر برقرار
می‌کردند و صدای مردم هم بهتر به گوش مسئولان می‌رسید.
این شاعر طنزپرداز افزود: بنده چند شعر طنز به نام شیخ علی‌اکبر
نوشته‌ام که مردم در موقعیت‌های مختلف، مانند صف نانوایی و
خیابان با او درد و دل می‌کنند و دردهای اجتماع را به لحاظ اقتصادی،
اجتماعی و رفتاری با او مطرح می‌کنند و از این شعرهای بنده استقبال
خوبی شده است.