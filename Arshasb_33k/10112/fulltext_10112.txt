10112
نظام اقتصادی خود را جراحی کردند و اینگونه نبوده که بخواهند
صرفا صفرها را حذف کنند، درصد تورم آنها به جایی رسیده بوده که
نیاز به چنین کاری داشتند.
وی افزود: میانگین تورم 10 ساله گذشته ما به عددی نرسیده که بخواهیم
چنین کاری را انجام دهیم. اقتصاد ما در کلان دچار مشکل است و من
تصور نمی‌کنم حذف چهار صفر اتفاق خاصی را رقم بزند، غیر از اینکه
مشکل هم ایجاد خواهد کرد.
شرکا ادامه داد: آیا میوه‌فروش هم چهار صفر از قیمت محصول خود کم
می‌کند؟ آیا یخچال‌ساز هم می‌تواند این کار را انجام دهد؟ آیا به طور
کل قیمت‌های اجناس تغییر خواهد کرد؟ من بعید می‌دانم این اتفاق در
شرایط فعلی تاثیر مثبتی بر اقتصاد ما بگذارد.
این فعال اقتصادی با بیان اینکه من نتایج این کار را منفی می‌بینیم، عنوان
کرد: حذف چهار صفر از پول ملی نتیجه عکس بر مهار تورم خواهد
داشت. وقتی زیرساخت‌های اقتصادی سلامت نیست، چگونه
می‌توان این کار را انجام داد؟ آیا از نرخ 18 درصد نیز چهار صفر کم
می‌شود؟
وی بیان کرد: اگر در خصوص ترکیه یا بیش از 40 کشور دیگر که این کار
را انجام دادند و چندین بار صفر پول خود را حذف کردند، مطالعه
کنید، متوجه می‌شوید که همزمان اتفاقات دیگری را نیز رقم زدند.