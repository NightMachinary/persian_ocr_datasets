31635
نمای کاملی از کارخانه‌های سیمان به چشم می‌خورد. محله امین‌آباد
در مجاورت کوه بی‌بی‌شهربانو قرار گرفته است.
«سلامت حدیدی» یکی از اهالی امین‌آباد درباره اثرات استفاده از
معادن سیمان کوه بی‌بی‌شهربانو بر زندگی مردم همجوار کوه، به
همشهری می‌گوید: «در هفته یک یا دو بار بخشی از کوه را منفجر می‌کنند
تا از معادن داخل آن سیمان استخراج کنند. انفجار برای مردم آلودگی
صوتی ایجاد می‌کند. هفته پیش آن قدر صدای انفجار بلند بود که خانم
من فکر کرد زلزله آمده است.»
«سعید طهماسبی» یکی دیگر از اهالی امین‌آباد می‌گوید:
«ریزگردهای کارخانه سیمان تنفس را برای مردم سخت کرده ‌و باعث
آلودگی شدید هوا در منطقه شده است. شاید باور نکنید اما روی
ماشین‌های ما، روی سطح دیوارهای بیرونی خانه و داخل حیاط
خانه‌ها پر از گرد سیمان است. خیلی از اهالی اینجا مشکل ریوی پیدا
کرده‌اند.»
کجای دنیا کوه را از بین می‌برند تا سیمان تولید کنند
حسن خلیل‌آبادی، رئیس شورای شهرستان ری و عضو شورای شهر
تهران، درباره تخریب کوه‌های اطراف پایتخت به‌خصوص
بی‌بی‌شهربانو می‌گوید: کوه بی‌بی‌شهربانو در منطقه سوق‌الجیشی
از لحاظ آثار باستانی و بام جنوبی تهران به شمار می‌رود. بقعه