8127
سخنگوی ستاد مدیریت کرونا در خوزستان در خصوص عدم
همکاری برخی سازمان‌ها گفت: عدم همکاری سازمان‌ها به دو بخش بر
می‌گردد؛ بخشی از این عدم همکاری در صورتی رخ می‌دهد که
دستگاهی امکانات مورد نیاز را داشته باشد اما در اختیار دانشگاه قرار
ندهد و بخش دیگر به عدم همراهی ادارات و اصناف در اجرای مصوبات
ستاد ملی مقابله با کرونا، مصوبات ستاد استانی یا مصوبات شورای
تامین خوزستان بر می‌گردد.
وی که در یک برنامه تلویزیونی صحبت می‌کرد، افزود: تمام مصوبات
ستاد ملی و استانی مقابله با کرونا لازم‌الاجرا است بنابراین اگر
دستگاهی امکانات و تجهیزات لازم برای پیشگیری از کرونا و سلامت
مردم را داشته باشد و در اختیار دانشگاه علوم پزشکی اهواز قرار ندهد،
قطعا برخورد لازم خواهد شد که نمونه‌هایی از این موارد داشته‌ایم.
نجاتی بیان کرد: برخی ادارات، اصناف و یا بانک‌ها همراهی لازم را
ندارند و روز دوشنبه نیز یکی دو مورد عدم همراهی بانک‌های
خصوصی و فعالیت آنها با وجود تعطیلی، گزارش شده است.
وی گفت: با اصناف و اداراتی که همراهی نکنند و مصوبات را جدی
نگیرند، برخورد می‌شود. مردم می‌توانند این موارد را از طریق سامانه
111 گزارش کنند. کارکنانی که مجبور به حضور در محل کار
شده‌اند نیز حتما با این سامانه تماس بگیرند.