524
اورسجی در خصوص برگزاری مسابقات لیگ برتر کبدی نیز گفت:
ستاد مقابله با کرونا در ورزش به ما هم مجوز داده و پروتکل‌هایی را برای
ما مشخص کرده است که طبق آن می توانیم مسابقات و اردوها را برگزار
کنیم. بنابراین ما پیگیر برگزاری لیگ ها هم هستیم. برگزاری به صورت
متمرکز برای تیم‌ها شاید دشوار باشد اما می توانیم به صورت پراکنده
مسابقات را انجام دهیم. یعنی تیم‌هایی که به لحاظ جغرافیایی نزدیک هم
هستند در یک روز با هم مسابقه بدهند و به شهر خود بازگردند.
رییس فدراسیون کبدی اظهار کرد: برای مسابقات قهرمانی کشور
هم همین گونه عمل می‌کنیم. کشور را به 8 منطقه تقسیم کردیم و در هر
منطقه 4 استان قرار دارند. 4 استان در یک روز با هم مسابقه می‌دهند و از هر
گروه یک تیم بالا می‌آید. در نهایت 8 تیم صعود کننده در دو روز مسابقه
می دهند تا زودتر تکلیف تیم‌های برتر مشخص شود.
وی در خصوص زمان برگزاری بازی‌های ساحلی آسیا گفت: این
مسابقات فروردین 1400 انجام خواهد شد. با شروع اردوها، تیم های
ملی ما می توانند به آمادگی کامل برسند. البته بخشی از نگرانی ما به این
خاطر است که با توجه به شیوع کرونا مسابقات در کل انجام نشود. با
شروع تمرینات و اردوها قطعا بازیکنان ما به آمادگی کامل خواهند
رسید.
آغاز اردوی تیم ملی تنیس روی میز زنان از 23 آذر