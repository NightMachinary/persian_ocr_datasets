28622
به گزارش ایسنا، مهراله رخشانی‌مهر در برنامه تلویزیونی «شب‌گرد» با
موضوع تکریم خیرین ضمن تجلیل از خدمات ارزنده خیرین
مدرسه‌ساز با اشاره به اینکه مجموعه هایی با ماموریت کار خیر متنوع
هستند، اظهار کرد: در امر مدرسه سازی مجموعه ای از افراد با روحیه
جهادی در کنار هم جمع شدند و در مجموع 130 هزار کلاس درس به
همت خیرین مدرسه ساز ساخته شد.
وی ادامه داد: شروع این کار را مدیون زحمات خیرین هستیم که در
سال 77 نهالی را کاشتند که تا به امروز به درختی تنومند تبدیل شده است
و خیرین بسیاری را در حوزه مدرسه سازی از خرد تا متمول وارد این
عرصه کرده است.
رخشانی مهر با اشاره به اینکه اهمیت کار خیر به این است که همگی در این
کار وارد شوند، گفت: گاهی افرادی در این عرصه وارد می‌شوند که
توانمالی زیادی ندارند و با حمایت دیگران ایجاد خیرات و برکات
داشتند، گروه های جهادی و دانش آموزی داریم که به سراغ افراد
مختلف می‌روند تا آنها را به سمت مدرسه سازی سوق دهند و نمونه آن هم
کار موسسه خیریه دست‌یاری به دشتیاری بود که به همت جوانی 19
ساله پایه گذاری شد، جوانی که دوران تحصیلش در انگلیس گذراند و
به ایران برگشت و در منطقه سیستان و بلوچستان مشغول مدرسه سازی
شد.