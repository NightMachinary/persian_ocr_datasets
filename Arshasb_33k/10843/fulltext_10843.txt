10843
نخستین شریک تجاری آنکارا در خاورمیانه است، به دلیل خشم
حاکمان امارات از دولت مصر بود.
از سوی دیگر، مولود چاووش‌اوغلو، وزیر خارجه ترکیه اخیرا اعلام
کرد، مصر و آنکارا به دنبال تعیین نقشه راهی برای تقویت روابط
دوجانبه هستند.
وی اواخر ماه دسامبر اعلام کرد، به منظور تقویت روابط دوجانبه،
ارتباطات در سطح اطلاعاتی ادامه دارد.گفتگوها در سطح وزارت
خارجه دو کشور است وارتباط میان دو طرف همچنین از طریق
نمایندگان در آنکارا و قاهره صورت می گیرد.
چاووش اوغلو گفت، با سامح شکری، همتای مصری خود در
نشست‌های بین‌المللی دیدار کرده است و دو طرف بر لزوم همکاری
برای ترسیم نقشه راهی برای روابط دوجانبه تاکید کرده اند.
وی درباره سفر اخیر هیئت مصری به لیبی گفت، قاهره پس از مدت زمانی
طولانی هیئتی به طرابلس فرستاد. این سفر ارتباطی به سفر خلوصی
آکار، وزیر دفاع ترکیه به لیبی ندارد.
وزیر خارجه ترکیه افزود، ترکیه و مصر دنبال این مساله هستندکه
براساس اصل عدم تعارض در مجامع بین‌المللی حرکت کنند. به عنوان
مثال مصر در نشست اخیر سازمان همکاری اسلامی اعتراضات خود را
درباره برخی از مسائل مطرح کرد.