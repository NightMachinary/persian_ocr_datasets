18444
عزیزاله شهبازی در جلسه ستاد بازآفرینی شهری استان البرز که روز سه
شنبه 21 مرداد در سالن شهدای دولت استانداری برگزار شد، با اشاره به
اهمیت این جلسه، افزود: بازآفرینی شهری از سال 93 در دستور برنامه
های دولت قرار گرفت و دستورالعمل آن نیز به استان ها ابلاغ شد.
به گزارش ایسنا، وی ادامه داد: این جلسه اهداف بسیار مهمی دارد و عدم
حضور برخی از مدیران جای سوال دارد.
شهبازی گفت: انتظار می‌رود ستاد بازآفرینی شهری از امروز با اهتمام
ویژه دنبال و مصوبات آن ساختاریافته و نظام مند و تا حصول نتیجه
پیگیری شود.
وی افزود: بخش بزرگی از بار سنگین تحقق انقلاب اسلامی بر دوش طبقه
متوسط و اقشار ضعیف جامعه بوده که در مسیر استقلال، آزادی و
جمهوری اسلامی جان فشانی کرده اند.
استاندار البرز اضافه کرد: بر این اساس باید برای رفاه و آرامش این
اقشار تلاش بیشتری داشته باشیم، همان طور که مورد تاکید مقام معظم
رهبری است و نمونه ای از آن طی ماه های اخیر حمایت های ویژه ای از
آسیب دیدگان شیوع کرونا صورت گرفت.
وی گفت: وزیر محترم کشور در راستای پیشگیری از آسیب های
اجتماعی مسئولیت خطیری دارند و هر ماه گزارشی از این روند را به
محضر مقام معظم رهبری ارائه می دهند.