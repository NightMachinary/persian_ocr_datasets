16649
علل رشد و عدم کاهش شیوع کرونا در استان‌های خود را شناسایی
کنند تا متناسب با علل رشد و افزایش این بیماری، محدودیت‌های
هوشمند به مرحله اجرا گذاشته شود.
رئیس‌جمهور افزود: کماکان ضروری است مردم از حضور در
اجتماعات، دورهمی‌ها، مراسم عروسی و عزا و مکان‌های سرپوشیده
پرهیز کنند و استفاده از ماسک که تاثیر خود را به خوبی نشان داده، به
عنوان یک ضرورت و اجبار، مورد مراعات قرار گیرد.
باید زندگی جدید سازگاری با ویروس کرونا را تجربه کنیم
روحانی همچنین خطاب به مردم گفت که «دستورالعمل‌های
بهداشتی ستاد ملی مبارزه با کرونا صرفا توصیه‌های پزشکی نیست و
باید به مثابه مقرارت پزشکی لازم‌الاجرا به آن نگریسته شود تا بتوانیم
این بیماری را مهار کنیم. در همین ارتباط باید زندگی جدید
سازگاری با این ویروس را تجربه کنیم و رعایت دستورالعمل‌ها باید به
عادت همگانی تبدیل شود.»
رئیس‌جمهور همکاری بیشتر سازمان‌های مردم‌نهاد و ایجاد
پویش‌های اجتماعی در نهادینه کردن فرهنگ اجرای
دستورالعمل‌های مرتبط با مقابله با کرونا را ضروری خواند و از مردم
خواست در کنار نهادهای نظارتی، در یادآوری ضرورت اجرای
دستورالعمل‌های بهداشتی به یکدیگر فعال باشند.