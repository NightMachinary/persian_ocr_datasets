5573
سیاست کینه‌توزانه و خصمانه اسلام‌ستیزی که توسط صهیونیسم
بین‌المللی و استکبار جهانی هدایت می‌شود، به‌یقین با طراحی عوامل
خودفروخته رسانه‌های سازمان‌های صهیونیستی آمریکا و برخی
دولت‌های اروپایی، طرح‌ریزی‌شده و برای اجرا به مزدوران
جنایتکار که در لباس روشنفکری یا رسانه‌ای و با اسم برخورداری از
آزادی بیان در دنیای دروغین و متمدن غربی جولان می‌دهند، به اجرا
گذارده می‌شود. اهانت به قرآن مجید و پیامبر رحمت، توهین به همه
ادیان آسمانی است.
اسلام زنده و پویا است و این‌گونه تلاش مذبوحانه بیان‌گر
تأثیرگذاری دین مبین اسلام بر وجدان‌های بیدار جوامع و احساس
تنفر از دشمنان قسم‌خورده اسلام و مسلمانان از گسترش روزافزون این
دین مبین الهی در سراسر گیتی است.
ما جمع رزمندگان و امت خونگرم و همیشه در صحنه هرمزگان، ضمن
محکومیت شدید اهانت به ساحت مقدس پیامبر نور و رحمت، حضرت
محمد(ص) و تسلیت و تعزیت به محضر مبارک حضرت ولی‌عصر(عج)
و مقام معظم رهبری(مدظله‌العالی) نفرت و انزجار خود را از شیطان
بزرگ، آمریکا و هم‌پیمانانش اعلام می‌کنیم».