31632
کونته: سخت می توان پس از چنین بازی عصبانی شد
به گزارش ایسنا و به نقل از آس، اینتر دوشنبه شب در یک چهارم نهایی لیگ
اروپا 2 بر یک لورکوزن را شکست داد و به نیمه نهایی صعود کرد. آنتونیو
کونته پس از بازی گفت: رضایت کاملی از همه دارم چون بازی خیلی
خوبی به نمایش گذاشتیم. برای این دیدار خود را به طور مناسبی آماده
کردیم و اجازه بازی به لورکوزن ندادیم. مالکیت توپ را در اختیار
داشتیم. می توانستیم آرام تر هم باشیم. البته تقریبا به هیچ وجه آزار
ندیدیم. من تنها می توانم به پسرانم تبریک بگویم چون می خواهند نشان
دهند در حال ساختن فصل مهمی هستند. اکنون می توانیم در یک نیمه
نهایی اروپایی بازی کنیم و باید از این اتفاق خوشحال باشیم.
سرمربی اینتر درباره روملو لوکاکو اظهار کرد: او فصل خیلی خوبی
داشت و از تیم حمایت کرد. داشتن مهاجم هایی همچون لوکاکو،
لائوتارو مارتینس و الکسیس سانچس اهمیت زیادی دارد اما باید
همه از تیم تشکر کنندچون در گروهی حضور دارند که اجازه می دهد
توانایی های فردی تا بالاترین حد خود را نشان دهند.
سرمربی ایتالیایی در پایان اظهار کرد: سخت است پس از چنین بازی
عصبانی شد. تنها به پسران به خاطر عملکردشان می توانم تبریک بگویم.
سپس عملکردمان را بررسی خواهیم کرد تا ببینیم در چه بخش هایی می
توانیم بهتر شویم.