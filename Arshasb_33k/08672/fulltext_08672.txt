8672
عصر برگزار شوند، پرسشی منطقی به نظر می‌رسد.
در فضای باز تئاتر شهر صندلی‌های نسبتا زیادی چیده شده است؛
صندلی‌هایی با فاصله اجتماعی یک و نیم متری اما کمتر تماشاگری
طاقت این را دارد که در برق آفتاب روی این صندلی‌ها جای بگیرد و
تئاتر خیابانی ببیند. با این حال در هر گوشه‌ای که درختی سایه انداخته،
جمعیت بیشتری در پناه آن به تماشا ایستاده‌اند. با این تفاوت که فاصله
اجتماعی‌شان خیلی کمتر از یک متر و نیم است.
مسئولان دفتر تئاتر خیابانی به این فکر می‌کنند که شاید ساعت برنامه را
تغییر بدهند تا مخاطبان بیشتری به تماشای این نمایش‌ها ترغیب شوند.
آنها فعلا در حال آزمون و خطا هستند.
سکویی در نظر گرفته شده برای حضور بازیگران و اولین نمایشی که
اجرا می‌شود، «کویید 18» به کارگردانی امیرحسین انصافی است.
پس از آن چهار گروه دیگر هم در نوبت اجرا هستند. گروه‌های اجرایی
در فرصتی بسیار اندک شاید در حد یکی دو روز نمایش‌های خود را برای
این اجراها آماده کرده‌اند. عنوان برنامه، «من، تو، ما، تئاتر، زندگی،
کرونا» است. به گروه‌ها پیشنهاد شده بر این تیتر متمرکز شوند ولی
اجباری به این پایبندی هم نیست و برخی، نمایش‌هایشان را با
موضوعات دیگری اجرا می‌کنند.
قرار است این برنامه به مدت 10 روز یعنی تا پایان خرداد ادامه داشته باشد و