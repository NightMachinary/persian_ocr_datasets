16189
بهبود دهیم. در حال حاضر نیز همه بازیکنان در سلامت کامل هستند و
تمرینات‌شان را زیر نظر مربیان و در شرایط قرنطینه ادامه می‌دهند.
سرمایه بزرگ ما همین بازیکنان هستند و ما هم همیشه حامی آنها
خواهیم بود.
سرپرست باشگاه پرسپولیس درباره گمانه‌زنی‌هایی که برای ادامه
لیگ مطرح می‌شود، تصریح کرد: ما به هیچ وجه ازحق‌مان کوتاه
نمی‌آییم. به هرشکلی که بخواهند برای ادامه لیگ برنامه‌ریزی کنند ما
حاضر به بازی هستیم، چون ما بهترین تیم لیگ بوده و هستیم‌ و به امید خدا و
با حمایت هواداران با اقتدار قهرمان خواهیم شد. در این میان طبیعی
است که رقبای ما بخواهند لیگ نیمه‌تمام بماند.
رسول‌پناه: خطری پرسپولیس‌ را تهدید نمی‌کند/ پرونده زلاتکو و ایگور
بسته شده است
به گزارش ایسنا، مهدی رسول‌پناه درباره آخرین وضعیت پرونده
برانکو ایوانکوویچ اظهار کرد: نگرانی‌های هواداران پرسپولیس
را کاملا درک می‌کنیم و می‌خواهم از همین‌ جا به آنها بگویم در پرونده
آقای برانکو و دستیاران ایشان با توجه به اقدامات صورت گرفته و در
دست انجام، هیچ تهدید انضباطی، در محدوده جرایمی چون
محرومیت، بسته شدن پنجره و کسر امتیاز، پرسپولیس را تهدید
نمی‌کند.