30574
وی خاطرنشان کرد: حال این سوال پیش می‌آید که چرا در مقابله با
کرونا عده‌ای بی‌تفاوت و عده‌ای بسیار مضطرب هستند؟ برای درک
این موضوع باید به باورهای بنیادین بازگردیم، از بدو تولد تا زمانی
که فرد شخصیت خود را پیدا می‌کند مسائلی به عنوان باورهای ذهنی در
ذهن کودک حک می‌شود که البته آموزش والدین در به وجود آمدن این
باورها تأثیر بسزایی دارد.
هنردار تصریح کرد: یکی از باورهای ذهنی افراد میزان
آسیب‌پذیری است اینکه آنان آسیب‌پذیر هستند یا خیر؛ برای مثال
برخی از نواجوانان باور دارند که آسیب‌پذیر نیستند و می‌گویند من
معتاد نمی‌شوم، اگر این فرد در سنین بالا به رشد و بلوغ کافی نرسد این تفکر
در بزرگسالی نیز همراه او خواهد بود؛ اینجاست که اگر به یک بحران
سلامت همچون کرونا برخورد کنیم این‌گونه افراد مسائل بهداشتی
را رعایت نخواهند کرد چون معتقدند که آسیب‌پذیر نیستند.
وی عنوان کرد: اما در مقابل افرادی که فکر می‌کنند آسیب‌پذیر
نیستند عده‌ای نیز وجود دارند که تصور می‌کنند آسیب‌پذیر هستند،
این باورها زمانی شکل می‌گیرد که به اندازه کافی مطرح شده باشد، در
حقیقت اگر بیش از حد به نیازهای کودک توجه کنیم در بزرگسالی دچار
این اختلال می‌شود. این‌گونه افراد معمولاً در شرایطی همچون کرونا
از منزل خارج نشده و در موقعیت‌های اجتماعی حاضر نمی‌شوند.