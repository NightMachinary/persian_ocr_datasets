27122
محصول را پیش خرید کرده و دوزهایی از این واکسن را دریافت
خواهند کرد. البته با توجه به محدودیت‌ها، احتمالا این واکسن بر
اساس اولویت‌ها و در ابتدا برای کادر درمان مورد استفاده قرار
خواهد گرفت.
ریاحی اضافه کرد: پس از آن، نوبت به سایر کشورها می‌رسد که با خرید
واکسن، نسبت به واردات آن اقدام کنند. در نهایت سازمان بهداشت
جهانی، احتمالا برای کشورهای بسیار فقیر وارد عمل شده و واکسن
هایی را در اختیار آنها قرار خواهد داد.
وی درباره محدودیت‌های موجود در مسیر تولید و عرضه واکسن
کرونا، توضیح داد: در خبرها آمده که این واکسن احتمالا دو
مرحله‌ای خواهد بود، به این ترتیب، احتمالا هر میزان دوزی که تولید
شود، تنها در نیمی از همان عدد برای انسان‌ها مصونیت ایجاد می‌کند. از
سوی دیگر، خطوط تولید اساسا محدودیت‌هایی دارند و اینکه انتظار
داشته باشیم ناگهان این شرکت برای نیمی از جهان واکسن تولید کند،
قطعا دور از انتظار خواهد بود. موضوع حمل و نقل و نگهداری نیز دیگر
دشواری است که باید برای واکسینه کردن جهان به آن توجه جدی
داشت.
عضو اتاق بازرگانی تهران، افزود: البته در میان این دشواری‌ها، باید به
یک موضوع امیدوارکننده نیز اشاره کنیم. در کنار شرکت فایزر،