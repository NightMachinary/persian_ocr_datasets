9645
ترامپ: ما پیروز خواهیم شد!
به گزارش ایسنا، دونالد ترامپ، رئیس جمهوری آمریکا در پیام‌هایی
توییتری نوشت: همه می‌پرسند که چرا نظرسنجی‌های اخیر ریاست
جمهوری درباره من تا این حد غلط هستند. چون آنها جعلی هستند،
درست مثل بیشتر رسانه جریان تنبل!
او ادامه داد: بسیار خوشوقتم که اعلام کنم من رونا مک‌دنیل را برای
ادامه کارش به عنوان رئیس کمیته ملی جمهوری‌خواهان کاملا
حمایت و تایید می‌کنم. با 72 میلیون رای، ما بیش از هر رئیس جمهور
مشغول به کاری در تاریخ آمریکا رای گرفته‌ایم و پیروز خواهیم شد!
ترامپ نوشت: هیچکس نمی‌خواهد گزارش بدهد که پنسیلوانیا و
میشیگان به ناظران ما اجازه تماشا یا نظارت بر آرا را ندادند. این
مسوولیتی در قبال صدها هزار رای است که نباید اجازه شمارش به آنها
داده شود. بنابراین، من به راحتی در آن دو ایالت برنده هستم. اخبار را
گزارش دهید!
رئیس جمهوری آمریکا که بارها نتایج انتخابات کشورش را که به
سود جو بایدن است، به چالش کشیده، گفت: رسانه لیبرال می‌گوید که
تقلب آرا اتفاق نیفتاده است. آنها دروغ می‌گویند. کسی از
هویت‌های اشخاص متوفی برای رای دادن در این انتخابات ریاست
جمهوری استفاده کرده است. بیایید این هم دلیل.