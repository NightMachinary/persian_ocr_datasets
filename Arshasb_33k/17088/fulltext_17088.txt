17088
کردند که باید انقلابی بیندیشد وعمل کند.
رییس قوه قضاییه ابراز امیدواری کرد که در سال جاری با استفاده از
همه تجربیات گام‌های خوبی در دستگاه قضایی برداشته شود و مردم
تحول را کاملا احساس کنند.
رییسی خاطرنشان کرد: مردم باید احساس کنند که دادگستری ملجا و
پناهگاه است و هرکس مراجعه کند، مشکلش حل می‌شود و اگر مشکل او
حل شدنی نیست، با روی خوش و مهربانی با او برخورد می‌شود.
وی ضمن تاکید بر برخورد با جرایم سازمان یافته و خشن و فساد، گفت:
دادگستری باید ملجا و پناهگاه برای مظلومان باشد و این نگاهی است که
امروز در دادگستری می‌تواند به مردم آرامش دهد.
رئیسی ادامه داد: در بازدید از دادگستری شهرستان شهریار خانمی در
راهرو دادگستری به من مراجعه کرد و گفت 4 سال است که همسرم اجازه
نمی‌دهد فرزندم را ببینم. این مادر مظلوم واقع شده است و ما در
جایگاهی هستیم که می توانیم این رفع ظلم را انجام دهیم؛ لذا همکاران
این نکته را مورد توجه قرار دهند.
وی با بیان اینکه رمز موفقیت ما آن است که تداوم سلامت در قوه قضاییه
را پاس بداریم، گفت: باید تاکید کنیم کوچکترین ناسلامتی‌ای در
دستگاه قضایی نباشد.
رئیس قوه قضاییه افزود: در نشستی که روز گذشته با برخی از وکلا