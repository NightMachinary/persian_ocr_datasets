22394
کشورهای توسعه‌یافته و موفق در نظام مالیاتی که درصد کمی از
فعالان اقتصادی عمده درآمدهای مالیاتی را تأمین می‌کنند، از ابزار
ریسک و تمکین استفاده می‌کند و برای سایر بخش‌ها نیز به‌عنوان یک
ابزار حاکمیتی به دنبال باز توزیع عادلانه منابع و ثروت خواهیم بود.
مسیحی ادامه داد: یکی از برنامه‌های محوری سازمان امور مالیاتی
کشور در سال جاری اجرای ماده 97 قانون مالیات‌های مستقیم است
که بر مبنای سه ضلع ریسک، تمکین و اهمیت پرونده‌های مالیاتی و
مودیان مالیاتی بنا شده است.
وی گفت: بر اساس قانون به سازمان امور مالیاتی اجازه داده‌ شده که
اظهارنامه فعالان اقتصادی را بپذیرد و آن درصدی که پر ریسک هستند
و صادقانه اظهارنامه و درآمدهای خود را ابراز نکرده‌اند، بررسی و
رسیدگی می‌کند. ما امسال برای اولین ماده 97 را اجرا می‌کنیم و
می‌خواهیم اظهارنامه مودیان مالیاتی کم ریسک را بدون رسیدگی
قطعی کنیم.
معاون سازمان ادامه داد: در همین راستا هم‌زمان از اختیار ماده تبصره
100 قانون مالیات‌های مستقیم استفاده کرده و کسانی که این شرایط را
قبول کرده‌اند، مالیات آن‌ها قطعی شده است. با این کار بیش از یک‌
میلیون و هفتصد هزار مودی خرد از دور خارج شدند و اظهارنامه و
پرونده ایشان نیاز به رسیدگی ندارد، مگر اینکه مدارک و اطلاعات