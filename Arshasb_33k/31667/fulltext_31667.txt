31667
درست است که رئال مادرید در این ماه ها ثبات نداشته است اما داستان
داربی کاملا متفاوت است و کوکه کاملا از این موضوع آگاهی دارد.
هافبک اتلتیکومادرید گفت: بازی هیجان انگیزی است. روز خاصی
در تقویم است و با اشتیاق و هیجان به استقبالش می روید تا همه چیز خوب
پیش برود. داربی ها داربی هستند و فرقی نمی کند دو تیم در کجای
جدول قرار داشته باشند. همیشه بازی های خاصی محسوب می شوند.
زوج لوییس سوارس و ژائو فلیکس در اتلتیکو جواب داده است و این
دو بازیکن در کنار هم بازی های خوبی را به نمایش گذاشتند. کوکه
درباره دو مهاجم قرمز و سفیدپوشان اظهار کرد: سوارس می داند
چگونه زمان بندی کند و گل های زیادی به ثمر می رساند. او تشنه گلزنی
است. همیشه می خواهد دروازه حریف را باز کند. همه عناوین را به
دست آورده است و باز هم بیشتر می خواهد. فلیکس روز به روز بهتر می
شود و کم کم تبدیل به بازیکنی خواهد شد که در اتلتیکو رویایش را
داشتیم.
هافبک اسپانیایی در مورد رقیب فردایشان گفت: مادرید همیشه
مادرید است. رقابت می کند و زمانی که کمترین انتظار را دارید برای
قهرمانی در لالیگا، لیگ قهرمانان اروپا و کوپا دل ری می جنگند. همه از
بد بودن مادرید صحبت می کنند اما سپس این تیم در بالای جدول قرار
می‌گیرد و برای همه عناوین رقابت می کند.