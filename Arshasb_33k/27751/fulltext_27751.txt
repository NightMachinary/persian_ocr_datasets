27751
است. مشکلات ما وارث و نتیجه مدیریت مدیران و تصمیم‌گیران قبلی
است. در دوره جدید برای اینکه آثار تاریخی کم نشود، شهرداری و
شورای شهر به موضوعات زیادی وارد شده تا فضا، آثار و بافت معنوی
اطراف حرم را که می‌توان آن را حفظ کرد، حفظ کند و یا با بازسازی
آن‌ها را برگرداند. از جمله آن‌ها خانه‌های تاریخی و میراثی در حال
تخریب است که شهرداری تعداد زیادی از آن‌ها را خریداری کرده و
در حال بازسازی آن‌هاست. حسینی‌پویا با بیان اینکه «بدنه‌سازی
بازار فرش و بازار سرشور توسط شهرداری آغاز شده است»،
خاطرنشان کرد: همچنین شهرداری بازسازی سرای عزیزالله اف و
بازار عباس‌قلی‌خان را شروع کرده است. ما مصوبه‌های زیادی در
خصوص بافت‌های تاریخی و خانه‌های واجد ارزش در شورای
اسلامی شهر داشتیم تا بافت قدیمی و معنوی اطراف حرم را حفظ کنیم. ما
مسیر خیابان را به گونه‌ای تغییر دادیم که مسجد مروی‌ها حفظ شود.
میراث فرهنگی و تاریخی ما باید حفظ شود که دغدغه آن در شورا،
مدیریت شهری، استانداری و... وجود دارد. شورای عالی
شهرسازی و معماری باید در جایگاه قانونی خود بنشیند
وی افزود: بنابراین نباید اجازه بدهیم کسانی از خارج از استان و
کسانی که بعد از 20 سال متوجه می‌شوند نظرشان در خصوص طرحی
اشتباه است، مداخله‌ای داشته باشند. آنها باید فقط نظارت داشته باشند.