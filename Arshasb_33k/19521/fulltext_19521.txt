19521
حسنعلی فولادی، امروز چهارشنبه 23 مهرماه به خبرنگاران اعلام
کرد: نشان ملی مرغوبیت صنایع دستی در راستای افزایش سطح
مرغوبیت کیفی و اصالت بخشی محصولات تولیدی و شناسنامه دار
کردن محصولات تولید شده صنعتگران، توسط وزارت مطبوع و
پس از انجام جلسات کارشناسی و داوری آثاری که متقاضی اخذ این
نشان هستند پیش بینی شده و به صنعتگران اعطا می‌شود.
وی افزود: خوشبختانه دو نفر از صنعتگران فعال صنایع دستی
شهرستان بیرجند در رشته‌های دوخت البسه سنتی و ساخت
زیورآلات سنتی با مجموع ارسال سه اثر، موفق به اخذ سه شناسه ملی
مرغوبیت شدند.
به گزارش ایسنا، رئیس اداره میراث فرهنگی بیرجند یادآور شد: زهرا
چمنی؛ یک اثر در رشته دوخت البسه سنتی و راضیه فریور دو اثر در رشته
ساخت زیورآلات برای اخذ نشان ارسال کرده بودند که موفق به
دریافت این نشان شدند.