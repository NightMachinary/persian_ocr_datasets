20591
وی درباره مشکلات بودجه فدراسیون کشتی و گلایه های مطرح شده
در اینباره نیز خاطرنشان کرد: خواهش می کنم یکسری دوستان
منصفانه نقد کنند نه مغرضانه. ورزش رابطه مستقیم با اقتصاد دارد، مثل
چین و روسیه و آمریکا که در اقتصاد خوب هستند و در ورزش هم خوب
کار می کنند. روزی که رییس فدراسیون قبلی استعفا داد دلار 10 تومن
بود و می گفتند نمی چرخد اما امروز بالای 26 هزار تومان است و واقعا
کارها نمی‌چرخد. از 12 میلیارد و 800 میلیون،وزارت ورزش فقط 2
میلیارد و دویست سیصد داده است.
دبیر خاطرنشان کرد: تمام مسابقاتی که شرکت می کنیم دلاری است.
بلیت، هتل و لایسنس همه دلاری است و برای هر سفری باید میلیاردی
هزینه کنیم. وزیر و معاون وزیر ورزش واقعا کمک می کنند اما مشکل ما
با بخش مالی وزارت ورزش است. ما خودمان پیگیری کردیم مجلس ده
میلیارد مازاد بودجه وزارت به کشتی اختصاص داده است.من بودجه
12 میلیاردی کشتی را قبول نمی کنم. بودجه کشتی با این قیمت دلار
واقعا مشکل جدی دارد و دولت و مجلس باید نگاه ویژه داشته باشند.
رییس فدراسیون کشتی، ادامه داد: حالا هر چه بوده من شدم مسئول
کشتی. به همه اهالی کشتی ارادت دارم اگر نکته ای به ذهنشان می رسد
زنگ بزنند یا بیایند فدراسیون بگویند. اگر واقعا انتقادی دارند به من
بگویند نه اینکه در خبرگزاری ها بگویند.