30043
حضور جمعی از مسئولان استان و شهرستان برگزار شد، گفت: این
کارگاه با فعالیت تولیدی و آموزشی و با اشتغال مستقیم 10 نفر از زنان
سرپرست خانوار و اشتغال غیرمستقیم 30 نفر در روستای بند ریحان
شهرستان خمین فعالیت خود را آغاز کرد.
قاسم کاظمی با بیان اینکه برای این کارگاه بالغ بر یک میلیارد و 400
میلیون ریال صرف شده است، گفت: برای این پروژه 400 میلیون ریال
تسهیلات کم بهره و 100 میلیون ریال کمک بلاعوض توسط اداره کل
میراث فرهنگی استان صورت گرفته است.
وی با اشاره به اینکه محوطه سازی کارگاه تولیدی آموزشی یاد شده با
همکاری بخشدار مرکزی انجام خواهد شد، بیان کرد: راه‌اندازی
اینگونه کارگاه‌های تولیدی می‌تواند از مهاجرت روستاها به شهرها
جلوگیری کند.
قاسمی اضافه کرد: استان مرکزی با حدود هشت هزار هنرمند فعال
صنایع‌دستی دارای 10 بازارچه دائم صنایع دستی است و تقریبا در همه
شهرستان‌های استان این بازارچه‌ها فعالند.
به گزارش ایسنا، قاسمی در خصوص افتتاح نمایشگاه صنایع دستی در
نگارخانه سرو پارک مادر اراک نیز بیان کرد: این نمایشگاه ویژه آثار
برگزیده‌ هنرمندانی است که موفق به اخذ نشان ملی و مهر اصالت جهانی
شده‌اند.