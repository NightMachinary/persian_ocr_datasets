31633
کوه بی‌بی‌شهربانو آب می‌شود
به گزارش ایسنا، روزنامه همشهری نوشت: «سکوت است و سکوت،
حتی صدای باد نمی‌آید. درون حفره عمیق دره‌مانندی به وسعت چند
هزار متر مربع ایستاده‌ایم. یک سمت دره دیوار سنگی تکه‌تکه شده به
ارتفاع حدود 150متر قرار دارد. بالای دیواره کنده‌شده، خورشید
وسط آسمان است. بر لبه دیوار، بولدوزری با چنگال‌های آهنی به جان
کوه افتاده است. تصویر بولدوزر در فضای ضد نور، سیاه، دور و
کوچک است ولی وقتی به هیبت دره که توسط بولدوزر خورده‌ شده
چشم می‌دوزید، بولدوزر هر لحظه بزرگ و بزرگ‌تر می‌شود؛ تا جایی
که بلندی صدایش در فضا می‌پیچد. سمت دیگر دره، تکه‌سنگ‌های
شکسته روی هم تلنبار شده‌اند. در انتهای سنگ‌ها و امتداد دره نگاهتان
می‌رسد به اتوبان، بعد ردیف ماشین‌های در حال عبور، انبوه
ساختمان‌های سر به فلک کشیده و آسمان دودگرفته و هوایی که توان
چرخیدن ندارد. گویا تکه‌سنگ‌های شکسته بر تصویر شهر آوار
شده‌اند.
اینجا کوه تاریخی بی‌بی‌شهربانو میراث طبیعی شهر ری و جنوب
پایتخت است. هسته اصلی معماری بی‌بی‌شهربانو در کوه، بنای
تاریخی مربوط به دوران ساسانیان است. از بالای کوه که بلدوزرها و
ماشین‌آلات سنگین تکه‌تکه‌اش کرده‌اند نگاه که می‌کنید، آثار