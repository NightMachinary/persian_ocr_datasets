8937
پژوهش‌ها گزارش‌هایی در این خصوص تهیه کرده و به مجلس
فرستاده اما این موضوع باید در مجلس بعدی مورد بررسی قرار بگیرد؛
چرا که این گزارش‌ها باید به کمیسیون‌ها ارجاع شده و به دقت بررسی
شود چرا که زمان زیادی می‌گیرد.
نماینده مردم شاهین شهر در مجلس در ادامه تذکر شفاهی خود در مورد
بازار بورس، گفت: زیرساخت‌های بورس در گذشته 80 هزار بوده که
طی چند سال اخیر به 180 هزار نفر افزایش پیدا کرده اما هم اکنون دو
میلیون نفر در حال ثبت معامله هستند. زیرساخت‌های بورس از نظر
الکترونیک باید توسعه پیدا کند که در آینده با آزادسازی سهام عدالت
دچار مشکل نشویم.
رئیس مجلس شورای اسلامی در پاسخ به این گفته حاجی دلیگانی اظهار
کرد: نکته شما درست است، مسئولان فکرهایی در این خصوص
کرده‌اند که ظرفیت را ارتقا بدهند؛ چرا که خیلی افراد می‌خواهند با دو
یا سه میلیون سهام خرد بخرند و بتوانند در این حوزه سرمایه گذاری
کنند.