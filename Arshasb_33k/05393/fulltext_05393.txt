5393
انجام همکاری های لازم برای تامین ماسک به منظور اجرای نذر سلامت
در خراسان شمالی
محمد رضا موفق در گفت و گو با ایسنا، با اشاره به اینکه در حال حاضر
تولید ماسک در استان تقریبا متناسب با نیاز استان است، گفت: به طور
قطع موافق اجرای نذر سلامت و توزیع ماسک در میان نیازمندان
هستیم و در همین راستا همکاری های لازم نیز انجام خواهد شد.
وی افزود: فقط در این راستا باید نشستی با سازمان تبلیغات اسلامی و
هیات های مذهبی برگزار شود و برنامه ریزی های لازم صورت گیرد.
موفق با بیان اینکه قیمت ماسک تولیدی در این استان نسبت به تولیدات
سایر استان 100 تا 200 تومان ارزانتر است، ادامه داد: به همین دلیل با این
ماسک در ابتدا نیاز بیمارستان ها، بانک ها، ادارات، مکان های
پرتجمع که نیاز ضروری به ماسک دارند مرتفع می شود و نیاز خیران نیز
تا جاییکه امکان دارد، تامین خواهد شد.
وی اظهارکرد: روزانه 40 تا 50 هزار عدد ماسک در استان تولید می شود
و از سوی دیگران مقداری که خیران نیز نذر ماسک دارند در مقدار بالایی
است می توان مابقی نیاز آن ها را از سایر استان ها همانند مشهد تامین کرد.
این مقام مسئول تصریح کرد: در حال حاضر تولید ماسک در خراسان
رضوی زیاد و به وفور است و می توان کمبودها را از آنجا تامین کرد.
انجام پیگیری‌ها در سطوح ملی برای رفع مشکل آب آشامیدنی گیلان