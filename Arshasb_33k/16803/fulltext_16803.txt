16803
نتایج این بررسی‌ها نشان داد که با استفاده از این دو فرمول بهینه، می‌توان
سس مایونز با میزان کلسترول کم و ویژگی‌های مشابه با نمونه اصلی را
تولید کرد.
در این رابطه، محمد گلی، دانشیار و پژوهشگر گروه علوم و صنایع
غذایی دانشگاه آزاد اسلامی واحد خوراسگان اصفهان و همکارش
می‌گویند: «بر اساس بررسی‌هایی که ما انجام دادیم، نمونه‌های 50
درصد جایگزینی شیر کنجاله با زرده تخم مرغ به همراه 0.16 درصد
صمغ و همچنین نمونه 87 درصد جایگزینی شیر کنجاله با زرده تخم
مرغ به همراه 0.11 درصد صمغ به‌عنوان نمونه‌های بهینه انتخاب
شدند».
آن‌ها می‌افزایند: «بررسی‌های تکمیلی ما نشان داد که نمونه‌های
تولیدشده ازلحاظ سفتی، چسبندگی، پایداری فیزیکی و حرارتی با
اعداد پیش‌بینی‌شده مطابقت داشتند».
بر اساس این نتایج، محققان فوق معتقدند «با این جایگزینی می‌توان
میزان تخم‌مرغ مایونز را تا حد زیادی کاهش داد، به‌طوری‌که این امر
علاوه بر کاهش کلسترول این محصول، هزینه تمام‌شده تولید آن را نیز
کاهش می‌دهد».
این یافته‌های علمی پژوهشی، در مجله «علوم تغذیه و صنایع غذایی
ایران» متعلق به دانشگاه علوم پزشکی شهید بهشتی منتشر شده‌اند.