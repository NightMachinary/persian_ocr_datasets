25804
وی تصریح کرد: قبلاً اقلام پیشگیری رایگان توزیع می‌شد؛ این
برخلاف سیاست جمعیتی است؛ ارز یارانه‌ای اقلام سقط‌جنین را
حذف و توزیع آن را ممنوع اعلام شد؛ با پیگیری‌هایی که با مرکز ملی
فضای مجازی صورت گرفت و تبلیغات سقط‌های غیرقانونی در فضای
مجازی مورد پیگرد قرار گرفت. متأسفانه در بعضی از سایت‌ها
سقط‌جنین تبلیغ می‌شد که جلوی این رویه نیز گرفته شد.
درویشیان بیان داشت: همچنین هماهنگی با پلیس فتا برای شناسایی
مراکز سقط غیرقانونی جنین انجام گرفت؛ علاوه بر این‌ها بسته عملیاتی
را هم طراحی کردیم که با دستگاه‌های اجرایی اعم از وزارت بهداشت و
درمان، وزارت آموزش‌وپرورش، وزارت علوم و دستگاه‌های
دیگر برای اصلاح وضعیت اسفناک جمعیت، گام‌های مؤثری برداشته
شود.
وی خاطرنشان کرد: فارغ از اینکه موضوع جمعیت نیاز به اصلاح
قانون داشته باشد یا خیر، ما بسته عملیاتی فوق‌الذکر را پیش می‌بریم؛
البته در رابطه با جمعیت، طرحی هم در مجلس مطرح است؛ ما نظراتمان را
در این زمینه به کمیسیون فرهنگی مجلس ارائه دادیم؛ معتقدیم که با
ظرفیت فعلی قوانین، دستگاه‌ها می‌توانند اقداماتی را در جهت تحقق
سیاست‌های کلی جمعیت انجام دهند.