23769
مشارکت  741 هزار بسیجی لرستان در طرح غربالگری
مرتضی کشکولی امروز در جلسه ائمه جمعه سراسر استان که به‌صورت
ویدئو کنفرانس در سپاه لرستان برگزار شد، با اشاره به اجرای طرح
غربالگری کرونا در لرستان، اظهار کرد: بر اساس ظرفیت‌های ایجاد
شده توسط سپاه و بسیج، 741 هزار نفر از بسیجیان داوطلب درقالب 58
تیم با همکاری دانشگاه علوم پزشکی، در طرح غربالگری مشارکت
دارند.
وی با بیان اینکه اجرای طرح غربالگری موجب ارتقای سطح سلامت
مردم و کاهش میزان مراجعه به بیمارستان‌ها می‌شود، اضافه کرد:
دراین طرح از یک میلیون و 800 هزار نفر در استان با خود اظهاری و تماس
تلفنی 10 هزار و 927 نفر مشکوک و در حال حاضر 923 نفر مبتلا شده‌اند که
از این تعداد 194 نفر بستری و مابقی در منازل قرنطینه هستند.
کشکولی به سرعت بالای شیوع ویروس کرونا اشاره کرد و با بیان
اینکه نیروهای سپاه با همکاری نیروی انتظامی باید مانع ورود
مبتلایان کرونا در استان شوند، افزود: مبتلایان به کرونا در لرستان
باید حداقل 14 روز از بیرون آمدن در خانه پرهیز کنند و در صورت عدم
توجه، توسط عوامل به نقاهتگاه‌های دولتی و سپاه منتقل می‌شوند.
فرمانده سپاه لرستان با اشاره به این‌که اصل کار ما، ایجاد وحدت
فرماندهی در ساماندهی مشارکت‌های مردمی است، عنوان کرد: در