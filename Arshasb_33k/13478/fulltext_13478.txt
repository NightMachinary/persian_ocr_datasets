13478
مهرداد ملک محمدی، مدیرعامل این شرکت دانش بنیان با اشاره به
ویژگی‌های این پلتفرم، گفت: این پلتفرم دانش‌بنیان با همکاری
شرکت ملی پست به نتیجه رسید و توسط آن امکانات کامل یک دفتر پستی
برای کاربر فراهم می‌شود و کاربران بدون مراجعه حضوری
می‌توانند از خدمات آن بهره‌مند شوند.
وی با بیان اینکه این سیستم به تمامی دفاتر پستی کشور متصل است و در آن
کلیه فرایندهای ثبت و صدور بارنامه به صورت آنلاین انجام
می‌شود، خاطر نشان کرد: پس از ثبت کلیه مرسولات به صورت روزانه
توسط شرکت پست از محل فرستنده در سراسر کشور جمع‌آوری و
ارسال می‌شود.این اقدام امکان ارائه خدمت به 60 هزار مرسوله پستی
را در ماه فراهم کرده است، همچنین در سال 300 هزار مرسوله ریلی از
طریق این پیشخوان مجازی پست ارسال می‌شود.
ملک محمدی همچنین یادآور شد: دریافت خدمات از این پیشخوان
مجازی علاوه بر کاهش هزینه‌ها، حذف مراجع به دفاتر پستی را به
همراه دارد. البته دفتر مجازی پستی فوق امکانات ویژه دیگری شامل
جمع‌آوری بسته پستی از محل ارسال کننده توسط ماموران پست
سراسر کشور، محاسبه آنلاین نرخ (بر اساس لیست تعرفه خدمات
پستی)، صدور آنلاین بارکد یا کد رهگیری پستی، صدور فاکتور
استاندارد پستی به صورت آنلاین و ارسال پیامک کد رهگیری را دارد.