25024
می‌گویم کمونیستم و مسلمان نیستم و این را بگویم همه می‌فهمند زیر
فشار این حرف‌ها زده شده و به شما بدبین می‌شوند.
شما به پرونده سعادتی نیز رسیدگی کردید. چرا با وجود داشتن حکم،
اعدام شد؟
در سال 58 که انتخابات مجلس اول برگزار شد، من از تبریز انتخاب شدم
و در سال 59 در تهران بودم که خیلی فشار می‌آوردند سعادتی را باید
محاکمه کنید و مرحوم بهشتی گفتند ما کسی بهتر از شما نداریم که
سعادتی را محاکمه کند. گفتم من نماینده‌ام و نمی‌توانم. گفتند ما
حکمت را می‌گیریم و با دستور حضرت امام به شورای نگهبان، من
مسئول قضاوت پرونده شدم و دادگاه قانونی انجام شد اما وکیلش
آقای لاهیجی نیامد؛ دلیلش نیز این بود که دادگاه غیرقانونی است
چون من نماینده بودم نپذیرفت که قاضی پرونده باشم و به جلسه نیامد.
البته جلسه علنی بود و خانواده سعادتی هم آمدند و چند روز طول کشید.
من 10 سال زندان برایش بریدم و جرمش خیانت در امانت بود. او پرونده
سرلشکر مقربی را ربوده بود. مقربی قبل از انقلاب به کمونیست‌های
شوروی پیوسته بود و آن زمان به دست ساواک دستگیر شده و سریع او را
کشته بودند و خیلی مطالب به ساواک گفته بود که شوروی می‌خواست
ببیند مقربی چه اطلاعاتی داده؛ به خاطر همین به سعادتی نزدیک شده بود
چون او در دادسرای انقلاب کار می‌کرد و سعادتی در ازای تحویل