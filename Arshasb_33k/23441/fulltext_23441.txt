23441
وی درباره اظهارات اخیر رییس صداوسیما درباره «پایتخت» و
نامه‌ای که به وی منسوب شد، گفت: در ارتباط با صحبت‌های ایشان
واقعاً نمی‌دانم که آیا این نامه واقعی بوده است یا نه. اینکه آیا رسما انتشار
پیدا کرده یا غیر رسمی بوده است و از کانال رسمی منتشر شده است یا نه. اما
اگر چنانچه دقت های لازم انجام شود و چنانچه همیشه از واژه‌ای به نام
سواد رسانه حرف می‌زنیم، این سواد را هم بایستی برنامه سازان داشته
باشند و هم مردم.
دبیر شورای نظارت بر صداوسیما در ادامه این گفت‌وگو درباره
حواشی مجموعه «پایتخت» ضمن بیان انتقاداتی، مطرح کرد: در
درجه اول از تیم تولید مجموعه «پایتخت» به عنوان شهروند و
کارشناس رسانه‌ای گله‌مندم. منتقدم که چرا بعد از 40 سال به جای اینکه
الگوی سینمایی خودمان و نماد سینمایی خودمان را در
برنامه‌هایشان بیاورند، متاسفانه کهنه‌پرستند و به سراغ نمادی از یک
سینمای مبتذل می‌روند. یک وقت است که ما نمادی از تاریخ و
تمدنمان را می آوریم که خوب و ارزشمند است. ما به هر حال تاریخ و
تمدن چند هزار ساله در همه عرصه‌ها داریم. وقتی نخست وزیر اسپانیا به
شاعر پارسی‌گوی ما، فردوسی استناد می‌کند و آن شعر را می‌خواند،
معنایش این است که به تاریخ و تمدن ما استناد کرده است. وقتی که ما این
تاریخ و تمدن را داریم، چرا باید به یک جریان مبتذل که به آن فیلم فارسی