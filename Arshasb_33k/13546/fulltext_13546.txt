13546
ناصر عتباتی 23 آبان در جلسه بررسی مسائل و موضوعات مرتبط با
شرکت کشت و صنعت و دامپروری مغان که با حضور اعضای هیات
نظارت بر شرکت کشت و صنعت و دامپروری مغان برگزار شد، اظهار
کرد: پس از ابطال واگذاری شرکت کشت و صنعت و دامپروری مغان از
سوی هیئت داوری، سازمان خصوصی بنا به درخواست دادگستری
استان هیاتی از مجموعه قضایی و دستگاه‌های اجرایی به منظور نظارت
بر امور شرکت و وضعیت برداشت و کاشت محصولات کشاورزی،
تولیدات و محصولات آن شرکت تشکیل داد. وی خاطرنشان کرد:
تاکنون نظارت‌های خوبی بر نحوه عملکرد آن شرکت انجام شده است
و مسایل نظارتی با حساسیت تمام به پیش می‌رود. رئیس کل دادگستری
استان اردبیل افزود: یکی از مهمترین موضوعات مورد تاکید
دستگاه قضایی استان لزوم پرداخت به موقع حقوق کارکنان شرکت
کشت و صنعت است که با پیگیری‌های صورت گرفته، خوشبختانه
حقوق ماه قبل پرداخت شد و حقوق این ماه نیز در موعد مقرر پرداخت
خواهد شد. وی با تاکید بر لزوم صیانت و حفاطت از حقوق عامه به اعضای
هیات نظارت، به ویژه دادستان شهرستان پارس‌آباد در خصوص لزوم
نظارت مستمر و بازدیدهای میدانی از شرکت کشت و صنعت و
دامپروری مغان تصریح کرد: هرگونه فروش تولیدات و محصولات
کشاورزی این شرکت صرفا زیر نظر اعضای هیات نظارت انجام شده و