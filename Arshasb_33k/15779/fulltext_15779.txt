15779
راه‌اندازی صندوق حمایت از فعالان قرآنی
به گزارش ایسنا، حجت‌الاسلام والمسلمین سیدمهدی خاموشی در
حاشیه چهل‌سومین دوره مسابقات سراسری قرآن کریم درباره
ماموریت این سازمان برای توسعه فعالیت‌های قرآنی اظهار کرد: در
ابتدا از همه دست‌اندرکاران که از بدو انقلاب اسلامی با ابزارهای
مختلف برای توسعه فرهنگ قرآنی و تعمیق این فرهنگ در جامعه تلاش
کردند، تشکر می‌کنم؛ یکی از فعالیت‌هایی که عامل تشویق است و
خردسالان، نوجوانان و جوانان را به حضور در فعالیت‌های قرآنی
ترغیب و تشویق می‌کند، رقابت‌های این چنینی است. وی افزود:
رقابت‌ها در اوایل انقلاب اسلامی فقط در بخش قرائت بود اما با نظر اساتید
در طول زمان رشته‌ها توسعه یافت؛ در چهل و سومین دوره مسابقات
سراسری قرآن کریم شاهد برگزاری رشته‌های مختلفی اعم از حفظ و
قرائت هستیم که در بخش‌های بانوان و آقایان برگزار می‌شود.در
دوره‌های قبل نیز مسابقات در بخش‌های روشندلان، طلاب،
دانشجویان و دانش‌آموزان برگزار شده بود. رئیس سازمان اوقاف و
امور خیریه تاکید کرد: مسابقات قرآن جمهوری اسلامی ایران در
جهان جزو ممتازها است؛ این مسیر با مجاهدت‌های تاریخی
پیشکسوتان قرآنی کشورمان شکل گرفته است. حجت‌الاسلام
والمسلمین خاموشی برگزاری مسابقات قرآن توسط سازمان اوقاف