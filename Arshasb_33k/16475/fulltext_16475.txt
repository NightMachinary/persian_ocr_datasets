16475
رقم جدید گیاه روغنی کاملینا در راه است
دانیال کهریزی در گفت و گو با ایسنا، با اشاره به کار روی یک رقم جدید از
گیاه روغنی کاملینا، گفت: احتمالا این رقم سال آینده معرفی شود.
مجری طرح ملی کشت گیاه کاملینا گفت: در حال حاضر رقم سهیل
کاملینا در داخل کشور به ثبت رسیده و در حال کار برای معرفی رقم
جدیدی از این گیاه روغنی هستیم که با توجه به طولانی بودن روند کار
تحقیقاتی مرتبط با تولید ارقام جدید احتمالا سال 1400 این رقم جدید
معرفی و به ثبت برسد.
نایب رئیس انجمن بذر کشوربا اشاره به امتیازات رقم جدید کاملینا در
مقایسه با رقم سهیل، گفت: روغن تولیدی این رقم بوی خاص رقم سهیل
را ندارد و روغن تولیدی آن هم از کیفیت بالاتری برخوردار است.
وی با بیان اینکه روغن گیاه کاملینا جزو با کیفیت ترین روغن‌ها است،
گفت: این گیاه 40 درصد امگا 3 و 20 درصد امگا 6 در روغن خود دارد و 95
درصد اسیدهای چرب اشباع مفید در روغن آن موجود است.
این استاد دانشگاه با بیان اینکه روغن این گیاه علاوه بر مصرف خوراکی
مصرف دارویی نیز دارد، افزود: کنجاله این گیاه نیز می تواند به عنوان
غذایی مناسب برای دام، طیور و آبزیان مورد استفاده قرار گیرد.
وی افزود: گیاه کاملینا در برابر سرما، گرما، خشکی، شوری زمین،
آفات و امراض و... بسیار مقاوم است، ضمن اینکه خاصیت