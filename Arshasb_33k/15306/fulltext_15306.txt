15306
بزرگترین فاجعه لبنان و در حالی که این کشور ماه‌ها است که از بحران
سیاسی و اقتصادی رنج می‌برد، کاری غیر منطقی بوده است و همه گمانه
زنی‌ها مبنی بر آن بود که دولت حسان دیاب در مقابل تلاش برای
سرنگونی مقاومت خواهد کرد اما تند بادی که از سوی پارلمان لبنان به
سوی وی وزیدن گرفت کار را بر او بسیار سخت کرد و راهی جز خروج
آبرومندانه از مسند نخست وزیری پیدا نکرد.
هنوز کسی نمی‌داند که پوست خربزه طرح انتخابات زود هنگام
پارلمان لبنان را چه کسی زیر پای حسان دیاب انداخته است اما منابع
مطلع و موثق خبری تاکید دارند که حتی به وی پیشنهاد شد تا از طرح
انتخابات زود هنگام عقب نشینی کند اما به نظر می‌رسید که چون
سقوطش را دیگر حتمی می‌دانست برای حفظ حرمت خودش و
کابینه‌اش طرح عقب نشینی از طرح را رد می‌کند. این در حالی است که
موضوع تغییر نظام طایفی لبنان و تدوین قانون انتخابات پارلمانی
جدید به دور از نظام طایفی از مطالبات جدی مردم لبنان است اما چه کسی
است که نداند تغییر نظام طایفی به منزله سقوط طبقه سیاسی‌ای است که
بیش از سی سال حکومت بی چون و چرا بر لبنان دارند و در دل همین
حاکمیت بی پاسخ، نظام فاسد اقتصادی نیز شکل گرفته است.
آیا حسان دیاب نمی‌دانسته است که با طرح انتخابات زودهنگام
پارلمانی با چه کسانی شاخ به شاخ می‌شود ؟ آیا او که خود در دل همین