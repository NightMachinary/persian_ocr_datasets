15611
رئیس سازمان اطلاعات مصر به سودان جنوبی رفت 
به گزارش ایسنا، به نقل از سایت شبکه خبری روسیا الیوم، عباس کامل،
رئیس سازمان اطلاعات عمومی مصر به منظور دیدار با سالوا کر،
رئیس جمهوری سودان جنوبی وارد این کشور شد. عباس کامل
حامل پیام عبدالفتاح سیسی، رئیس جمهوری مصر به همتای سودان
جنوبی‌اش است. در این پیام بر تقویت و تحکیم روابط میان مصر و
سودان جنوبی تاکید شده است. رئیس سازمان اطلاعات عمومی مصر
و هاله زاید، وزیر بهداشت این کشور، یک مرکز پزشکی مصری
جدیدی را در جوبا با حضور مسئولان دو کشور افتتاح کردند.
رئیس سازمان تبلیغات اسلامی درگذشت آیت‌الله صانعی تسلیت گفت
به گزارش ایسنا، به نقل از سازمان تبلیغات اسلامی، متن این پیام به این
شرح است:
«بسم الله الرحمن الرحیم انا لله و انا الیه راجعون
ضدانقلاب باید آن قدر از شما بترسد که عکس شما را ببیند فرار کند و اگر
این جور شد، مسلمان صد درصد هستید.» (آیت الله صانعی، 11 اسفند
1361، روزنامه جمهوری اسلامی) درگذشت آیت الله حاج شیخ
یوسف صانعی، از شاگردان مبارز امام راحل عظیم الشأن (ره) مایه
تأسف و تألم شد. زحمات ایشان در مقام دادستان کل کشور در دهه 60 و
مواضع انقلابی و سازش ناپذیر ایشان در مواجهه با منافقین و معاندین