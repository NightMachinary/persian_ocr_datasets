30523
محمدی تاکید کرد: باید از ظرفیت های کرج برای جذب گردشگر،
درآمدزایی و در نهایت رونق صنعت گردشگری استفاده کنیم چون
مسیر توسعه استان از دل این صنعت می گذرد.
کرجی ران مدیرکل بنادر و دریانوردی استان هرمزگان شد
در بخشی از حکم محمد راستاد خطاب به محمدی کرجی ران، بر توجه
جدی به افزایش مشارکت بخش خصوصی در سرمایه گذاری و توسعه
بندر و کمک به رفع چالش ها و دغدغه های آنها ، همکاری و تعامل مستمر
جهت تکمیل پروژه فاز 3 پایانه کانتینری بندر شهید رجایی و احداث
اسکله های نفتی و همچنین پیگیری و همکاری لازم برای شروع
عملیات اجرایی توسعه بندر رجایی در اراضی پسکرانه تاکید شده
است.
علیرضا محمدی کرجی ران، کارشناس ارشد مهندسی حمل و نقل
دریایی است و پیش از این مشاور مدیرعامل، دبیری شورای مدیران و
دبیری کارگروه مقابله با تحریم در سازمان بنادر ودریانوردی را
برعهده داشته است.
مدیرکل امور بندری سازمان بنادر و دریانوردی، رییس اداره امور
کانتینری و رییس اداره امور بندری بندر شهید رجایی و معاون
دریایی و بندری بندر شهید باهنر از دیگر مسئولیت های محمدی
کرجی ران در سازمان بنادر و دریانوردی بوده است.