3552
به گزارش ایسنا، متن این اطلاعیه به این شرح است: به اطلاع عموم
شهروندان فهیم پایتخت می رساند؛ همان طور که مستحضر هستید به
علت مصرف بیش از حد گاز در هفته های اخیر و به این دلیل که سوخت
بسیاری از نیروگاه های کشور گاز شهری بوده، متاسفانه به علت عدم
مصرف بهینه انرژی ، این موضوع منجر به محدودیت تامین سوخت
نیروگاه های کشور و کمبود برق شده است.
در همین راستا با توجه به محدودیت های ایجاد شده در خصوص
سوخت نیروگاه های برق کشور ، متاسفانه تولید برق در برخی از
نیروگاه های کشور متوقف و از مدار خارج شده است که این موضوع
باعث به وجود آمدن برخی قطعی های برق به صورت پراکنده در سطح
شهر پایتخت شده است.
در همین راستا شرکت توزیع نیروی برق تهران بزرگ ، با صدور
اطلاعیه ای از عموم مشترکان درخواست می کند با رعایت مصرف
انرژی و با کاهش تنها 1 درجه ای وسایل گرمایشی و کاهش 10 درصدی
مصرف برق در شبانه روز، نسبت به پایداری شبکه، کمک و همراهی
خود را مانند سنوات گذشته به اثبات برسانند.