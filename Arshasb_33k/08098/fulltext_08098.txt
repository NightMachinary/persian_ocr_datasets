8098
بهانه‌های تمام نشدنی حسین رسولی برای ماندن در بلاروس!
به گزارش ایسنا، حسین رسولی، پرتابگر دیسک ایران که بهمن ماه 98 از
سوی فدراسیون دوومیدانی به اردوی بلاروس اعزام شد و هنوز به
کشور برنگشته، در تازه ترین مصاحبه خود عنوان کرده است زمانی به
ایران برمی‌گردد که مدال المپیک را کسب کند. او گفته قصد پناهندگی
ندارد اما به خاطر شرایط همسرش مجبور است که یک سال در بلاروس
بماند. این در حالی است که پیش از این پدر رسولی اعلام کرده بود او تا
چند هفته آینده به کشور برمی‌گردد.
رسولی در زمان سرپرستی ایرج عرب، همراه با بهنام شیری به بلاروس
اعزام شد تا خود را برای کسب سهمیه المپیک توکیو آماده کند. هر چند
این دو پرتابگر با رکورد ورودی فاصله داشتند اما فدراسیون برای آنها
هزینه کرد. با شیوع ویروس کرونا در جهان و لغو پروازهای بین‌المللی
اقامت این ورزشکاران تا پایان اردیبهشت 99 تمدید شد. در این مدت
رسولی بارها به شرایط خود انتقاد کرد و حتی به ایسنا گفت که غذای
درست و حسابی نخورده‌اند و صاحب خانه شان قصد بیرون کردن آنها
را دارد، اما زمانی که اواسط خرداد ماه شرایط بازگشت‌شان فراهم شد
رسولی به ایران برنگشت.
رسولی پس از این موضوع به ایسنا گفت با پرواز بعدی که دو هفته دیگر
است به ایران برمی‌گردد اما پس از مدتی، مهدی مبینی (سرپرست