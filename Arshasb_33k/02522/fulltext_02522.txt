2522
عالی امنیت ملی یا سازمان انرژی اتمی در این زمینه اطلاع رسانی
خواهند کرد و جمهوری اسلامی ایران متناسب با نتایج تحقیقات
نسبت به این موضوع واکنش نشان خواهد داد.
این دیپلمات کشورمان در پاسخ به این سوال که در پی اتفاق رخ داده در
نطنز این موضوع چه تاثیری بر روی فعالیت‌های هسته‌ای ایران در نطنز
داشته است گفت: هیچ. مکانی که این اتفاق در آن افتاده سوله‌ای است
برای آماده سازی برخی اقلام بوده. کار اصلی نطنز روی زمین نیست و
اتفاق انجام شده تاثیر آن چنانی بر روی فعالیت‌ها نداشته است و
اقدامات برای بازسازی و جایگزینی در این حوزه ادامه دارد.
سخنگوی وزارت خارجه همچنین در پاسخ به سوالی دیگری در
ارتباط با گزارش روزنامه آمریکایی نیویورک تایمز در مورد حادثه
نطنز و این که آمریکا در جریان انجام این حادثه از سوی رژیم
صهیونیستی بوده است، اظهار کرد: ایران از هر گزارشی که منتشر
می‌شود و ادعاهایی که در آن مطرح می‌شود به آسانی عبور نمی‌کند و
جدی تلقی می‌کند به خصوص اگر در این ادعاها مسئولیت‌هایی را
متوجه کشورهایی کنند. قطعا این گزارش‌ها مورد توجه و بررسی قرار
می‌گیرد.
وی ادامه داد: همانطور که اشاره کردم علت این حادثه در حال بررسی
است و جمع بندی نهایی در مورد آن صورت نگرفته است و اگر در جمع