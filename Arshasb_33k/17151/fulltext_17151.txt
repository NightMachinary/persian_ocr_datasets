17151
زمان آبگیری تالاب صالحیه مشخص نیست
فردین حکیمی در گفت‌وگو با ایسنا اظهار کرد: با تخریب دیواره
تالاب صالحیه حجم زیادی از آب این تالاب تخلیه شده و به سمت
اراضی استان سرازیر شد.
وی ادامه داد: متاسفانه این اتفاق در فصل کشاورزی و آبیاری مزارع
اتفاق افتاد به همین دلیل نتوانستیم به موقع آبگیری مجددی برای این
تالاب داشته باشیم.
وی با اشاره به اینکه وضعیت فعلی تالاب صالحیه خوب نیست، اظهار
کرد: قرار بود با رهاسازی آب از یکی دو نقطه استان بخشی از آب از دست
رفته این تالاب جبران شود ولی علی رغم رایزنی ها هنوز به نتیجه مطلوبی
در این خصوص نرسیده‌ایم.
مدیرکل محیط زیست البرز توضیح داد: اگر همین روند ادامه داشته
باشد و راهکاری برای آبگیری تالاب صالحیه اتخاذ نشود در مورد
ذخیره آبی آن به مشکل برخورد می‌کنیم.
این مسئول ادامه داد: این تالاب فضایی برای زندگی گونه‌های مختلف
جانوری فراهم کرده و هر ساله شاهد مهاجرت تعداد زیادی پرنده به این
تالاب هستیم به همین دلیل باید هرچه سریعتر فکری به حال وضعیت آن
صورت بگیرد و با تعامل و اتخاذ راهکار از سوی آب منطقه‌ای استان
حال تنها تالاب استان مجددا خوب شود.