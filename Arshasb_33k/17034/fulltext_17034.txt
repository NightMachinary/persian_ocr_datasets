17034
رییس جمهور ترکیه نسبت به حساسیت‌های پیرامون شعر قرائت‌شده
مطلع نبود
به گزارش ایسنا در تماس تلفنی امشب مولود چاوش اوغلو وزیر امور
خارجه ترکیه با دکتر محمد جواد ظریف وزیر امور خارجه کشورمان
طرف ترکیه ای ضمن تاکید بر روابط نزدیک و دوستانه میان ایران و
ترکیه و سیاست قطعی حسن همجواری آنکارا، اطمینان داد که رئیس
جمهور ترکیه به حاکمیت ملی و تمامیت ارضی و سرزمینی ایران احترام
کامل قائل است و نسبت به حساسیت‌های پیرامون شعر قرائت‌شده نیز
مطلع نبوده و آن را صرفا در ارتباط لاچین و قره‌باغ می دانسته و به همین
دلیل آن را در مراسم باکو خوانده است.
دکتر ظریف وزیر امور خارجه کشورمان نیز در این گفتگوی تلفنی با
تاکید بر اهمیت روابط دوستانه و حاکی از احترام دو کشور و نیز روابط
صمیمانه میان رئیس جمهور ترکیه و مقامات عالیه جمهوری اسلامی
ایران، ابراز امیدواری کرد روابط دوجانبه در بستر اعتماد متقابل بیش
از پیش گسترش یابد.
رجب طیب اردوغان رئیس جمهور ترکیه روز پنجشنبه در جشن
پیروزی جنگ قره‌باغ در باکو، شعری در رابطه با رود ارس خواند که در
آن شعر مردم خطه آذربایجان ایران خطاب قرار می گیرند. این شعر که به
زبان ترکی است یکی از نمادهای جدایی طلبی پان ترکیست‌ها است.