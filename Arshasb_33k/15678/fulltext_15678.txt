15678
راستی آزمایی، به ضرر قشر ضعیف تمام شد
حال باید پرسید مگر راستی آزمایی از قبل صورت نگرفته بود پس آن‌ها
در دوره گذشته چطور وام یک میلیونی دریافت کردند اگر نیاز به راستی
آزمایی مجدد بود که در لیست جدید چرا آنهایی که در گذشته وام
کرونایی گرفتند حذف شدند و اگر ملاک این بود که همه مردم در هر
سطحی به نوبت وام یک میلیونی کرونایی و کمک معیشتی را دریافت
کنند پس گفتن اینکه این وام مخصوص افراد نیازمند بدون بیمه،
کارگر و بدون درآمد است حرف درستی نبوده است.
احمدی یک شوفر روز مزد بدون بیمه تامین اجتماعی است که در سرمای
زمستان با لباس‌هایی که یقینا گرمش نخواهد کرد در حالی که قلبش از
این همه هجمه و فشار نیز سرد است، کنار خیابان ایستاده و منتظر مسافر
است، وقتی نزدیکش می شوم چشمان غمگینش توان نگاه کردن به
روبرو را ندارد، دستانی پر از ترک های بزرگ و زخم هایی که نشان
می‌دهد در حین کار برایش ایجاد شده و به دستهایش آسیب وارد شده
است. او علاوه بر شوفری به چیدن مرکبات و یا بقول خودش هرکاری که
پیش بیاد در تایمی که ماشین را به صاحب کارش تحویل می دهد مشغول
می‌شود.
او به خبرنگار ایسنا گفت: من بیمه تامین اجتماعی ندارم و روز مزد هستم و
بر روی ماشین مردم کار می‌کنم.