13331
خارجی هم بسیار سخت شده، توان رقابت دیگر وجود ندارد. گذشته از
این با وجود مشکلات نوسان نرخ ارز، در شرایط کنونی روابط ایران با
کشورهای تامین‌کننده نخ و سایر مواد اولیه کاهش یافته، حمل‌ونقل
مستقیم وجود ندارد و پرداخت مستقیم بانکی امکان‌پذیر نیست و
تولیدکننده داخلی بیش از پیش برای تامین مواد اولیه تحت فشار قرار‌
گرفته‌ است.
قاچاق سازمان‌یافته
افزایش نرخ ارز در کنار مشکلاتی که برای صنایع و اصناف کشور
ایجاد‌ کرده، توانسته با کاهش واردات از یک سو و کاهش سود قاچاق
از سوی دیگر به تولیدکننده داخلی کمک کند اما در زمینه چادر‌مشکی
با توجه به جوابگو‌ نبودن تولید داخلی و نیاز بازار، واردات همچنان
ادامه دارد و تنها بازنده این میدان تولیدکننده داخلی بوده است. به گفته
فعالان این صنف، بخش زیادی از تقاضای بازار در حوزه چادر‌ مشکی با
قاچاق تامین می‌شود؛ چیزی که حتی رشد قیمت ارز هم نتوانسته بر
میزان بالای آن تأثیرگذار باشد.
عضو هیأت مدیره انجمن صنفی صنایع نساجی در این زمینه می‌گوید:
متأسفانه شرایط برای قاچاق فراهم است. حجم پارچه خارجی موجود
در بازار و تطبیق نداشتن میزان آن با آمارهای ارائه‌شده نشان می‌دهد
حجم عمده‌ای از این پارچه‌ها با روش‌هایی غیر از روش‌های مرسومی