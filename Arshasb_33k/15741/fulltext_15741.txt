15741
راه‌اندازی بیش از 3000 صندوق امانات در بانک‌های بوشهر 
سردار خلیل واعظی در تشریح این خبر گفت: سهل انگاری در نگهداری
زیور آلات باعث وسوسه سارقان برای سرقت بعنف و سرقت از منازل به
ویژه در روزهای تعطیل می شود.
این مقام انتظامی بیان کرد: حمل آسان، ارزش بالا، ‌اختفا مناسب و
فروش آسان طلاجات در بازار برای سارقان از مهم ترین انگیزه‌های
سرقت است.
سردار واعظی وجود صندوق امانات در بانک‌ها را بهترین گزینه برای
به امانت گذاشتن زیورآلات دانست و اظهار کرد: خوشبختانه
امروزه به کارگیری صندوق‌های امانتداری در بانک‌های کشور
باعث شده تا مکان امن و مناسبی برای نگهداری اشیای گران قیمت به
وجود آید و توصیه ما به شهروندان این است که قبل از هرگونه
مسافرت، و در ایام سال زیور آلات خود را نزد بانک‌ها به امانت بسپارند.
وی تصریح کرد: با پیگیری های صورت گرفته تعداد 3 هزار و 260
صندوق امانات در بانک های شهر بوشهر با هدف انتقال و نگهداری
اموال با ارزش شهروندان از جمله طلاجات در این صندوق ها با تعرفه
پایین به منظور کاهش وقوع سرقت منزل پیش بینی و راه اندازی شده
است.
سردار واعظی خاطر نشان کرد: بانک ها هیچ گونه دخل و تصرفی در