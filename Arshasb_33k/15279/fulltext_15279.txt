15279
علیار راستگو در نشست با فعالان سیاسی فرهنگی و اجتماعی مراغه
اظهار کرد:کشور در شرایط کنونی با دو مساله کرونا و تحریم‌ها
مواجه است که این امر شرایط را برای مدیریت، سخت‌تر از همیشه کرده
است. وی با بیان این‌که مدیریت کرونا از برگ‌های افتخار دولت
تدبیر و امید است، ادامه داد: در روزهای کرونایی، دولت با تکیه بر
رهنمودهای رهبر انقلاب و با همراهی قوای سه گانه و نیروهای نظامی و
انتظامی برای خدمت رسانی به آحاد جامعه تلاش کرده است. ویاضافه
کرد: تولید و توزیع کالاهای بهداشتی و توسعه زیرساخت‌های
درمانی در این ایام با تدبیر دولت در حالی انجام شده که زوایای این
بیماری در دنیا پنهان بوده است. راستگو با اشاره به اقدامات انجام شده
توسط ستاد کرونا در آذربایجان شرقی، گفت: از زمان آغاز شیوع
کرونا، دو هزار و 500 تخت برای پذیرش بیماران آماده شده بود که هم
اکنون فقط 533 تخت از این مجموع مورد استفاده قرار گرفته است.
وی افزود: تعطیلی مشاغل، کاهش درآمدهای مالیاتی و کند شدن
چرخ های واحدهای تولیدی از موانعی بوده که بر سر راه دولت تدبیر و
امید در ایام کرونایی بوده است. وی با تاکید بر نقش سمن‌ها و احزاب در
توسعه اجتماعی و سیاسی، گفت: سازمان‌های مردم نهاد با ظرفیت
مناسب خود همواره در کنار دولت و در راستای تسهیل در توسعه جامعه
تلاش کرده‌اند. معاون سیاسی ،امنیتی واجتماعی استاندار