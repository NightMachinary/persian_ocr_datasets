11501
قلعه‌نوی، با اشاره به اخبار منتشر شده در زمینه صادرات محصولات
دانش‌بنیان مرتبط با پیشگیری و مقابله با کرونا، یادآور شد: ما به همت
متخصصان، وزارتخانه‌های صنعت، معدن و تجارت و بهداشت،
درمان و آموزش پزشکی، توانستیم بر شرایط شیوع کرونایی کشور
غلبه کنیم، به دلیل اینکه عمده نیازهای ما در کشور تامین می‌شود.
وی با بیان اینکه بسیاری از کشورها به دلایل اقتصادی و سایر موارد
تصمیم می‌گیرند که به چه حوزه‌ای وارد شوند و چه حوزه دانشی را ارتقا
دهند، گفت: در ایران با توجه به شرایط خاص بین‌الملل سعی کرده‌ایم تا
همه محصولات مورد نیاز این شرایط را در داخل تولید کنیم.
رییس مرکز تعاملات بین‌المللی علم و فناوری معاونت علمی، با بیان
اینکه عمده نیازهای کشور در شرایط شیوع ویروس کرونا در کشور
تولید شد، اضافه کرد: معاونت علمی ریاست جمهوری نیز حمایت
کرد و این ظرفیت را توسعه داد و از این طریق ظرفیت بزرگی از
توانمندی‌های شرکت‌های دانش‌بنیان در این عرصه ایجاد شد و این
ظرفیت به شدت قابلیت صادراتی دارد؛ از این رو برنامه‌ریزی کردیم تا
صادرات محصولات مرتبط با کرونا شکل بگیرد.
قلعه‌نوی، برنامه‌های حمایتی این مرکز را حمایت‌های معنوی شامل
قوانین و مقررات دانست و ادامه داد: قرار است با همکاری وزارت
بهداشت تجهیزات پزشکی و ملزومات بهداشتی را در مواردی که