6646
باقری: تحریم 18 بانک ایرانی نمایش تبلیغاتی ترامپ برای انتخابات
آمریکاست
حجت‌الاسلام محمد باقری در گفت‌وگو با ایسنا با اشاره به تحریم اخیر
18 بانک ایرانی از سوی آمریکا اظهار کرد: موضوع تحریم 18 بانک
ایرانی یک کار روانی است و تاثیر چندانی ندارد چرا که ما تحریم‌های
بانکی را قبلا هم داشتیم.
وی افزود: این کار یک نمایشتبلیغاتی است و به نظر می‌رسد ترامپ برای
حل مشکلات داخلی خود و تحت تاثیر قرار دادن انتخابات آمریکا
دست به چنین کاری زده است.
این عضو کمیسیون اقتصادی مجلس با بیان اینکه اگر آمریکا به دنبال
حل مشکلات داخلی خودش است نباید منافع ملی ما را وجه المصالحه
قرار دهد، خاطرنشان کرد: آنها بانک‌های ما را پیش از این هم تحریم
کرده بودند و بانک‌ها با تحریم خود را به اینجا رساندند.
باقری همچنین تصریح کرد: مطمئنا آمریکایی‌ها در تحریم 18 بانک
ایرانی هم مثل تحریم های قبلی شکست می خورند. البته این تحریم‌ها
قطعاً فشارهای اقتصادی را بر ما وارد خواهد کرد ولی در عین حال
فرصتی برای بانک‌های ایرانی است که در برابر کارشکنی‌های
کشورهایی مثل آمریکا مقاوم شوند.