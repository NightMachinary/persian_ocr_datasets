28975
پیام رییس قوه قضاییه برای شهدای خان‌طومان
به گزارش ایسنا به نقل از قوه قضاییه، در آستانه تدفین پیکرهای شهدای
مدافع حرم (منطقه خان‌طومان سوریه)، رییس قوه قضاییه پیامی به
شرح ذیل صادر کرد:
بسم رب الشهدا والصدیقین
رجعت مدافعان حرم زینبی از غربت چهارساله «خان‌طومان» بار دیگر
مشام میهن اسلامی را به شمیم شهادت نوازش داد.
این رزمندگان عارف، آراسته به خون خویش پیک لقاالله را در آغوش
کشیده و اکنون با شکوه و افتخار، در کوله‌بارشان امنیت و معنویت به
ارمغان آورده‌اند.
در آستانه تدفین در خاک میهن اسلامی، بازگشت شهدای ارجمندمان
«مجید سلمانیان»، «محمود رادمهر»، «محمد بلباسی»، «رضا
حاجی‌زاده»، «علی عابدینی»، «حسن رجایی‌فر»، «زکریا شیری» و
«مهدی نظری» را به حضرت، ولی عصر عجل‌الله‌فرجه، رهبر معظم
انقلاب و خانواده‌های این عزیزان تهنیت عرض می‌کنیم.
سلام بر آن ارواح منور و ابدان مطهر
سید ابراهیم رییسی
1399/7/22
پیام سازمان انرژی اتمی به مناسبت سالگرد ترور شهدای هسته‌ای