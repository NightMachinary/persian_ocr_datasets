13432
معاون استاندار لرستان خاطرنشان کرد: علی‌رغم تلاش‌های بسیاری
که توسط اصحاب رسانه صورت پذیرفته، اما برای توسعه استان
نیازمند حضور پررنگ‌تر و مؤثرتر مطبوعات و نشریات هستیم و
خبرنگاران می‌بایست با دغدغه‌مندی و اشراف کامل بر شرایط
موجود در استان، مسیر را برای انجام کارهای بزرگ هموار کنند.
ثمینی اضافه کرد: امروز اگر شاهد هستیم که آزادیخواهان جهان اعم
از مسلمان و غیرمسلمان، حرکت در مسیر سید الشهدا(ع) و یارانش در
واقع عاشورا را مشی خود قرار داده‌اند به خاطر نقش برجسته حضرت
زینب (س) در بیان و انعکاس درست واقعیت این حادثه عظیم است که
به‌خوبی جایگاه و تأثیر بی‌بدیل و غیرقابل‌انکار انعکاس‌دهندگان
اخبار و خبرنگاران را در ماندگاری و اثربخشی یک اتفاق بیان می‌کند.
وی با اشاره به حضور پررنگ خبرنگاران درصحنه‌های مختلف تاریخ
انقلاب اسلامی، بیان کرد: چه در دوران انقلاب و چه درصحنه هشت سال
دفاع مقدس و حتی امروز که شیوع ویروس کرونا زندگی همه مردم را
تحت تأثیر قرار داده، شاهد حضور پررنگ خبرنگاران در حوزه‌های
مختلف هستیم که جانفشانانه پای به میدان می‌گذارند و در کنار
مدافعان کیان و سلامت کشور برای تحقق آرمانه‌ای انقلاب تلاش
می‌کنند.
معاون استاندار لرستان ادامه داد: به تصویر کشیدن زوایای تلخ ابتلا به