22264
را دوباره رای گیری کنیم و اینکار را خارج از عرف دانست و گفت:
متاسفانه روند تصمیم گیری در شورا به سمت دفاع از بعضی ها می رود و
اگر بناست اینگونه از کسی دفاع شود سنگ روی سنگ بند نمی شود.
وی در پاسخ به نادری که از دفاعش از تاجران شهردار قبلی شورا سخن
می گفت، اظهار کرد: من به شخصه در موقع خودش هم از آقای تاجران
دفاع کرده و هم از او نقد کردم. چون من هم طریق شما نیستم هیچ چیز را
نمی بینید، موضوع آقای وکیلی را چه کسی اینجا مطرح کرد؟ من
مطرح کردم. به نظر شما ما از آقای تاجران دفاع کردیم و شما هم امروز از
آقای شفیعی(شهردار اراک) دفاع می کنید.
محصولی نیز در پاسخ به این سوال که اگر این پیشنهاد مصوب نشود،
شهرداری مصوبه قبلی را اجرا می کند؟ گفت: با این عملکرد شورا،
شهردار همان مصوبه قبل را هم اجرا نمی کند. اینکه شهردار جلوی
شورا و مصوبه شورا بایستد را توهین به مردم شهر می دانم و کوتاه نمی
آیم. این عملکرد معکوس شورا نشان می دهد که ما لیاقت رای مردم را
نداشته ایم که شهردار به هر شکلی که می خواهد شورا را می پیچاند. چرا
باید از مصوبه خود عقب نشینی کنیم؟ بهتر است که شهردار مصوبه قبلی
را اجرا کند، اگر به ضرر شهر و شهروندان بود، آنرا اصلاح می کنیم،
ضمن اینکه تا بحال شهرداری یک ملک مشمول این قانون را هم تملک
نکرده است که بخواهد ضرر بدهد.