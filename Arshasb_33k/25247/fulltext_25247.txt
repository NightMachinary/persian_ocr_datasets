25247
بازیگر سریال «نون و ریحون» ادامه داد: دلیل بعدی این است که من
مدتی درگیر بازی در سریال کیانوش عیاری «87 متر» بودم و تمرکزم
را برای این سریال نگه داشتم که امیدوارم به زودی پخش شود. این کار
را واقعا دوست داشتم. زمانی که پیشنهاد شد، آقای عیاری گفت نقشی که
من انتخاب کردم مناسب شماست و من به انتخاب او احترام گذاشتم و در
این سریال حضور یافتم. در این سریال نقش پدر خانواده را بازی
می‌کنم که به همراه دختر، داماد و نوه‌هایش زندگی می‌کند؛ ولی
دامادش سر او را کلاه می‌گذارد و دست بر قضا سر آن‌ها هم کلاه می‌رود و
خانه‌ای که می‌خرند به چند نفر فروخته شده است.
سعید پیردوست که بازیگر «نون و ریحون» هم هست،این سریالرا از
آن دسته کارها دانست که همه چیز آن به اندازه است. او افزود: این سریال
فیلمنامه خوبی داشت و بازیگران آن خوب بازی کرده بودند. به همین
خاطر به نظر من این سریال هنوز مخاطبان خودش را دارد.
وی درباره علائق بازیگری اش نیز گفت: واقعیت این است که خود من
عاشق کارهای جدی هستم؛ به همین خاطر است که در این شرایط بازی
در فیلم سینمایی «خائن کشی» کیمیایی را قبول کردم. امیدوارم که به
خوبی از عهده ایفای نقشم برآیم.
سعید پیردوست با نام اصلی علیرضا پیردوست در سال 1319 در تهران
متولد شد و تحصیلات خود را تا مقطع دیپلم ادامه داد. او از سال 1350