20775
در تیم بماند.
غیبت عجیب 3 عضوهیات رئیسه سازمان لیگ فوتسال در نشست هم
اندیشی
به گزارش ایسنا، نشست هم اندیشی مدیران لیگ برتر فوتسال با سازمان
لیگ فوتسال در غیاب سه عضو هیات رئیسه برگزار شد. حامد نجفی
مدیرعامل باشگاه مس سونگون و آرش جابری سرپرست سازمان
لیگ، دو عضو حاضر هیات رئیسه در این جلسه بودند اما سه عضو دیگر
غیبت داشتند. علیرضا جنتی مدیرعامل باشگاه گیتی پسند یکی از
غایبین این نشست بود. جنتی در شرایطی که قصد داشت به عنوان
نماینده گیتی پسند در این هم اندیشی حاضر باشد روز قبل از آن پدرش
را بر اثر بیماری کرونا از دست داد تا نتواند در این برنامه حاضر باشد.
محمدرضا غفاری رئیس هیات فوتبال مرکزی و دیگر عضو هیات
رئیسه سازمان لیگ هم غایب این نشست بود که گویا به دلیل کسالت در
این برنامه شرکت نکرده است.حسین باجیوند رئیس هیات فوتبال
قزوین هم سومین عضو غایب این نشست بود که آرش جابری اعلام کرد
به دلیل برگزاری انتخابات هیات فوتبال قزوین نتوانسته زمینه
حضور خود در نشست فوتسالی‌ها را فراهم کند. شاید به همین دلیل باشد
که در این هم اندیشی زور سازمان لیگ به مدیران فوتسالی نرسید و آنها
نتوانستند مدیران را به برگزاری بازی‌ها در اوایل مهر راضی کنند.