14990
دفاتر تسهیلگری نقش راهبردی در توسعه سرمایه اجتماعی دارند
حسین خوش اقبال امروز(20فروردین) در جلسه بررسی وضعیت
فعالیت دفاتر تسهیلگری استان در محل سالن شهدای گمنام استانداری
با بیان این مطلب اظهار کرد: با توجه به اهمیت توسعه همه جانبه در شهرها و
مناطق روستایی راه اندازی دفاتر تسهیلگری می تواند گام مهمی در
مسیر توسعه اجتماعی باشد.
وی افزود: در حال حاضر نیز این دفاتر می توانند برای مقابله با شیوع
بیماری کرونا از طریق آگاه سازی و ارائه خدمات مورد نیز به احاد
جامعه زمینه گسترش بیماری کرونا را کاهش دهند.
خوش اقبال تصریح کرد: با توسعه و استمرار فعالیت های آموزشی از
طریق این دفاتر می توان گامهای تاثیرگذاری را برای مقابله با این
بیماری برداشت.
وی در ادامه خواستار مشارکت بیشتر خیرین در تقویت مباحث
اجتماعی شد و بیان کرد: دفاتر تسهیلگری با شناسایی خیرین و افراد
صاحب نفوذ در جامعه و با جذب کمک های مردمی باید خدمات مورد
نیاز را با افراد تحت پوشش خود ارائه دهند.
خوش اقبال همچنین بر لزوم شناسایی خانواده های بی بضاعت و کم
توان مالی و معرفی آن ها جهت دریافت کمکهای دستگاه های اجرایی
متولی و نیز خیرین اجتماعی از طریق این دفاتر تاکید کرد.