17618
ساکنان شهروزشهر شیراز در وضعی اسفبار زندگی می‌کنند
نواب قائدی در نطق قبل از دستور جلسه علنی یکشنبه 21 دی شورای
اسلامی شهر شیراز، با بیان اینکه روستاهای زیادی در حریم شیراز قرار
دارد که به دلیل اضافه نشدن به محدوده شهری امکان ارائه خدمات به
ساکنان آنها وجود ندارد، گفت: ساکنان این روستاها از کمبود
زیرساخت رنج می‌برند و با مشکلات زیادی اعم از اجتماعی، بهداشتی
و اقتصادی مواجه هستند.
او با تاکید براینکه این روستاها دیر یا زود به شیراز الحاق خواهد شد،
لزوم تسریع در ساماندهی آنها را موجب کاستن از مشکلات و
جلوگیری از معضلات دانست.
قائدی همچنین با اشاره به وجود شهرکی قدیمی در محدوده شرقی
شیراز تحت عنوان شهروز شهر، گفت: در این شهرک حدود 300 خانوار
ساکن هستند، افرادی که 30 سال است در بلاتکلیفی بسر می‌برند.
او با بیان اینکه شهرک یاد شده، مساحتی بالغ بر 203 هکتار داشته و
موقوفه وزیرعلی جابرشاه محسوب می‌شود و تولید آن را عبدالکریم
جابری عده‌دار است، گفت: سال72 به اجاره مرحوم منصور اتابکی
این شهرک واگذار شده تا برابر شرایط و مندرجات اسناد اجاره و مطابق
پروانه شهرک سازی صادره از اداره کل مسکن و شهرسازی مربوط به
سال 59 در آن خانه ساخته شود.