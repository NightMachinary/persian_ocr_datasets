12920
حرف‌های 3 معتاد سایت‌های شرط‌بندی
به گزارش ایسنا، روزنامه «ایران» در ادامه نوشت: کافی است کلمه
شرط‌بندی فوتبال را در گوگل جست‌وجو کنید تا ده‌ها صفحه شما را به
سایت‌های شرط‌بندی وصل کنند؛ از آموزش شرط‌بندی برای
مبتدی تا پیشرفته با بهترین ترفندها تا صفحات «یکی بکار، پنج تا
بردار» و... حتی ردپای برخی از بازیکنان و مربیان و داوران هم در این
شرط‌بندی‌ها دیده می‌شود. نمونه‌اش همین دو هفته گذشته بود که
اتحادیه فوتبال اروپا «کایران تریپیر» بازیکن انگلیسی تیم فوتبال
اتلتیکو مادرید را به دلیل حضور در شرط‌بندی، 10 هفته از فوتبال
محروم و 70 هزار پوند جریمه کرد. این بازیکن مدعی بود فقط 20 پوند
شرط‌بندی کرده و جریمه‌اش خیلی زیاد است.
در ایران هم شرط‌بندی فوتبال مثل مافیا عمل می‌کند؛ گردانندگان
یکی از این سایت‌ها هفته گذشته به سرمربی تیم دسته‌اولی یک پیشنهاد
میلیاردی داده و گفته بودند اگر قبول نکند بازیکن و داور را هم
می‌خرند تا نتیجه مورد نظرشان رقم بخورد. پلیس تعداد زیادی از
سایت‌های شرط‌بندی را شناسایی و گرداننده‌های آنها را دستگیر
کرده اما هر بار مثل قارچ از جای دیگری می‌رویند. 14 دی‌ماه رئیس
پلیس فتا اعلام کرد امسال 10 باند قمار و شرط‌بندی شناسایی و 164 نفر را
در این ارتباط دستگیر کرده‌اند. همچنین 5000 وب‌سایت و اکانت