12517
جمع آوری سگهای ولگرد در ارومیه به جد پیگیری شود
آیدین رحمانی امروز 21 اردیبهشت جلسه هماهنگی اجرای طرح
جانمایی سایت پسماند شهرستان با تاکید بر پیگیری مطالبات مردم،
اظهار کرد: مردم خواستار جمع آوری سگ های ولگرد هستند و باید به
صورت جدی به این موضوع رسیدگی شود.
وی توجه به مدیریت پسماند را نیز ضروری دانسته و افزود: موضوع
پسماند را می توان یک بحران ساکت قلمداد کرد که در صورت عدم
کنترل صحیح، می تواند به یک بحران جدی تبدیل شود.
رحمانی با تاکید بر فرهنگ سازی درخصوص تفکیک پسماند از مبدا،
خاطرنشان کرد: تصمیم گیری درباره مدیریت پسماند، به ظرافت
های علمی و اجتماعی نیاز دارد و نباید برای مدیریت آن به برنامه های
کوتاه مدت روی آورد.
معاون هماهنگی امور عمرانی استاندار آذربایجان غربی در ادامه
گفت: در کنار ساماندهی سایت پسماند فعلی ارومیه، باید برای تعیین و
راه اندازی سایت جدید برنامه ریزی شود.
رحمانی مطالعات علمی و توجه به ابعاد مختلف برای مکان یابی سایت
جدید پسماند ارومیه را ضروری دانسته و تصریح کرد: با دقت،
حساسیت و برنامه ریزی صحیح برای مکان یابی سایت جدید، می توان
جلوی بروز بسیاری از مشکلات را در آینده گرفت.