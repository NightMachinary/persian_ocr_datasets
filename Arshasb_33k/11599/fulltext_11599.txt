11599
تولید استند دیجیتال لیزری تشخیص تب کرونا در اراک
شهریار موبدی عضو تیم طراح و تولیدکننده این محصول در گفت و
گو با ایسنا، اظهار کرد: با توجه به نیاز کشور و شرایطی که بدنبال شیوع
ویروس کرونا در کشور ایجاد شد، مجموعه گسترش صنعت
خاورمیانه در راستای عمل به مسئولیت اجتماعی خود اقدام به طراحی
و تولید استند دیجیتال لیزری تشخیص تب کرد.
وی افزود: در حال حاضر تب سنج هایی که در راستای غربالگری افراد
مبتلا به این بیماری برای اندازه گیری درجه حرارت بدن مورد استفاده
قرار می گیرد، تب سنج های صنعتی یا همان دماسنج های صنعتی هستند
که دقت آنها نیم درجه است در حالی که در تب کرونا دستگاه باید حداقل
تا سه دهم درجه دقت داشته باشد.
موبدی با بیان اینکه دستگاه تولید شده تا دو دهم درجه قابلیت اندازه
گیری دمای واقعی بدن را دارد، در خصوص تفاوت دمای سطحی و
دمای واقعی بدن گفت: تفاوت این دو در این است که دمای سطحی بدن
تحت تاثیر عواملی همچون تعریق و وزش باد قابل تغییر است، اما دمای
داخلی بدن اغلب اوقات ثابت است و تب سنج تولید شده توسط این
شرکت می تواند دمای درونی بدن را به صورت دقیق اندازه بگیرد.
وی اظهار کرد: سیستم های تب سنجی که در حال حاضر استفاده می شود
نیاز به یک اپراتور دارند و همین مسئله می تواند عاملی برای انتقال