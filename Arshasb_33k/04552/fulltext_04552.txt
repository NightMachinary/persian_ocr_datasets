4552
التزام عملی به شعار جهش تولید، مدلی مطلوب برای همزیستی اقتصاد و
سلامت است
به گزارش ایسنا، دبیر شورای عالی امنیت ملی در صفحه کاربری خود در
توئیتر نوشت: همزیستی اقتصاد و سلامت به عنوان مدلی مطلوب برای
عبور کم ضرر از بحران کرونا با التزام عملی به شعار جهش تولید میسر
خواهد شد. رهنمودهای رهبر معظم انقلاب در حاشیه مجوز برداشت
از صندوق توسعه ملی می‌تواند نقشه راه مطمئنی برای طی این مسیر
سخت باشد. ‌کرونا را شکست می‌دهیم.
التهاب در استان ذی‌قار؛ تسلط معترضان عراقی بر میدان الحبوبی در
ناصریه 
به گزارش ایسنا، به نقل از خبرگزاری اسپوتنیک، تظاهرکنندگان
عراقی بعد از زد و خورد با نیروهای امنیتی که قصد داشتند مانع ورود
آنها به این میدان شوند، بالاخره توانستند بر این میدان تسلط یابند.
تظاهرات در نزدیکی میدان و مناطق اطراف آن در اعتراض به
محدودیت‌ها در میدان الحبوبی و بازداشت دو فعال آغاز شد و بعد
تبدیل به درگیری بین نیروهای امنیتی و تظاهرکنندگان شد به
طوریکه نیروهای امنیتی به سمت آنها تیر هوایی شلیک کردند.
این استان از دو روز پیش صحنه اعتراضات گسترده در محکومیت
بازداشت فعال سیاسی به نام احسان ابوکوثر و تعقیب دیگر فعالان است.