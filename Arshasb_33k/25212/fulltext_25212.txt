25212
شیرین و شنیدنی، سرگذشت و زندگی‌نامه بعضی از مثل‌هاست. با این
حال هیچ‌کس نمی‌داند، قصه این مثل‌ها از کجا آمده‌اند، به هر حال
برخی از آن‌ها روایت‌های واقعی از زندگی بزرگان، برخی از روایات
و اشعار ادیبان کهن ایران زمین و برخی دیگر از دهان مادربزرگ‌ها و
پدربزرگ‌ها نسل به نسل نقل شده است.
برخی از این داستان‌ها عبارت‌اند از «تخم مرغ دزد، شتر دزد می‌شود»،
«بالاتر از سیاهی رنگی نیست»، «عطایش را به لقایش بخشید»، «تو
نیکی می‌کن و در دجله انداز»، «هفت‌خوان رستم»، «عهد بوق»،
«ماست‌ها را کیسه کرد»، «کینه شتری» و «بادمجان دورقاب چینی».
برای نگارش این مجموعه فاخر از منابعی همچون مثنوی معنوی،
گلستان و بوستان سعدی، کلیله و دمنه، مرزبان‌نامه، اسرارنامه، امثال
حکم و الهی‌نامه استفاده شده است. لازم به ذکر است که ترجمه این اثر به
زبان چینی نیز در دست چاپ است.
نخستین تساوی خیبر مقابل صدرنشین به دست آمد
در هفته چهارم رقابت‌های لیگ دسته اول کشور، تیم خیبر در جم به
مصاف پارس جنوبی رفت که بازی با نتیجه 2 بر 2 به پایان رسید.
مهرداد هدایتیان و میلاد صارمی(پنالتی) در دقایق 34 و 75 برای
میزبان و امیرحسین غلامی و علی قاسمی در دقایق 37 و 65 برای خیبر
گلزنی کردند.