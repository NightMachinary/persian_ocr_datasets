29802
پژوهش‌های باستان‌شناسی در حوضه رودخانه زاب پیرانشهر از سال
95 تاکنون آغاز شده و در شهریور ماه چهارمین فصل کاوش‌های
نجات‌بخشی با پژوهش بر روی بیش از 10 محوطه تاریخی در این
شهرستان آغاز شده است.
وی افزود: قدیمی‌ترین بقایای کشف شده در این محدوده نشان
می‌دهد این محدوده در دوران ماقبل از تاریخ مسکونی بود و سابقه
سکونت و حضور انسان در این پهنه به حدود 30 هزار سال پیش
برمی‌گردد.
مدیرکل میراث‌فرهنگی، گردشگری و صنایع‌دستی
آذربایجان‌غربی ادامه داد: بیشترین تمرکز مطالعات در محوطه
تاریخی دو روستای سوغانلو و کاسه‌گران متمرکز شده و 10 تیم
باستان‌شناسی از طرف اداره‌کل میراث‌فرهنگی، گردشگری و
صنایع‌دستی استان و پژوهشکده باستان‌شناسی به انجام مطالعات در
این محدوده اقدام به خواهند کرد.
وی با اشاره به اینکه این مطالعات یکی از بزرگترین کاوش‌های
نجات‌بخشی در تاریخ باستان‌شناسی کشور محسوب می‌شود،
تصریح کرد: با مطالعه بیش از 30 فصل از محوطه‌های تاریخی حوضه
رودخانه زاب، اکنون مطالعات ارزشمندی در حوزه باستان‌شناسی
جنوب دریاچه ارومیه در اختیار علاقه‌مندان قرار گرفته است.