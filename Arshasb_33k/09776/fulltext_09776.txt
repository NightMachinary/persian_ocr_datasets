9776
برپایی همایش‌هایی با محور صحیفه سجادیه در کشورهای دیگر با
محوریت رایزنی های فرهنگی از دیگر اقداماتی بود که در این دوره
صورت پذیرفت.
وی افزود: از سوی دیگر راستای گسترش و تعمیق فعالیت‌های
محتوایی کنگره، با همکاری مجتمع آموزش عالی فقه جامعه
المصطفی(ص) العالمیه و با حضور اساتید و طلاب سطح عالی این
مجموعه از کشورهای انگلیس، فرانسه، اسپانیا، پاکستان،
افغانستان، بنگلادش با محور موضوعی رساله حقوق امام سجاد(ع)
سلسله وبینارهایی برگزار شد، همچنین سلسله پیش نشست های مجازی
امام سجاد(ع) اسوه معنویت، عقلانیت، مقاومت، از دیگر اقداماتی
بود که در این عرصه انجام شد.
وی در بخش دیگری از مباحث خود با بیان اینکه امسال شاهد سخنرانی
50 اندیشمند داخلی و 50 اندیشمند خارجی در کنگره بودیم، گفت:
تنوع حضور این اندیشمندان از کشورهای مختلف، فضای متفاوتی
را نسبت به ادوار گذشته کنگره ایجاد کرد به نحوی که شاهد شکل‌گیری
گفتمانی مبتنی بر فرهنگ سجادیه میان اساتید و پژوهشگران بودیم و با
وجودی که برنامه‌های امسال عمدتا در قالب ویدئوکنفرانس و در
بستر فضای مجازی برگزار شد اما تبادل نظر میان این اندیشمندان منجر
به گسترش ظرفیت تبلیغ در قاب فعالیت های بین المللی شد.