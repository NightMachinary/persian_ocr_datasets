21401
خارج شده و خودش هم هر روز بعد از برگشت از محل کار باید همه
لباس‌هایش را ضد عفونی کند و دوش بگیرد. از آن طرف عذاب وجدان
رها کردن خانواده تازه درگذشته‌ها هم هست: «هیچ‌ کس در این مدت
نیامد کمک‌مان. نگفت چطور زیر بار این همه درد له نشویم.»
حسین وقتی از خواهرش حرف می‌زند صدایش سراسر اندوه است از
تهمینه‌ای می‌گوید که امید به زندگیش از همه خواهرها و برادرهایش
بیشتر بود. سال‌ها با سختی کار کرده بود. این روزها داشت طعم زندگی
را می‌چشید. آنها هر سال تابستان به عشق تهمینه راهی رشت می‌شدند.
خانه‌ای که همیشه چراغش روشن بود. حسین آن قدر ناامید است که
می‌گوید شرایطی پیش آمده که فقط سعی می‌کند به تنها دخترش
مهارت‌های زندگی را بیاموزد؛ چرا که نمی‌داند برای خودش هم چه
اتفاقی می‌افتد. بارها می‌گوید تهمینه رفت و همه آرزوها و آرزوهایم
را با خود برد.
مامان زهرا
باز صبح شده و دستش به سمت تلفن دراز شده تا شماره مامان را بگیرد. کی
می‌خواهد فراموش کند، مامان نیست. مامان برای همیشه رفته. به
پنجره نگاهی می‌اندازد؛ باران می‌بارد. تابستان و باران. یاد
حرف‌های مامان می‌افتد وقتی باران می‌بارید. بوی خاک باران
خورده که زیر بینی‌اش می‌زند یاد مامان زهرا 58 ساله‌اش می‌افتد.