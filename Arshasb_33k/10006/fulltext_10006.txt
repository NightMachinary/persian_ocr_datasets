10006
بلکه اقتصاد و معیشت مردم دچار آسیب شده اما اهداف دشمنان تحقق
پیدا نکرده است.
معاون اول رییس جمهور ادامه داد: مجموعه ها و بخش های مختلف در
عدم تحقق اهداف آمریکا نقش موثری داشته اند که در این میان فعالان
بخش خصوصی نیز مانند سربازان خط مقدم در این جنگ اقتصادی نقش
خود را به خوبی ایفا کردند و وزارت صمت نیز نقشی کلیدی در این عرصه
از خود بر جای گذاشت.
جهانگیری همچنین با اشاره به دستاوردها و تلاش های گسترده
وزارت صنعت، معدن و تجارت در ایام شیوع کرونا افزود: شیوع
کرونا اتفاقی ناگهانی بود که هیچ کشوری از قبل برای مواجهه با آن
آمادگی نداشت و در ایران نیز در روزهای نخست حتی برای تأمین
تجهیزات حفاظت شخصی کادر درمانی با مشکل مواجه بودیم اما
صنعتگران کشور مردانه پای کار آمدند و ظرفیت تولید ماسک و دیگر
تجهیزات پزشکی ظرف دو سه ماه افزایش چشمگیری پیدا کرد و این
نشان می دهد که ظرفیت های بسیار بزرگی در کشور وجود دارد.
معاون اول رییس جمهور با اشاره به سخنان مقامات آمریکا مبنی بر این
که در شرایط کرونا 35 میلیون نفر به بیکاران این کشور اضافه شده
است، گفت: متأسفانه عده ای نمی خواهند واقعیت های جنگ اقتصادی
و مسایل مرتبط با کرونا را بپذیرند و عملکرد دولت را زیر سوال می برند.