19022
مساله اعمال یک سری اصلاحات بر این نیروی پلیس ابتدا از سوی
چیرلین مک‌کری، همسر 56 ساله او که رئیس مشترک کمیته فراگیری
نژادی در شهرداری نیویورک است مطرح شده بود.
آلکساندرا اوکازیو کورتز، نماینده مجلس نمایندگان آمریکا نیز
از بلاسیو خواسته بود اختیارات نیروی پلیس نیویورک را کاهش دهد
و برخی دیگر نیز چنین درخواستی را مطرح کرده بودند.
دبلاسیو در صحبتهایش مبلغ دقیق کاستن از بودجه پلیس نیویورک و
صرف آن در بخش مدنظر را مشخص نکرد و این مساله بعد از نهایی شدن
بودجه 90 میلیارد دلاری از سوی شورای شهر نیویورک در آینده
تایید خواهد شد.
شهردار واشنگتن: ترامپ با ارتش مثل سربازان اسباب‌بازی برخورد
می‌کند
به گزارش ایسنا، به نقل از پایگاه خبری هیل، موریل باوزر، شهردار
واشنگتن بارها و بارها به دلیل تصمیم ترامپ برای استفاده از زور جهت
مقابله با اعتراضات انتقادات تندی از وی داشته است. وی در آخرین
اقدام منتقدانه‌اش با حروف بزرگ در یکی از خیابان‌های نزدیک کاخ
سفید نوشته است: زندگی سیاه‌پوستان اهمیت دارد.
باوزر همچنین به دلیل استفاده از تجهیزات و ادوات نظامی در داخل شهر
به منظور کنترل تظاهرات، از دولت فدرال آمریکا انتقاد کرد.