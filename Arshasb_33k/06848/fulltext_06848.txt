6848
دربیاوریم.
این شهرساز با تأکید بر اینکه یک‌شکل بودن تابلوی مغازه‌ها لزوماً به
معنای هماهنگی نیست، توضیح می‌دهد: نفس ارتقای کیفیت معابر
شهری بسیار خوب و این اقدام نیز کاری ارزنده است و قطعاً هیچ
شهروندی نمی‌تواند مخالف آن باشد اما آنچه مهم است این است که
ارتقای کیفیت، با استفاده از همه پتانسیل‌های کارشناسی شهر انجام
شود تا نتیجه مطلوب‌تری به دست بیاید.
سردبیر مجلۀ دانش نما با اشاره به طرح اجرای تابلوها در کف پیاده‌رو
می‌گوید: تعبیه کردن تابلوها در کف پیاده‌رو ابهاماتی دارد چون
تابلو شناسۀ یک مغازه است و باید برای عابران قابل‌رؤیت باشد. در بافت
تاریخی فرایبورگ (خواهرخوانده اصفهان) چنین طرحی را
دیده‌ام اما آن خیابان مثل چهارباغ خواجو سواره‌رو نبود و مشخص
نیست که این طرح در خیابان سواره‌رو جوابگو باشد یا خیر.
او با بیان اینکه در دوره‌ای کاشی حرف اول را در کشور می‌زد، تصریح
می‌کند: سردرهای کاشی‌کاری شدۀ مغازه‌های قدیمی خیابان
طالقانی هنوز برای عابران جذابیت دارد، اما باید توجه داشته باشیم که
تقلید از گذشته زمانی که عیناً و بدون توجه به نیازها، سلایق، امکانات و
تکنولوژی روز انجام شود درست نیست. کما اینکه تابلوی برقی
تعبیه‌شده بالای سر در زیبا و کاشی‌کاری شدۀ بازار هنر نشان می‌دهد