12881
عبدالرضا قاسمپور در گفت‌وگو با ایسنا، بیان کرد: اگرچه پیش بینی
شده تا در صورت نیاز از ظرفیت مراکز درمانی خصوصی فارس برای
پذیرش بیماران کرونایی استفاده شود اما هنوز به مرحله‌ای
نرسیده‌ایم که از بیمارستان‌های خصوصی استفاده کنیم.
او با بیان اینکه در حال حاضر توسعه ظرفیت بیمارستان‌های دولتی
استان از جمله شهید فقیهی با اضافه شدن چند تخت دیگر در حال انجام
است، افزود: پیش‌بینی شده یک طبقه از بیمارستان‌ها و مراکز درمانی
خصوصی فارس نیز مجهز شوند تا در صورت نیاز از آنها استفاده شود.
معاون استاندار فارس ادامه داد: فارس از روز یکشنبه 22 تیرماه مجددا
در مرحله هشدار قرار گرفته و بنابراین محدودیت‌ها و تعدیل برخی
فعالیت‌ها تا پایان هفته جاری ادامه دارد.
قاسمپور با بیان اینکه تداوم محدودیت‌ها در هفته آینده منوط به
اتخاذ تصمیم لازم در جلسه ستاد استانی مدیریت بیماری کرونا در
پایان هفته جاری است، عنوان کرد:خوشبختانه همراهی و همکاری
مردم استان به ویژه در استفاده از ماسک بیشتر شده است.
او با اشاره به راه اندازی پویش “من هم ماسک می‌زنم”، ابرازامیدواری
کرد که با همکاری مردم شاهد عبور از وضعیت فعلی باشیم.
جانشین استاندار فارس در ستاد استانی مدیریت بیماری کرونا
همچنین اظهار کرد که نظارت و کنترل رعایت پروتکلهای بهداشتی