2894
حال‌ حاضر فراهم شده و نیاز به یک اراده جدی و برنامه دقیق اجرائی دارد.
این کار نیاز به مدیرانی دارد که باور به کارهای تخصصی و افراد
متخصص داشته باشند. الان در کشورهایی مانند رومانی و مولداوی
چنین سامانه‌ای ایجاد شده اما در ایران که سال‌ها پیش‌ از ‌این کشورها،
سامانه زلزله‌نگاری و شتاب‌نگاری وجود داشت، این سامانه وجود
ندارد.»
علاوه‌براین کارشناسان این حوزه همواره تأکید دارند که مقابله با
زلزله فقط به یک فعالیت یا ایجاد یک سامانه خلاصه نمی‌شود و مجموعه‌ای
از فعالیت‌های پیش‌ از زلزله، هنگام وقوع و پیش از بروز حادثه را
می‌طلبد. زارع هم در‌این‌باره می‌گوید: «سامانه هشدار پیش‌هنگام
زلزله یکی از روش‌های کاهش ریسک است و اگر 10 نوع کار برای
کاهش ریسک زلزله در شهر تهران باید انجام شود، یکی از آنها این
سامانه است و کارهای دیگری مانند تمرکززدایی از شهر تهران،
گسترش آموزش‌های عمومی و همگانی زلزله، بهتر‌کردن
آیین‌نامه‌های موجود و... باید انجام شود. اگر ده‌ها سامانه پیشرفته
هشدار در یک شهر نصب شود اما این تمرکززدایی کم نشود، چندان
کمکی نخواهد کرد و در تهران سیاست‌ همه شوراهای شهر از هر
جناحی در راستای افزایش این تمرکز بوده‌ است.»
‌کاهش خسارات زلزله تا یک‌پنجم با سامانه هشدار صوتی؟