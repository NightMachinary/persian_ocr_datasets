7568
کلیپ‌ها نفرات برتر را گزینش کنند.
داودی خاطر نشان کرد: چون در حال حاضر امکان برگزاری مسابقات
قهرمانی کشور وجود ندارد به خاطر حفظ روحیه و ایجاد انگیزه در بین
ورزشکاران ناشنوا سعی کردیم اولین دوره مسابقات مجازی بانوان
ناشنوا را برگزار کنیم تا از این طریق بتوانیم آن‌ها را در منزل به
فعالیت‌های ورزشی تشویق کنیم. در پایان این مسابقه به پنج نفر برتر بعد
از ارزیابی کارشناسان جوایز نقدی اهدا خواهد شد.
نایب رئیس فدراسیون بانوان ناشنوا خاطر نشان کرد: از سال 2017 تا
امروز بانوان ناشنوا در هیچ تورنمنت برون‌مرزی شرکت نکرده‌اند و
آخرین حضور آن‌ها المپیک ناشنوایان در ترکیه بود و این مسئله سبب
افت رنکینگ آن‌ها شده است. ما سعی داریم دوباره بتوانیم جایگاه
بانوان را در مسابقات جهانی پررنگ‌تر کنیم. البته شرایط کنونی سبب
شده تا ما نتوانیم شرایط مسابقاتی و یا اردویی داشته باشیم. البته
امیدوارم در نیمه دوم سال که مسابقات جهانی کاراته و همچنین
تکواندو را پیش رو داریم با بهتر شدن شرایط از نظر ویروس کرونا
امکان حضور در این مسابقات را پیدا کنیم. هر چند هنوز هیچ چیزی
مشخص نیست و باید دید تا آن زمان وضعیت دنیا از نظر ویروس کرونا
چگونه خواهد بود و امکان شرکت در مسابقات برون‌مرزی مهیا
خواهد شد یا خیر.