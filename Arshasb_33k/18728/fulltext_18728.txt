18728
شرکت بهاروند در نشست مجازی سازمان همکاری اسلامی برای
رسیدگی به توطئه جدید صهیونیست‌ها
به گزارش ایسنا، به دنبال اعلام اخیر رژیم صهیونیستی و اشغال‌گر
اسرائیل دایر بر اجرای طرح الحاق بخش‌هایی از سرزمین های اشغالی به
ویژه کرانه باختری رود اردن به اراضی تحت اشغال خود طی ماه آینده
میلادی و حمایت دولت آمریکا از این طرح خصمانه، امروز کمیته
اجرایی سازمان همکاری اسلامی در سطح وزیران امور خارجه طی
برگزاری یک نشست فوق‌العاده مجازی به این موضوع رسیدگی کرد.
در این نشست که به درخواست دولت خودگران فلسطین و به دعوت«
یوسف العثیمن» دبیرکل سازمان همکاری اسلامی با شرکت وزیران
امور خارجه و دیگر مقامات سیاسی کشورهای عضو سازمان مزبور
برگزار شد، از جمهوری اسلامی ایران معاون حقوقی و بین‌المللی وزیر
امور خارجه کشورمان شرکت کرد.
محسن بهاروند معاون وزیر امور خارجه کشورمان در سخنرانی خود
با یادآوری مجدد موضع تغییرناپذیر جمهوری اسلامی ایران در
قبال دفاع از آرمان فلسطین، دیدگاه جمهوری اسلامی ایران در باره
تهدیدات کنونی رژیم صهیونیستی، حامی اصلی آن یعنی رژیم
آمریکا و راه حل مؤثر برای حل این بحران دیرپای جهان اسلام را
تشریح کرد.