2380
ارائه برنامه «آزمون ساز» به مدارس تا هفته آینده/ تکلیف سال تحصیلی
جاری را روشن می‌کنیم
به گزارش ایسنا، محسن حاجی میرزایی در حاشیه جلسه ستادکرونا
آموزش و پرورش که در ساختمان شهیدرجایی برگزارشد، با اشاره به
نزدیک شدن به پایان سال تحصیلی اظهار کرد: تلاش داریم تا تکلیف
سال تحصیلی جاری را روشن کنیم تا آسیبی به سال تحصیلی آینده
نرسد.
وی افزود: زمانی که تعطیلات سراسری مدارس بر اثر شیوع ویروس
کرونا از اول اسفند 98 آغاز شد، حدود 70 درصد محتوای آموزشی به
صورت حضوری ارائه شده بود لذا باید برای ادامه فرایند آموزشی و
ارائه آموزش‌های30 درصد محتوای باقی مانده تدبیری
می‌اندیشیدیم.
وزیر آموزش و پرورش تصریح کرد: برای این موضوع روش‌های
مختلفی را در دستورکار قرار دادیم و تمام محتوای باقی مانده از طریق
تلویزیون و فضای مجازی به دانش‌آموزان آموزش داده شد. از آنجا
که آموزش‌های تلویزیونی به صورت تعاملی نبود، شبکه شاد را راه
اندازی کردیم و توانستیم ارتباط تعاملی بین دانش آموزان و معلمان
برقرار کنیم و ارائه آموزش‌ها در شبکه شاد ادامه یافت.
وی ادامه داد: تعداد قابل توجهی از دانش آموزان به شبکه شاد پیوستند