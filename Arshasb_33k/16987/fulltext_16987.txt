16987
دهد.
رکورد مبتلایان روزانه کرونا در آمریکا با ثبت 70 هزار ابتلای جدید
به گزارش ایسنا، این رکورد بالا در حالی ثبت شده که موارد متعددی از
اوج شیوع کرونا در این کشور از جمله ثبت 45 هزار و 557 مورد ابتلا
در تاریخ 24 ژوئن، 45 هزار و 942 مورد در تاریخ 27 ژوئن و بیش از 46
هزار و 500 مورد جدید در روز پنج‌شنبه پیش‌تر گزارش شده بود.
آمارهای بالای ابتلا در ایالت‌های جنوبی آمریکا از جمله کالیفرنیا،
فلوریدا، تگزاس و جورجیا که شاهد اوج شیوع کرونا هستند، منجر به
ثبت این رکورد بالا در آمریکا شده است.
کالیفرنیا روز جمعه 7798 مورد جدید ابتلا به کرونا را گزارش کرد و
مقامات ایالتی آن اعلام کرده‌اند که در نظر دارند حدود 8000 زندانی
را از یک سیستم زندان که کرونا در آن شیوع یافته، آزاد کنند.
در فلوریدای جنوبی نیز هفت ناحیه به دلیل افزایش شدید شمار
مبتلایان کرونا با کمبود تخت‌های بیمارستانی مواجه شده است.
ایالت تگزاس روز جمعه 95 مورد مرگ ناشی از کرونا را گزارش کرد.
فرماندار این ایالت اعلام کرده در صورتی که موارد ابتلا کاهش نیافته
و مردم به طور گسترده از ماسک استفاده نکنند، مجدداً شرایط قرنطینه را
باز خواهد گرداند.
جورجیا نیز روز جمعه 4484 مورد جدید ابتلا به کرونا را ثبت کرد که