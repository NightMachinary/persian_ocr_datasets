23889
کشور غریب اشاره کرده‌اند. در مواردی نیز مسائل ذکر شده به ترک
همسر و فرار از خانه منجر شده است.
احساس نابرابری اجتماعی و نداشتن حقوق شهروندی
مفهوم دیگری که از مصاحبه‌ها برداشت شده است،احساس نابرابری
همراه با خشمی است که به دلیل شرایط زندگی و برخوردار نبودن از
حقوق شهروندی بر زنان تحمیل می‌شود. احساس نابرابری
اجتماعی، اقتصادی، فرهنگی و سیاسی، رنجی است که از لابه‌لای
گفته‌های این زنان قابل درک است.
یکی از مهم‌ترین معضلات زندگی زنان ازدواج‌کرده با اتباع خارجی
نداشتن حق و حقوق شهروندی برای خود و خانواده آنان است. با توجه
به مصاحبه‌ها مواردی مانند نداشتن شناسنامه برای فرزندان و
مشکلات آن، ثبت نشدن رسمی ازدواج و مشکلات آن، داشتن
مشکلات مالی و ناتوانی در تهیه مدارک، نگرفتن یارانه و ثبت‌نام
نکردن در کمیته امداد با وجود فقر؛ از مشکلات این خانواده‌ها است و در
صحبت‌های این زنان به مشکلات ازدواج دختران، بیمه، تحصیل،
کار و سربازی پسران نیز اشاره شده است. همچنین نداشتن شناسنامه
مانع بسیاری از پیشرفت‌های فرزندان اتباع است و به سرخوردگی
آنان منجر شده است.
احساس طردشدگی از سوی مسئولان جامعه