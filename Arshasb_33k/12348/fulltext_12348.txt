12348
را تکمیل کردیم و عازم جبهه شدیم و پس از اینکه به اهواز رسیدیم،
خدمت رئیس ستاد لشکر رفتیم و به دستور ایشان به همراه سه فرمانده
گروهان، شبانه به خط جزیره مجنون که یکی از خطوط حساس و بسیار
مهم منطقه بود، حرکت کردیم، آن شب، شناسایی موقعیت خط جزیره
را انجام دادیم و برگشتیم تا شب بعد، کل گردان را منتقل کنیم؛ زیرا
گردان قبلی 45 شبانه روز در خط پدافندی بودند و خسته به نظر
می‌رسیدند؛ هرچند خواست ما حضور در منطقه شلمچه و عملیات
آفندی کربلای 5 بود.
این رزمنده دفاع مقدس افزود: بنا به دستور فرمانده لشکر و رئیس ستاد
مقرر شد به جزیره مجنون که احتمال ضد حمله دشمن در این منطقه وجود
داشت، اعزام شویم و شب بعد پس از استقرار در خط، جلسه‌ای با حضور
تمامی فرماندهان گردان‌ها و فرمانده لشکر که برادر باقر قالیباف بود
برگزار شد.
وی ادامه داد: در آن زمان وظیفه اصلی ما حفظ جزایر بود چون دشمن به
خاطر شکست‌های متوالی در منطقه شلمچه، احتمالا از این منطقه ضد
حمله می‌داشت و بدین ترتیب از همان روز ماموریت 45 روزه گردان
ما آغاز شد و با کمترین تلفات توانستیم این ماموریت را به پایان برسانیم
و تا هفتم فروردین سال 66 همچنان در خط مقدم حضور داشتیم تا گردان
بعدی آمد و جایگزین ما شد.