31713
گازرسانی به 193 روستای کرمانشاه در سال گذشته
سیروس شهبازی در گفت و گو با ایسنا، با بیان اینکه سال گذشته حدود
4.5 میلیارد مترمکعب گاز در استان کرمانشاه مصرف شد، افزود: این
عدد نسبت به سال 1397 که مصرف چهار میلیارد مترمکعبی داشتیم،
حدود 15 درصد افزایش یافته است.
وی بیشترین مصرف گاز سال گذشته را نیز مربوط به مشترکین بخش
خانگی دانست و گفت: در فصل تابستان سهم بخش صنایع از گاز مصرفی
بیشتر است، اما با شروع زمستان سهم بیشتر مصرف به سمت بخش خانگی
می‌رود.
مدیرعامل شرکت گاز استان کرمانشاه از وجود 594 هزار مشترک گاز
در استان هم یاد کرد و ادامه داد: سال گذشته بیش از 24 هزار و 600 مشترک
جدید در استان اضافه شد.
شهبازی همچنین از گازرسانی به 193 روستای استان در سال گذشته
هم خبر داد و خاطرنشان کرد: گازرسانی به 600 روستا را در دست پیمان
و اجرا داشتیم که 193 مورد آن به بهره‌برداری رسید.
وی از انجام 955 کیلومتر شبکه‌گذاری در سطح استان در سال 1398
هم یاد کرد و افزود: عمده این شبکه‌گذاری مربوط به روستاها بوده
است.
گازرسانی به 39 روستای ماکو و بازرگان در دست اجرا است