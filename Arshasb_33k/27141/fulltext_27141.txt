27141
واکنش به ادعای کوتاهی مجلس دهم در حمایت از رشد جمعیت/
جزئیات طرح مجلس قبل برای افزایش فرزندآوری
به گزارش ایسنا، جمشید جعفرپور، رییس کمیسیون فرهنگی مجلس
دهم در واکنش به اظهارات علی آقا محمدی که مجلس دهم را به
کوتاهی در زمینه رشد جمعیت متهم کرده بود، در گفت و گو با
خبرگزاری ایسنا گفت: مجلس شورای اسلامی در حمایت از نرخ رشد
جمعیت کوتاهی نداشت، بلکه برآورد اشتباه سازمان برنامه از بار مالی
طرح مجلس موجب شد که تصویب این طرح با مانع رو به رو شود.
جعفر پور با بیان این که مجلس نهم و دهم در زمینه حمایت از رشد موالید،
مصوباتی داشته اند گفت: از جمله این مصوبات، قانون اصلاح قوانین
جمعیت و تنظیم خانواده مصوب 1372 بود که هر گونه مزایا و حمایت
از فرزندان چهارم و بیشتر که پیشتر منع شده بود، با تصویب مجلس نهم
همه این مشوق ها برقرار گردید.
رییس سابق کمیسیون فرهنگی مجلس همچنین با اشاره به طرح موسوم
به جمعیت و تعالی خانواده افزود: این طرح در کمیسیون فرهنگی
مجلس نهم با استفاده از کارشناسان دستگاههای مختلف دولتی و
متخصصین جمعیت شناسی با وقت‌گذاری بسیار بطور همه جانبه
عوامل تاثیر گذار در افزایش نرخ رشد جمعیت را مورد توجه قرار داد و
با 55 ماده برای قرار گرفتن در نوبت دستور ارسال شد. همین طرح