31999
دکتر سید محمد جمالیان نوزدهم آبانماه با حضور در صحن رسمی
شورای شهر اراک بیان کرد: برای مقابله با بیماری های اپیدمیک هیچ
راهی جز پیشگیری وجود ندارد و در واقع درمان مرحله آخر است و تا
امروز هیچ درمان قطعی برای ویروس کرونا وجود ندارد.
وی با اشاره به وخامت این بیماری و با تاکید بر لزوم کاهش عادی انگاری
موجود نسبت به این بیماری افزود: در هشت سال دفاع مقدس استان
مرکزی 6200 شهید را تقدیم کرد، اما در بحث بیماری کرونا اگر
روزانه به صورت میانگین 20 فوتی داشته باشیم، در کمتر از یک سال
تعداد جان باختگان این ویروس با شهدای 8 سال جنگ تحمیلی برابری
می کند.
جمالیان تصریح کرد: پیش بینی ما این است که در ماه های آتی موارد
ابتلا و فوت افزایش خواهد داشت، اما چرا در پیشگیری موفق نبوده
ایم؟ هر جا موفقیتی حاصل شد، حاصل قرنطینه خوب بوده است، اما تا
امروز نه توانستیم اقتصاد را به خوبی پیش ببریم و نه در تحقق سلامت موفق
بودیم و فقط توقع ایجاد شد. امروز رییس اتاق اصناف بارها تکرار می
کند که اصناف دین خود را ادا کرده اند، اما آیا به جز دو هفته پایانی
اسفندماه و دو هفته نوروز تعطیلی در اصناف داشتیم؟
وی با بیان اینکه با رها کردن شرایط، در کمتر از یک ماه آینده همین مردم
که امروز درگیر عادی انگاری شده اند به مراکز درمانی مراجعه می کنند