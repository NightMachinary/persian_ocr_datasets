32110
ساخت و ادعا کرد که جوان امروزی من را می‌شنود.
شاه رضایی تصریح کرد: برنامه‌ساز نباید منتظر دستورالعمل باشد؛ او
خود تعیین‌کننده ذائقه مخاطب است؛ او خود صاحب‌فکر است و
پویایی در تولید به او کمک می‌کند که با زمان پیش برود و مخاطب هدف
را از دست ندهد.
تهیه‌کننده «کافه رادیو» گفت: 14 سال با زنده‌یاد مهران دوستی برنامه
«کافه رادیو» را روی آنتن بردیم و در این مدت چهار بار شکل برنامه را
تغییر دادیم؛ چون تغییرات جامعه ما را مجبور می‌کرد با مخاطب همراه
باشیم و عقب نمانیم.
وی با اشاره به تحولات رسانه‌ای و تغییر شکل رسانه و دسترسی‌های
متفاوت آن گفت: درزمانی که تولید محتوای برنامه و یا موسیقی
آسان‌تر شده است. مخاطب با انبوهی از کارهای غیرمفید و عمدتا مضر،
در کنار تعداد محدود محتواهای مفید در عرصه موسیقی روبرو
می‌شود. اینجاست که کار رادیو سخت‌تر می‌شود.
شاه رضایی ارتقای سواد رسانه‌ای مخاطب را مهم دانست و گفت:
ارتقای سواد با پاسداشت زبان فارسی و رعایت ادبیات فاخر و محتوای
سالم میسر می‌شود. برنامه‌ساز رادیو باید با تسلط بر محتوای سالم آن را
در برنامه‌اش بگنجاند تا مخاطب سره را از ناسره تشخیص دهد و سواد
رسانه‌ای‌اش ارتقا پیدا کند.