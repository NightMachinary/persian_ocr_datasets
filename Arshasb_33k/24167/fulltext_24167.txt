24167
معرفی عباس جدیدی برای انتخابات شورای کشتی آسیا
به گزارش ایسنا،انتخابات شورای کشتی آسیا برای مشخص شدن 7
عضو این شورا، روز 23 فروردین ماه 1400 در خلال رقابت های
کشتی قهرمانی آسیا در قزاقستان برگزار می شود.
فدراسیون کشتی عباس جدیدی قهرمان جهان و المپیک را به عنوان
نماینده ایران در این انتخابات معرفی کرد.
جدیدی همچنین نامزد پست دبیرکلی شورای کشتی آسیا خواهد شد.
عباس جدیدی در این باره اظهار کرد: صبح امروز علیرضا دبیر رئیس
فدراسیون، بنده برای انجام ملاقاتی دوستانه به فدراسیون کشتی
دعوت کرد و در آنجا به من اعلام کرد که من را بعنوان نماینده ایران برای
انتخابات شورای کشتی آسیا معرفی کرده است.
وی ادامه داد: در واقع من در عمل انجام شده قرار گرفتم اما با توجه به اینکه
همه ی ما به کشتی کشور دین داریم، وظیفه خود می دانم که تمام تلاشم را
برای اعتلای ورزش ملی کشور انجام دهم.
جدیدی خاطرنشان کرد: قصد دارم به عنوان دبیرکل شورای کشتی
آسیا کاندید شوم چراکه این پست یک سمت اجرایی است و می توانم به
کشتی کشورم کمک کنم.
دارنده مدال های نقره المپیک و طلای جهان اظهار داشت: دوست دارم به
کشتی کشور کمک کنم و اثرگذار باشم و قطعا در صورت انتخاب شدن