14440
هلدینگ پتروشیمی تاپیکو، کشتیرانی جمهوری اسلامی ایران،
شرکت فولاد مبارکه اصفهان، شرکت ملی صنایع مس ایران، شرکت
پالایش نفت ایرانول، شرکت پتروشیمی جم، شرکت خدمات
بهداشتی و درمانی میلاد سلامت هستند.
خضریان یادآور شد: شستا یک شرکت سرمایه‌گذاری است که در حال
حاضر مجموعه‌ای با بیش از 200 شرکت را اداره می‌کند. مجموع
دارایی‌های این شرکت در سال 1397 بالغ بر 57 هزار میلیارد تومان و
درآمد سالانه آن نزدیک به 32 هزار میلیارد تومان اعلام شده است. این
موضوع با توجه به نوسانات ارز و همچنین افزایش حدودا 300
درصدی ارزش ملک در یکی دو سال اخیر قطعا 2 برابر شده است؛ چرا که
بسیاری از دارایی های شرکت ها در قالب خرید املاک و مستغلات
تعریف می گردد. همچنین درآمد شرکت‌های فرعی شستا که در بورس
تهران فعال می‌باشند در سال 1391 در مجموع بالغ بر یک هزار و ششصد
میلیارد تومان برآورد شد.
وی با اشاره به گستردگی حوزه فعالیت های این شرکت گفت: فعالیت
های شستا تقریبا در صنایع استراتژیک می باشد و همچنین توان مالی
بسیار بالا، عملا شستا را به یکی از قدرتمندترین شرکت های اقتصادی
ایران تبدیل کرده است؛ لذا این شرکت همیشه مورد طمع سیاسیون و
افراد سودجو و فرصت طلب در دولت های مختلف بوده است.