27720
روزهای ناسالم تاثیری نگذاشته است. اگر کل سال 98، شاهد 63 روز
ناسالم برای گروه‌های حساس بود، این عدد در سال 99 در انتهای دی ماه
به 90 روز رسیده است، اگر سال 98 شاهد تنها 5 روز ناسالم برای تمام
گروه‌های سنی بود، تعداد این روزها در سال 99 سه برابر شده و از سوی
دیگر، در سال جاری تنها 15 روز هوای پاک نصیب مردمی شده است که
در سال گذشته به‌ رغم غیاب کرونا، 25 روز پاک را تجربه کرده بودند.
ادامه آلودگی هوا و عدم تغییر در وضعیت موجود، به‌ رغم انتشار
گفت‌وگوها، اطلاعیه‌ها، نقدها، وعده‌ها و برنامه‌ها تنها نشان از این امر
دارد که عزمی جدی برای اجرای قانون هوای پاک وجود ندارد؛
قانونی که به سازمان محیط‌ زیست اختیارات متنوعی برای تغییر
وضعیت آلودگی هوای کشور می‌دهد. قانون هوای پاک، مصوب 25
تیر ماه سال 1396، متعاقب اصل یکصد و بیست و سوم قانون اساسی
جمهوری اسلامی ایران، تنها از یک متولی به اختصار نام می‌برد:
«سازمان حفاظت محیط‌ زیست» کشور که مجری و طبق ماده 2 این
قانون، «مسئول نظارت بر حسن اجرای این قانون» است. تبصره دو ماده
3 این قانون صراحتا اعلام می‌کند که در شرایط «اضطرار»، «تمامی
دستگاه‌ها و ارگان‌های ذی‌ربط در محدوده ضوابط قانونی موظف به
همکاری و رعایت الزامات اعلامی سازمان می‌باشند.»
طبق قانون هوای پاک غیر از سازمان محیط‌ زیست کشور، 20 دستگاه