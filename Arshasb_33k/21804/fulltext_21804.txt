21804
به گزارش ایسنا، بهای معاملات نفت در بازار نیویورک پس از افت 0.8
درصدی در روز سه شنبه، نزدیک به مرز 42 دلار ثابت بود. موسسه
امریکن پترولیوم گزارش کرد ذخایر نفت آمریکا هفته گذشته 4.01
میلیون بشکه کاهش پیدا کرده که در صورت تایید شدن این گزارش با
آمار دولتی، سومین کاهش هفتگی متوالی خواهد بود.
شمار مبتلایان به ویروس کرونا در جهان از مرز 20 میلیون نفر عبور
کرد. فلوریدا یک رکورد روزانه دیگر قربانیان کرونا را گزارش کرد
و بزرگترین شهر نیوزیلند پس از شیوع جدید کرونا قرنطینه شد.
شاخص اس اند پی 500 روز سه شنبه پس از هشت روز صعود، کاهش
یافت و برخی از معامله گران علت افت این شاخص را به اظهارات میچل
کانل، از سران سنای آمریکا نسبت دادند که اعلام کرد مذاکرات
درباره بسته کمک مالی جدید به بن بست رسیده است.
نفت به دلیل ادامه ابهامات در خصوص روند احیای تقاضا، شیوع
ویروس کرونا و افزایش تولید اوپک پلاس، برای صعود به بالای
میانگین قیمت 200 روزه تقلا می کند. شرکت تحقیقاتی ریستاد انرژی
اعلام کرده که فعالیت حفاری در آمریکا احتمالا تا سال آینده بهبود
نخواهد یافت مگر این که قیمتها به مرز 50 دلار و بالاتر از آن صعود کنند.
به گفته وارن پارتسون، مدیر استراتژی کالا در بانک آی ان جی، آمار
موسسه امریکن پترولیوم تا حدودی از قیمتهای نفت پشتیبانی کرد اما