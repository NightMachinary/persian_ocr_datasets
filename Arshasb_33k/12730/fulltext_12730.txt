12730
جوان‌سازی درختان گردو و بادام در لرستان
اسفندیار حسنی‌مقدم در جریان بازدید از باغ فدک 50 هکتاری
شهرستان سلسله که 19 مهرماه صورت گرفت، اظهار کرد: بیشتر باغات
گردو شهرستان سلسله از نوع گردوی بذری هستند و علیرغم استعداد
شهرستان در تولید گردو این باغات بازدهی مناسبی ندارند در این
راستا توسط سازمان جهاد کشاورزی استان لرستان و همکاری بخش
خصوصی با استفاده از پیوندک‌های به وجود آمده در این باغات
به‌صورت سرشاخه کاری گردو، جوان‌سازی درختان به‌مرور انجام
می‌شود.
وی به باغداران منطقه توصیه کرد از غرس نهال‌های بذری خودداری و
از نهال‌های گردوی پیوندی استفاده کنند.
رئیس سازمان جهاد کشاورزی لرستان در زمینه هرس، کاشت نهال
پیوندی گردو و تغذیه باغات گردو 50 هکتاری باغ فدک شهرستان
سلسله قول مساعد داد.
حسنی مقدم سطح باغات گردو لرستان را 13 هزار و 200 هکتار اعلام
کرد و افزود: از این سطح سالانه 21 هزار تن گردو برداشت می‌شود.
وی متوسط برداشت گردو لرستان را 1917 کیلو و در شهرستان الشتر
2300 کیلو در هکتار اعلام کرد.