14203
او ادامه داد: مسئله بعدی این است که امروز باید شرایط ظهور را فراهم
کنیم و به نظر بنده این شرایط با ایجاد معرفت و آگاهی‌بخشی به آحاد
جامعه فراهم می‌شود. باید سطح شناخت و معرفت را ارتقا ببخشیم و تمام
کسانی که معتقد به ظهور هستند باید از ترویج جهل و نادانی پرهیز کنند
چرا که بسیاری از مشکلاتی که متوجه انسان‌ها می‌شود منبعث از جهل،
افراط و قشری‌گری و معلول سطحی‌نگری نسبت به معارف دینی است.
امروز باید با قلم و بیان خود در قالب‌های مختلف در برابر فتنه‌ها بایستیم و
علما و اندیشمندان برای تحقق یک جامعه مهدوی در خط مقدم صلح و
سازش و برادری و همزیستی مسالمت‌آمیز باشند.
رئیس دانشگاه مذاهب اسلامی افزود: نباید اجازه بدهیم افراد نابخرد
بذر نفرت را در میان برادران دینی بگسترانند. اصلاح جامعه با اعجاز
صورت نمی‌گیرد، بلکه باید تعالی و تلاش همه‌جانبه عالمان و
فرهیختگان در راستای آگاهی‌بخشی به مردم صورت بگیرد و
این‌گونه مردم خود یاری‌کننده حق هستند.
مختاری بیان کرد: در آیه 146 سوره آل عمران می‌خوانیم که باید از
ضعف و سستی پرهیز کنیم و خداوند با صابران است. برای تحقق ظهور
باید از تلاش و عقلانیت بهره ببریم و با صبر و حوصله پیام حق را منتشر کنیم.
بر این اساس است که می‌توانیم مقدمات ظهور را فراهم کنیم. مکتب
اهل بیت (ع) مبتنی بر منطق و دلیل و برهان است و باید در راستای ظهور از