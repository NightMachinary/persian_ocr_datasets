18106
بهره مندی ایران از منافع اقتصادی برجام حق مسلم آن است، اما تاکنون
نه تنها از این منافع برخوردار نشده، بلکه با تلاش های غیرقانونی
آمریکا روبرو بوده و الآن نیز شاهد تلاش این کشور برای تمدید تحریم
تسلیحاتی است که به زودی بر اساس قطعنامه 2231 شورای امنیت
پایان می‌یابد. به نظر می رسد روند اجرای عدالت در جهان معکوس شده
است.
سفیر ایران در لندن جواب همتای آمریکایی‌اش را داد
به گزارش ایسنا، حمید بعیدی‌نژاد سفیر کشورمان در لندن در پیامی
توییتری از اظهارات مداخله جویانه سفیر آمریکا در لندن درباره
ایران انتقاد کرده و نوشت: سفیر آمریکا در لندن باید خجالت بکشد که به
خاطر بازداشت یک ایرانی اشک تمساح می‌ریزد، آن هم در حالی که
هم‌میهنان خودش که شعار «زندگی سیاه پوستان اهمیت دارد» سر
می‌دهند، بی‌رحمانه در کشورشان سرکوب می‌شوند.
بعیدی‌نژاد در ادامه نوشت: آیا او از پنجره نمی‌بیند که ده‌ها هزار تن از
شهروندان لندن از دولت آمریکا می‌خواهند خشونت علیه بی‌گناهان
را متوقف کرده و به حقوق بشر احترام گذارد؟