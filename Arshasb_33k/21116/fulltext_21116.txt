21116
فروشگاههای زنجیره ای چگونه در ارائه تخفیف مشتریان را دور
می‌زنند؟
به گزارش ایسنا، حدود دو ماه پیش که اتاق اصناف ایران اعلام کرده
بود بر اساس بررسی های میدانی قیمت‌های غیر واقعی و گران‌تر از نرخ
واقعی بر بسته‌بندی برخی اقلام حبوبات در فروشگاه‌های زنجیره‌ای
درج شده،امیرخسرو فخریان، رئیس اتحادیه فروشگاه‌های
زنجیره‌ای، گفته بود کهقیمت مصرف کننده روی کالاها درج شده و
بیشتر آنها در کل کشور قیمت مشخصی دارند؛ بنابراین امکان اینکه
قیمت بالاتر روی کالا درج شود و بعد در فروشگاه‌های زنجیره‌ای به
آن‌ها تخفیف داده شود اصلا وجود ندارد، چرا که هیچ کالایی مختص
فروشگاه زنجیره‌ای تولید نمی‌شود. حتی اگر قیمت متفاوتی هم درج
شود مردم متوجه می‌شوند و خرید نمی‌کنند.
او همچنین درباره اساس ارائه تخفیفها گفته بود که فروشگاه‌های
زنجیره‌ای برای ارائه تخفیف، قیمت خرید خود را در نظر می‌گیرند و
کاری به قیمت مصرف کننده ندارند؛ به‌طوری‌که با در نظر گرفتن 10 تا
12 درصد هزینه‌های فروشگاهی و یک تا دو درصد سود، روی کالاها
تخفیفاتی در نظر می‌گیرند که ممکن است این تخفیف به 40 درصد هم
برسد. به عبارت دیگر میزان تخفیف بستگی به این دارد که قیمت
مصرف‌کننده چقدر درست باشد و در نظر گرفتن 40 درصد تخفیف در