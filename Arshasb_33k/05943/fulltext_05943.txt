5943
کلاس می‌رفتم کلاس خوشنویسی را مناسب تشخیص داد. با یکی از
دوستان مدرسه‌ام خوشنویسی می‌رفتم و خیلی زود علاقه‌مند شدم. به
هر حال ادامه دادم و سال 86 مدرک ممتاز گرفتم. هر خطی که می‌نویسم
جان تازه‌ای می‌گیرم.»
مدرک ممتاز خوشنویسی هدف اصلی او نبود. سمانه می‌خواست در
عرصه کار و تحصیل هم موفق باشد. او ماجرای دانشگاه و جست‌وجو
برای پیدا کردن کار را این طور تعریف می‌کند: «سال 84 در رشته
حسابداری دانشگاه کوثر قزوین قبول شدم. آن سال‌ها قبولی
کنکور سخت بود و خیلی‌ها پشت کنکور می‌ماندند. شوق زیادی
داشتم و همراه پدر به قزوین رفتم و ثبت‌ نام کردم. هر روز صبح زود از
کرج سوار سرویس دانشگاه می‌شدم و غروب برمی‌گشتم. وقتی
کنکور قبول شدم مسئولان بهزیستی می‌گفتند حتماً درس‌ات را ادامه
بده! حمایت‌ات می‌کنیم و حسابداری بازار کار خوبی دارد و حتماً
برای تو کار مناسب پیدا می‌کنیم و ... با همین وعده‌ها درس خواندم و
بعد از گرفتن مدرک برای پیدا کردن کار به هر جایی که می‌شد رفتم؛ حتی
بیشتر از همکلاسی‌های دانشگاه اما همه جا با در بسته مواجه می‌شدم.
می‌گفتند باید حداقل 5 سال سابقه کار داشته باشی. نمی‌خواستم تسلیم
شوم چون هدف من از درس خواندن این نبود که مدرک بگیرم و آن را
قاب کنم. تحصیل در دانشگاه برای من بهانه‌ای بود تا آن طور که دوست