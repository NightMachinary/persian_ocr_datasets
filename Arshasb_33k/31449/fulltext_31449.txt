31449
کمک های خیری که به ضرر ساکنان اسماعیل آباد می شود
ابوالفضل معرفی در گفت وگو با ایسنا بیان کرد: با احترام به نیت خوب
خیرین و خیریه ها، کمک غیر متمرکز و ساماندهی نشده آن‌ها به
سکونتگاه اسماعیل آباد می‌تواند ضررهایی را برای این ساکنان آن
به همراه داشته باشد. وی در توضیح معایب این امر اظهار کرد: این کار به
مرور زمان موجب متکدی پروری می‌شود به طوری که برخی افراد به
این کمک‌ها عادت کرده و به جای کارکردن همچنان چشمشان به دست
خیرین باقی می‌ماند که این امر مانع از توسعه اسماعیل آباد می‌شود.
معرفی افزود: علاوه بر مورد ذکر شده با توجه به این‌که خیرین و خیریه ها
اطلاعات کاملی از نیازمندان واقعی و نیازهای اصلی هرکدام از آن‌ها
در این سکونتگاه ندارند ممکن است فرد نیازمند پس از دریافت کمک
خیرین، آن را با نصف قیمت واقعی به فروش برساند تا نیاز واقعی خود را
تأمین کند که این امر سبب متضرر شدن خیر و نیازمند می‌شود. وی ادامه
داد: کمک خیرین به صورت غیر متمرکز و هماهنگ نشده با مرکز
نیکوکاری شهر قائم ممکن است باعث شود کسی چند بار از این کمک‌ها
بهره‌مند شود اما برخی هیچ بهره‌ای نبرند ضمن این‌که عمده ساکنان
اسماعیل آباد آدم‌های موجهی بوده و بیشتر نیازمند خدمات شهری
هستند. معرفی با توجه به معایبی که برای غیر متمرکز کار کردن خیریه‌ها
بیان شد ابراز کرد: مرکز نیکوکاری شهر قائم تحت عنوان مرکز بقیه‌الله