19755
ضرورت توجه به تاریخ شفاهی رزمندگان و فرماندهان 
عبدالرضا قیصری معاون فرهنگی حوزه هنری استان فارس در
گفت‌وگو با ایسنا با اشاره به ضرورت پژوهش در زمینه دفاع مقدس بیان
کرد:دفاع مقدس تجربه ارزشمند ملت ایران است که برای ما به عنوان
یک سرمایه مهم در عرصه‌های علمی قابل تحقیق خواهد بود. هشت سال
دفاع مقدس از وجوه مختلفی برخوردار است که می‌تواند مورد
پژوهش قرار گیرد.
وی افزود: یکی از اولویت‌های پژوهش در دفاع مقدس، توجه به
سخنان امام(ره) و مقام معظم رهبری پیرامون آن است چرا که ما با
کلیدواژه‌های آشنا می‌شویم که در حوزه‌های سیاست، اقتصاد،
فرهنگ و اجتماع تأثیرگذار هستند. به عنوان مثال «ما توانستیم در
جنگ دوست و دشمن خود را بشناسیم» یا «دفاع مقدس به ما درس
ایستادگی داد.»بخشی از جمله‌های این بزرگواران است که می‌تواند
سرفصل‌های مهمی در زمینه پژوهشی باشند.
این نویسنده حوزه دفاع مقدس یادآور شد: زبان بی‌تعارف و نگاه
علمی ضرورت کار پژوهش است. خوشبختانه هرچه از جنگ
می‌گذرد نگاه بی‌طرفانه‌تری نسبت به آن شکل می‌گیرد که باعث
می‌شود از جملات شعاری رها شویم. اکنون برخی از نهادها و متولیان
دفاع مقدس چنین رویکردی را در دستور کار خود دارند و متفکرانی