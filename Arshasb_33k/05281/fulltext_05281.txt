5281
رسانه ملی توامان باید به خانواده ها در این فرهنگ سازی کمک کنند.
معاون آموزش ابتدایی وزارت آموزش و پرورش افزود: خانواده
های ما قالب های ارزش گذاری غلطی دارند که آن را به فرزندانشان
تحمیل می کنند و تنوع استعدادها را به رسمیت نمی شناسیم. اینکه
هرکدام از انسان ها ممکن است در یک زمینه علاقه و استعداد داشته باشند
بسیار مهم است؛ نباید همه را به یک شکل قالب بزنیم و انتظارات یکسانی
داشته باشیم.
حکیم زاده درباره تربیت کودکان ماهر و وجود محتوای مناسب در
این زمینه اظهار کرد: اگر برنامه های درسی کنونی را تحلیل کنیم
چندان مشکلی از بابت محتوای درسی نداریم. منتها در بحث مهارت
آموزی نباید چندان بر محتوای درسی متکی باشیم بلکه باید برنامه
عملیاتی داشته باشیم. کتاب پژوهش و تفکر را داریم اما آیا لزوما وجود
محتوا منجر به رشد مهارت تفکر می شود؟
وی ادامه داد: یکی از عوامل مهم، مربیان هستند. کسانی که به عنوان
مربی به کار می گیریم باید دارای مهارت آموزشی لازم در این زمینه
باشند. تعلیم و تربیت یک امر تخصصی است. شرایط مدرسه داری راحت
تر از هرکار دیگری است. شاید اگر فردی بخواهد یک دکه روزنامه
فروشی بزند شاید سخت تر از این باشد که بخواهد مجوز یک مدرسه
بگیرد. در حالی که داشتن دید تربیتی بسیار مهم است.