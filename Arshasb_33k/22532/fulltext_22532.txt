22532
شاگردان ربیعی اختصاص پیدا کرد. مهرداد آوخ، حمید گلزاری و
محسن آذرباد سه بازیکن موثر رفسنجانی‌ها هستند که نقش زیادی در
کسب نتایج خوب این تیم داشته‌اند.
محسن آذرباد با 5 گل و 17 پاس گل، حمید گلزاری با 13 گل و 7 پاس گل و
مهرداد آوخ با 5 گل و 5 پاس گل موثرترین بازیکنان تیم مس بودند و در
لیگ دسته اول خوش درخشیدند. محسن آذرباد با این تعداد پاس گل
درصدر بهترین پاسورهای لیگ قرار دارد و حمید گلزاری با 13 گل در
نزدیکی صدر جدول گلزنان قرار دارد.
نکته قابل توجه این است که این سه بازیکن فصل قبل با عملکردی که از
خود به نمایش گذاشته بودند به همراه گل گهر به لیگ برتر صعود کردند
اما از فهرست تیم گل‌ گهر برای حضور در لیگ برتر خط خوردند تا اتفاق
عجیب رخ دهد. آن‌ها پس از همراهی نکردن گل گهر در لیگ برتر به مس
رفسنجان پیوستند تا این بار هم خود را ثابت کنند و به همراه این تیم به
لیگ برتر صعود کنند.
این سه بازیکن موثر مس با انگیزه‌های فراوان خود، برای به نمایش
گذاشتن عملکرد خوب‌شان به همراه رفسنجانی‌ها در لیگ برتر
حضور پیدا خواهند کرد و باید دید می‌توانند با تیم‌شان نتایج قابل
قبولی کسب کنند یا خیر.