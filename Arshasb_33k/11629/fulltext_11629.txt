11629
پس از اخذ مجوز تولید صنعتی تا سال آینده با حداکثر ظرفیت تولید
خواهیم کرد و پس از آن مقدمات راه‌اندازی خط تولید دو فرآورده
دیگر به منظور درمان بیماری‌های دام و طیور را برنامه‌ریزی
کرده‌ایم.
بر اساس اعلام روابط عمومی صندوق نوآوری و شکوفایی، ابوعلی
درباره تسهیلات اخذ شده از سوی این شرکت از صندوق نوآوری و
شکوفایی تصریح کرد:بدون وثیقه ملکی و ضامن نمی‌توانیم از
تسهیلات صندوق نوآوری استفاده کنیم، اما از خدمات
توانمندسازی صندوق مانند خدمات یادگیری استفاده کرده‌ایم.
تولید دستگاه مولد گاز ازون در راستای مقابله با شیوع کرونا
به گزارش ایسنا، یکی از شرکت‌های عضو مرکز رشد فناوری نخبگان
پارک فناوری پردیس موفق به ساخت دستگاه مولد گاز ازون شده است.
این محصول در ضد عفونی کردن میوه و سبزیجات، محیط‌های
خانگی، اداری، بیمارستانی و لباس کاربرد دارد.
از این دستگاه می‌توان برای ضدعفونی کردن فضاهای کوچک مانند
اتاق، ماشین یا کنار تخت بیمار هم استفاده کرد.
پیش از این از گاز ازون برای مقابله با قارچ، باکتری، میکروب،
ویروس سارس و ویروس آنفولانزا نیز استفاده شده است. کشورهای
آسیای شرقی این روش را برای مقابله با ویروس کرونا به کار گرفته‌اند.