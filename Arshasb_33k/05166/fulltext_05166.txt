5166
با ادب گذشته روز به روز کمتر می‌شود خدمت کمی نیست. چیزی که
مرا به نوشتن این یادداشت برانگیخته است همین نکته آخر است. حق این
بود که فرهنگستان زبان و ادب فارسی، به عنوان نهادی که پاسداری از
زبان و ادبیات ملی ما را برعهده دارد، یادکرد این خدمتگزار بزرگ
زبان و ادب را فراموش نمی‌کرد و گمان نمی‌برد که چون او اهل موسیقی
بوده است پس یاد کردن از او هم، حتی در حد تسلیتی به مردم داغدار
گفتن، لابد باید برعهده فرهنگستان هنر باشد. حالا که فراموش کرده
است و برای یادآوری هم دیر شده است، وظیفه خود می‌دانم که، به
عنوان عضوی از این نهاد، یاد این استاد بزرگ را گرامی بدارم و تصور
می‌کنم که سایر همکاران فرهنگستانی نیز که در سطحی دیگر و با
وسایلی دیگر پاسدار و مروج زبان و ادب ایرانند، با من در این احساس
شریک باشند.