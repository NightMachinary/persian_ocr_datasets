27980
طهماسبی ضمن تاکید بر اینکه استعلام‌های لازم از میراث فرهنگی نیز
گرفته شده است، گفت: نماینده میراث فرهنگی در جلسه تصویب طرح
این پروژه حضور داشت و نقطه نظرات خود را اعلام کرده‌اند و مشاور هم
اصلاحات لازم را انجام داده است و در عین حال ما مرحله به مرحله از
دستگاه‌هایی که می توانند کمک کنند کسب نظر می کنیم.
این در حالیسست که کارشناس مسئول میراث فرهنگی استان فارس
تاکید دارد که از نگاه کارشناسی میراث با کلیات طرح ارائه شده در
خصوص باغ ملی، مخالف است.
سیامک بصیری در گفت و گو با ایسنا، اعلام کرد: باغ ملی جزو بناهای با
ارزش در حریم پروژه محور عرفان است و باید ساختار کلی و عناصر
تشکیل دهنده باغ در آن حفظ شود.
بصیری همچنین افزود: در اولین جلسه‌ای که در خصوص این موضوع
برگزار شد، حضور داشتیم و نظرات خود را هم اعلام و به شهرداری تاکید
کردیم که طرح باید به میراث فرهنگی ارائه شود تا در شورای فنی استان
بررسی کنیم و نتیجه نهایی را اعلام کنیم.
مهرداد ایروانیان، یکی از معماران و شهرسازان بنام فارس و کشور نیز
مخالفت خود را صراحتا با اجرای این طرح اعلام کرد.
ایروانیان در گفت و گو با ایسنا، با بیان اینکه ما هم ‌نگران این موضوع
هستیم، گفت: ما کاملا اعتقاد داریم که باغ ملی باید به همین صورت حفظ