30317
کاهش کیفیت هوای تهران طی امروز
به گزارش ایسنا،بر اساس پیش‌بینی‌های انجام‌شده در شرکت کنترل
کیفیت هوای تهران در نخستین ساعات امروز (22 شهریور ماه)
کیفیت هوای برخی مناطق پرتردد در محدوده ناسالم برای گروه‌های
حساس قرار گرفت که عمدتاً ناشی از حاکمیت جو آرام طی ساعات
گذشته و افزایش تردد خودروها در نخستین روز هفته است.
طی روز با عدم وزش باد مؤثر بر غلظت آلاینده‌ها افزوده خواهد شد و
به‌تبع آن کیفیت هوا در وضعیت نامطلوب باقی می ماند. به تدریج با
افزایش تندی باد در اواخر وقت از غلظت آلاینده‌ها کاسته خواهد شد و
پیش‌بینی می‌شود کیفیت هوای بیشتر مناطق در وضعیت قابل‌قبول
قرار بگیرد.
با کاهش تندی باد تا صبح فردا (23 شهریور ماه) همراه با افزایش تردد
خودروها احتمال می‌رود غلظت آلاینده‌ها به‌ویژه ذرات معلق
افزایش پیدا کند که در مناطق پرتردد کاهش کیفیت هوا را به‌دنبال
خواهد داشت.
عدم وزش باد مؤثر طی فردا شرایط مناسب برای تجمع آلاینده‌ها را
فراهم می کند همچنین غلظت آلاینده «ازن» در ساعات بعدازظهر
نسبت به روز گذشته افزایش خواهد یافت و می‌تواند سبب برقراری
وضعیت نامطلوب کیفیت هوا در مناطق پرتردد ‌شود. افزایش ناگهانی