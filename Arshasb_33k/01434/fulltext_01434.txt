1434
خانوادگی باشد؟ اگر منظورشان تبلیغ رسانه‌های خارجی علیه ایران
است، خوب! این را برای خیلی از اتفاقات از جمله تصمیمات کشوری و
قضایی نیز انجام می‌دهند و منحصر به این پرونده نیست. اتفاقا آنچه در
این پرونده اهمیت پیدا کرد فقط اصل این اتفاق نبود، بلکه مسائل
غیرمجرمانه از جمله اصل این ازدواج و مشکلات میان آنان بود که
حساسیت‌برانگیز شد. اینکه آقای نجفی رقم زیادی را برای کسب
رضایت داد که می‌توان با آن نیمی از افراد زیر قصاص در یک زندان را
آزاد و رضایت را جلب کرد نوعی ورود جهت‌دار به پرونده است. اگر
رضایت دادن خوب و ضروری است که هست، چرا باید گذاشت
کسانی به علت ناتوانی از پرداخت دیه اعدام شوند، این چه ربطی به متهم
دیگر دارد؟ بهتر است درخواست اصلاح قانون را انجام داد. به علاوه
بیشتر این رقم مربوط به مهریه بوده و حتما نماینده دادستان از آن مطلع
بوده است و باید در نظر می‌گرفت. نکته دیگر اینکه بازگرداندن آقای
نجفی به زندان و بقای در بازداشت بر اساس کدام ماده قانونی انجام شده
است؟ هنگامی که پرونده از حالت قصاص خارج شد، متهم را باید با
وثیقه مناسب آزاد کرد، هر چند بهتر بود که آقای نجفی از ابتدا برای
احترام به افکار عمومی و کم کردن حساسیت‌های آن چنین
درخواستی را شخصا مطرح نمی‌کرد هر چند به لحاظ حقوقی چنین
درخواستی، حق متهم بود، البته در هر حال در جریان کرونا و