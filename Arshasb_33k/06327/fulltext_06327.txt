6327
متهمان پس از بازداشت در دبستان به اتهام بیان سخنان «خشونت‌آمیز و
نگران کننده» بازجویی شدند و هم‌اکنون تحت نظر هستند. این
کودکان در کلاس درس گفته بودند مهاجمی که ساموئل پتی، معلم
تاریخ و جغرافی را به دلیل نشان دادن کاریکتاتور موهن کشت، کار
درستی کرده بود.
به گزارش یورونیوز، وزارت کشور فرانسه روز جمعه با انتشار یک پیام
ویدیویی، با تایید این خبر اعلام کرد که کودکان متهم سر کلاس با
توجیه قتل ساموئل پتی گفته‌اند اگر معلم آن‌ها هم به پیامبر اسلام توهین
کند، او را خواهند کشت. معلم این دانش‌آموزان همچین روز سوم
نوامبر یک نامه تهدید آمیز با این جمله دریافت کرده بود: «کارت تمام
است.»
سن مسئولیت کیفری در فرانسه 18 سال است. اما با توجه به سکوت قانون
و رویه‌ قضایی، کودکان قانون شکن را می‌توان با تشخیص قاضی و در
قالب «بزهکاری اطفال» تنبیه کرد.
بنا به اعلام دادستانی شهر شامبری (مرکز سووآ) پس از وصول
شکایت، چهار کودک 10 ساله چندین ساعت در کلانتری اوبرویل
بازجویی شدند. دانش‌آموز دختر، از جریان تحقیقات کنار گذاشته
شد، اما 3 پسر قبول کردند که حرف‌های تهدیدآمیز زده‌اند و از این
کار خود «عذرخواهی کرده‌اند.»