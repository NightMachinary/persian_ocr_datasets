16462
ندا شهسواری و شیما صفایی در بخش بانوان و نوشاد و نیما عالمیان در
بخش آقایان به مصاف حریفان خود می روند. جمیل لطف‌الله‌نسبی و
حمیده ایرانمنش سرمربیان تیم‌های ملی، هدایت ملی پوشان ایران را
در دوحه بر عهده دارند.
کشورهای حاضر در آسیای میانه شامل ایران، قزاقستان، ازبکستان،
ترکمنستان، تاجیکستان، افغانستان و قرقیزستان هستند که برای
کسب یک سهمیه در بخش بانوان و یک سهمیه در بخش مردان مسابقه
خواهند داد.
رقابت های تکواندوی نوجوانان جهان لغو شد
به گزارش ایسنا و به نقل از فدراسیون جهانی تکواندو، با تصمیم
امروز(دوشنبه) شورای اجرایی فدراسیون جهانی تکواندو که به
صورت جلسه وبینار برگزار شد، رقابت های قهرمانی نوجوانان
جهان 2020 به میزبانی صوفیه بلغارستان به دلیل شیوع کرونا و لزوم
حفاظت از سلامت ورزشکاران، لغو شد.
این رقابت ها قرار بود، مهر ماه به میزبانی پایتخت بلغارستان برگزار
شود.
با لغو این رقابت ها، صوفیه میزبانی رقابت های جهانی نوجوانان در
دوره بعد که سال 2022 برگزار می شود را به جای داکار در بنگلادش بر
عهده گرفت.