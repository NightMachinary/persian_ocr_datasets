32850
502 بازرس انتخابات کرمانشاه، تخلف خاصی گزارش نکرده‌اند  
افشین کریمی امروز (21 شهریور) در محل ستاد انتخابات استان
کرمانشاه در جمع خبرنگاران با اشاره به برگزاری مرحله دوم
انتخابات مجلس شورای اسلامی در دو حوزه انتخابیه کرمانشاه و
اسلام آباد غرب و دالاهو گفت: در این مرحله از انتخابات 502 بازرس
کار نظارت و رسیدگی به تخلفات انتخاباتی را برعهده دارند.
رئیس هیات بازرسی انتخابات استان کرمانشاه از حضور 502
بازرس در این مرحله از انتخابات خبر داد و افزود: برای هر صندوق سیار
یک بازرس و برای هر سه صندوق ثابت یک بازرس تعیین شده است.
کریمی خاطرنشان کرد: همچنین برای صندوق های ثابتی که احتمال
میزان مشارکت در آنها بالا است یک بازرس بصورت ثابت مستقر است.
رئیس هیات بازرسی انتخابات استان کرمانشاه با بیان اینکه در این
دوره تخلفات تبلیغاتی کاندیداها حداقلی بود، گفت: خوشبختانه
در روند برگزاری انتخابات هم تا به این لحظه تخلف خاصی از سوی
بازرسان گزارش نشده است.
وی با بیان اینکه در پای هر صندوق ناظر شورای نگهبان، بازرس،
عوامل هیات اجرایی و نمایندگان کاندیداها حضور دارند، گفت:
حضور این عوامل بروز تخلفات انتخاباتی را به حداقل ممکن می
رساند.