10262
تعداد فوتی‌های کرونایی استان مرکزی به 1060 نفر رسید
به گزارش ایسنا، بر اساس اعلام علوم پزشکی اراک، سیدمحمد جمالیان
اظهار کرد: بر اساس آخرین نتایج آزمایشگاهی در مورد بیماری
کروناویروس 343 مورد جدید ابتلا در 24 ساعت گذشته شناسایی
شده اند که بدین ترتیب تعداد موارد مبتلا به کروناویروس از زمان
شیوع این ویروس تاکنون به 27 هزار و 681 نفر رسیده است.
وی در ادامه گفت: از 343 مورد جدید در استان 65 نفر از بیماران در
بیمارستان های استان بستری شده اند که تحت مراقبت قرار دارند و
خدمات تخصصی درمانی را دریافت می کنند.
جمالیان افزود: 278 مورد از بیماران جدید که شناسایی شده اند نیز تا
زمان منفی شدن جواب آزمایش و درمان نهایی در منزل قرنطینه شده
اند.
تعداد قربانیان تظاهرات سلیمانیه عراق اعلام شد
به گزارش ایسنا، به نقل از سایت شفق نیوز، یک منبع امنیتی اعلام کرد که
در طول سه روز گذشته، تعداد قربانیان معترض در جریان تظاهرات
شهرهای مختلف استان «سلیمانیه» به هفت تن رسیده است.
منبع مذکور همچنین اعلام کرد، یکی از نیروهای پیشمرگه در مقر
حزب دموکرات کردستان و یک سرهنگ در مقر اتحادیه میهنی نیز در
جریان این تظاهرات قربانی شدند.