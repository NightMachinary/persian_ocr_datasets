20399
نباشد ولی دل خیلی از آن خانواده‌ها شاد شد. کسانی آنجا زندگی
می‌کنند که در این گرمای طاقت‌فرسا نه آب سالم برای خوردن دارند نه
کولری برای خنک شدن. منطقه رجایی زاهدان خیلی محروم است و
مردمی‌ که در این محله زندگی می‌کنند حتی توان خرید ماسک را هم
ندارند و بعضی با پارچه برای خودشان ماسک سر هم می‌کنند. به نظر من این
روزها خیلی از زوج‌های جوان می‌توانند به‌ جای جشن عروسی به مردم
نیازمند کمک کنند.»
توحید و مرضیه؛ تهران
آنها تنها نمونه این روزها نیستند؛ توحید و مرضیه هم بدون برگزاری
جشن عروسی زندگی مشترک‌شان را آغاز کردند. این زوج در تدارک
تهیه فیلم و رفتن به باغ برای گرفتن عکس یادگاری هستند و از همه فامیل
خواسته‌اند برای خوشبختی‌شان دعا کنند. توحید از روزی
می‌گوید که به همسرش پیشنهاد داد بدون برگزاری جشن عروسی
زندگی مشترک‌شان را شروع کنند: «خیلی سخت بود. همسرم دختر
آخر خانواده است و سه خواهر بزرگ‌تر او جشن مفصل گرفته‌اند. با
ترس و نگرانی موضوع را با مرضیه مطرح کردم و دیدم استقبال کرد.
پدر و مادرم که نقشه‌ها و آرزوهای زیادی برای من داشتند هم از تصمیم ما
استقبال کردند. نمی‌خواستیم مراسمی بگیریم که خیلی‌ها با ترس و
نگرانی بیایند، بعضی‌ها نیایند و بدتر از همه خدای ناکرده عده‌ای مبتلا