19551
معاون اول رییس جمهور با تاکید بر اینکه صنعت نفت جایگاه ویژه ای
در اقتصاد کشور دارد در انتقاد از برخی اظهار نظرها از منظر اقتصاد
سیاسی که معتقدند کاش ما نفت نداشتیم و به دنبال رشته های دیگر صنعتی
می رفتیم پرداخت و اظهار داشت: نفت برای ما نعمت است البته اگر از نفت و
درآمدهای آن به درستی استفاده نمی شود معنایش نادیده گرفتن
جایگاه این صنعت نیست.
وی ادامه داد: صنعت نفت و گاز نقش به سزایی در تامین نیازهای داخلی
کشور داشته است، ‌ به طوری که اگر قرار بود برای نیاز کشور نفت و گاز
وارد می کردیم مجبور به تهیه مبالغ هنگفتی ارز خارجی بودیم. هنر این
است که از منابع نفتی به خوبی و در جای درست استفاده کرده و
درآمدهای آن را به سرمایه گذاری های موثر تبدیل کنیم.
جهانگیری با اشاره به اقدامات بزرگ دولت در حوزه نفت و گاز گفت: با
شروع دولت تدبیر و امید فازهای متعددی از منطقه ویژه اقتصادی
پارس جنوبی راه اندازی شد و به مرحله ای رسیدیم که دیگر دغدغه ای از
بابت قطع گاز در زمستان نداشته ایم و مردم از این بابت نگران نیستند.
وی گفت: توسعه شبکه گاز رسانی به روستاها نیز اقدام ارزشمندی بود
که در این دولت به سرعت در حال انجام است و هزاران روستا به شبکه
اصلی گاز متصل شده اند. این در حالی است که این اقدام بدون اتکا به
بودجه دولت و تنها با اجرای طرح ابتکاری انجام شده است و امروز دو