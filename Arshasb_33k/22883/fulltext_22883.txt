22883
مدرسه‌ای بیان کرد: در گذشته، وزیر آموزش و پرورش وقت به
کمیسیون دعوت شدند که ایشان همراه با چهار معاون خود حضور
یافتند و بحث‌های بسیار مناسبی شکل گرفت و قول‌های خوبی داده شد
اما ایشان پس از مدتی از وزارت آموزش و پرورش کناره گیری
کردند. معاون وزیر و رئیس سازمان کتاب‌های درسی و مدیر کل
سازمان کتاب‌های درسی نیز به این کمیسیون دعوت شدند. نامه
مفصلی نیز برای مدیر کل دفتر تالیف کتاب‌های درسی نوشته شد و
برنامه پیشنهادی برای افزایش دروس ریاضی ارائه شد. علاوه بر آن
مدیر کل دفتر تالیف کتاب‌های درسی نیز به فرهنگستان علوم دعوت
شد و با او به طور مفصل درباره مطالب درسی و کتاب‌های درسی بحث شد
اما دو روز بعد ایشان به سمت دیگری منصوب شد.
این ریاضیدان ایرانی با بیان این که سرفصل‌های دروس مدرسه‌ای
نیاز به بازنگری جدی دارند گفت: علاوه بر آنها سر فصل‌های دروس
دانشگاهی نیز باید هر چند سال یکبار مورد بازنگری قرار بگیرند. به
عنوان مثال سرفصل‌های درس ریاضی مهندسی در 40 سال قبل نوشته
شده و تاکید شده که این سرفصل‌ها باید در چهار ساعت در هفته و با دو
ساعت حل تمرین اجرا شود. اما در برخی از دانشگاه‌ها این دروس سه
ساعت پشت سر هم تدریس می‌شود.
وی با بیان این که در مورد کنکور بحث‌های زیادی در جلسات