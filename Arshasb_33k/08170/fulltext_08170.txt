8170
زیرگذر با باز شدن مسیر پادگان جی و کاهش ترافیک محدوده و خارج
شدن محدوده از حالت بن بست اجرایی شد. در همین مدتی که مسیر
پادگان جی باز شده است در بازدیدهای سرزده دیدم که این فضا برای
جوانان همین محل به عنوان فضای فراغت و دوچرخه سواری انتخاب
شده است.
حناچی به افتتاح درمانگاه شهرداری منطقه 9 اشاره کرد و افزود: این
درمانگاه به همکارانمان به مجموعه شهرداری و مردم ارائه خدمات
خواهد داشت. قطعا تقاضای مردم برای اتصال اتوبوسرانی با باز شدن
مسیر پادگان جی نیز توسط معاونت حمل و نقل ترافیک شهرداری تهران
تعقیب خواهد شد.
وی در ادامه با اشاره به شهادت سردار شهید قاسم سلیمانی گفت: باید
یادی کنیم از فردی که فقدان آن مردم ایران را داغدار کرد. شهید قاسم
سلیمانی جمله معروفی داشت که سرلوحه کار ماست و آن اینکه در هر
بحرانی یک فرصت نهفته است مهم این است که نترسیم و نترسانیم. ما روز
گذشته از پروژه ای بازدید کردیم تحت عنوان قطار شهری داخلی که از
طراحی تا اجرای آن تا پایان سال در داخل کشور تولید خواهد شد و
قطعات آن را تا 80 درصد بومی سازی خواهیم کرد لذا تحریم ها فرصت
هایی را به وجود آورده که می توانیم از آنها بهره مناسبی بگیریم.