264
وی در ادامه با قرائت بخشی از کیفرخواست بیان کرد: در اتهاماتی که به
موکل وارد شده لازم بود ماده قانونی مورد استناد به آن در همانجا که
اتهام ذکر می‌شد، بیان شود تا خلط مبحث نشود.
وکیل مدافع متهم زم گفت: قبل از دفاع در مورد اتهامات لازم به
توضیح است که ما اعتقاد راسخ داریم قوانین جزایی و قانون آیین
دادرسی کیفری جمهوری اسلامی ایران در مقابل با قوانین جزایی
کشورهای مدعی حقوق بشر بسیار افضل‌تر و انسانی‌تر است و حقوق
انسان‌ها به بهترین شکل رعایت شده است.
وی در رابطه با اتهام توهین به مقدسات توسط موکل خود عنوان کرد:
این اتهام مبتنی بر واقعیت نبوده و مورد تایید موکل نیز نیست.
وکیل مدافع متهم زم در ادامه در خصوص اتهام توهین به ماموران
دولتی و تحریک مردم به اغتشاش اظهار داشت: موکل مسئولیت کار
خود را پذیرفته و اعلام داشته که تحت تاثیر جو رسانه‌های خارج از
کشور بوده است.
وی ادامه داد: موکل از این بابت نیز اظهار تاسف و ندامت نموده و از این
موضوع و آثار زیانباری که به نظام تحمیل شده بسیار پشیمان است.
وکیل مدافع متهم زم در مورد اتهام نشر اکاذیب با حمایت از تجزیه
طلبان دفاعیاتی انجام داد.
وی در ادامه در مورد موج آفرینی و حمایت از کمپین‌های ضد امنیتی