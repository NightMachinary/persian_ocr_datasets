18700
شروع بارش‌های قوی از عصر پنجشنبه/ صدور اخطاریه نارنجی برای
کشاورزان و باغداران
خسرو سیف پناهی شعبانی در گفت و گو با ایسنا، با اشاره به تحلیل نقشه‌های
هواشناسی اظهار کرد: از امروز تا عصر فردا پنجشنبه بارش‌ها پراکنده و
از عصر پنجشنبه تا روز جمعه سامانه بارشی نسبتا قوی وارد آسمان استان
می‌شود.
وی با بیان اینکه از عصر جمعه تا روز یکشنبه بارش‌ها پراکنده خواهد
بود افزود: طی امروز و فردا دمای هوای استان به صورت میانگین 3 تا 4
درجه سانتیگراد کاهش می‌یابد.
کارشناس هواشناسی استان کردستان تصریح کرد: شدت بارش‌ها
در نوار غربی استان، شهرستان‌های مریوان و سروآباد و اورامانات
بیشتر خواهد بود.
وی با اشاره به صدور هشدار سطح نارنجی برای باغداران و کشاورزان
عنوان کرد: با توجه به احتمال بارش تگرگ، وزش باد و کاهش دما،
کشاورزان و باغداران تمهیدات لازم برای کاهش مخاطرات را
مدنظر داشته باشند.
سیف پناهی شعبانی در پایان یادآور شد: برای نواحی غربی استان
بارش 25 تا 40 میلیمتری و برای سایر نواحی کردستان بارش 20
میلیمتری پیش‌بینی می‌شود.