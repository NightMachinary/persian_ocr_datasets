27633
روس خود گفت‌وگو کرد. این دیدار پس از نخستین درگیری مسلحانه
در منطقه مورد مناقشه قره باغ از زمان آتش بس ماه گذشته میلادی است.
روز شنبه، وزارت دفاع ارمنستان اعلام کرد ارتش جمهوری
آذربایجان به روستاهای هین تاگر و ختسابرد حمله کرده است.
وزارت دفاع جمهوری آذربایجان این پیشروی را یک عملیات مقابله
با تروریسم دانست و افزود که آتش بس رعایت شده است.
فرماندهی نیروهای صلح‌بان روس مستقر در قره باغ برای نظارت بر
آتش بس گفته‌اند، باکو و ایروان را بابت نقض آتش بس مطلع کرده
است.
وزیران دولت کویت استعفای خود را تقدیم نخست‌وزیری کردند
به گزارش ایسنا، به نوشته روزنامه کویتی الوطن، بعد از اعتراض
نمایندگان پارلمان کویت به ترکیب دولت در حالی‌که یک ماه از
تشکیل آن می‌گذرد نخست وزیر امروز میزبان وزیرانش بود.
صباح خالد الحمد الصباح نخست وزیر کویت امروز، سه‌شنبه در کاخ
السیف با حمد جابر العلی الصباح، وزیر دفاع و معاون نخست وزیر و
دیگر وزیران دولت دیدار کرد که استعفانامه‌هایشان را تقدیم او
کردند.
آنها در سایه تحولات کنونی در روابط دولت و پارلمان و در جهت
منافع کشور استعفای خود را تقدیم نخست وزیری کردند.