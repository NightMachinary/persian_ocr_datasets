17226
زنجان میزبان سومین جشنواره ملی داستان‌نویسی رضوی به زبان
ترکی
ابراهیم‌ قاسمی در گفت‌وگو با ایسنا، در رابطه با جشنواره ملی
داستان‌نویسی رضوی به زبان ترکی، اظهار کرد: سومین جشنواره
ملی داستان‌نویسی رضوی به زبان ترکی به میزبانی اداره‌کل فرهنگ و
ارشاد اسلامی استان زنجان و به مناسبت هفته وحدت برگزار می‌شود.
وی افزود: اشاعه و ترویج فرهنگ منور رضوی، گسترش فعالیت‌های
فرهنگی، هنری و مذهبی مرتبط یا سیره اهل‌بیت (ع) و گرامی‌داشت
تولیدکنندگان پدیدآورندگان آثار فرهنگی و هنری در زمینه
سیره، شخصیت و معارف امام رضا (ع) از اهداف برگزاری این
جشنواره است.
این مسئول تصریح کرد: بخش‌های جشنواره شامل داستان بلند و
رمان، داستان کوتاه و داستانک با موضوعاتی مانند سبک زندگی و
سیره امام رضا (ع)، آثار هجرت امام رضا (ع) به ایران، فرهنگ زیارت
و غیره است.
قاسمی ادامه داد: همه ترک‌زبانان در سراسر کشور می‌توانند تا 20 مهر
آثار خود را برای جشنواره ارسال کنند که علاوه بر خلق آثار جدید
علاقه‌مندان می‌توانند آثاری نیز که به زبان فارسی در این موضوعات
نوشته‌اند را بعد از ترجمه به زبان ترکی برای جشنواره ارسال کنند.