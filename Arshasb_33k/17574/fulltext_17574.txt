17574
ساماندهی پارک پردیس از مطالبات شهروندان ابهری
محمدرضا ذوالقدری‌ها ظهر امروز (21 مردادماه) در مراسم تجلیل از
خبرنگاران ابهر، با بیان اینکه در حال حاضر 30 پروژه عمرانی مهم در
سطح این شهر فعال است، اظهار کرد: یکی از مهم‌ترین این پروژه‌ها،
پروژه ارغوان است که از سال 95 روند احداث آن آغاز و هم‌اکنون نیز
فعال است.
وی با بیان اینکه پروژه ارغوان دارای 16 هزار مترمربع زیربنا است،
بیان کرد: افتتاح این پروژه نقش بسیار موثری در افزایش درآمدهای
پایدار شهرداری ابهر دارد.
این مسئول با اشاره به پروژه پردیس سینمایی ابهر که در
4000مترمربع عملیات اجرای آن در حال احداث است، یادآور شد:
پروژه فرهنگ‌سرای حسین‌آباد، بازگشایی خیابان طالقانی شمالی،
تعریض خیابان شهید رجایی، احداث سرای محله شریف‌آباد،
سنگ‌فرش پیاده‌روها، آسفالت‌ریزی معابر، احداث پنج دهنه پل بر
روی رودخانه قورو چای و احداث سه پارک محله، از دیگر پروژه‌های
مهم در حال اجرای شهرداری ابهر است.
شهردار ابهر با اشاره به اینکه یکی از مهم‌ترین مطالبات شهروندان
ابهری ساماندهی پارک پردیس است، تصریح کرد: ساماندهی این
پارک در سه فاز انجام می‌شود که در همین راستا آمفی‌تئاتر روباز با