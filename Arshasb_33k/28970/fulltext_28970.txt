28970
پیام رئیس سازمان بسیج مستضعفین به مناسبت روز هنر انقلاب
به گزارش ایسنا، سردار سرتیپ پاسدار غلامرضا سلیمانی رئیس
سازمان بسیج مستضعفین کشور طی پیامی روز هنر انقلاب اسلامی و
روز بسیج هنرمندان را تبریک گفت که متن این پیام به شرح زیر است:
«از آغازین روزهای انقلاب، هنرمندان متعهد، همقدم و همدوش
مردم به میدان آمدند و روح تعهد را در کالبد هنر خویش دمیدند. هم
آنان که در هشت سال جنگ تحمیلی، هنر خویش را به سنگر آوردند و
هم‌قسم با شاهدان شهید، حماسه‌های بزرگ این سرزمین را جاودانه
کردند. آنچه آنها را به میدان آورد نه تکلیف اداری که انگیزشی الهی و
انقلابی بود که آنها را تا پای شهادت نیز همراهی کرد. به راستی کدام
وظیفه و تکلیف می‌تواند چنین عاشقانه هنر را به صحنه بیاورد، جز عشق به
آرمان‌های بلند انقلابی که ریشه در ولایت و عاشورا دارد، چندانکه
سید شهیدان اهل قلم در جهاد هنری از سیم خاردار نفس عبور کرد و فارغ
از هر تکلیف و وظیفه دنیایی و مادی و تنها با تکیه بر روحیه جهادی
خویش در سنگر هنر ایستاد و اوج هنر خویش را در شهادت به تصویر
کشید تا آوینی‌ها و جهادگران هنرمند این انقلاب، در پرتو این چراغ
روشن، مسیر جهادی خویش را پیدا کنند.
اینک در گام دوم انقلاب که تجلی عزتمداری، اقتدار، پیشرفت و شکوه
ایران اسلامی است، باور داریم که توسعه و پیشرفت تنها با اتکال به