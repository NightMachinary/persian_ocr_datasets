30039
در روش‌های زیستی، بازیافت فلزها توسط فرایندهایی همانند با
چرخه‌های زیستی طبیعی رخ دهد و به‌این‌ترتیب روش‌های زیستی با
صرف انرژی و هزینه کم، دوستدار محیط زیست نیز هستند. بدین
منظور معمولاً از کمک میکروارگانیسم‌ها استفاده می‌شود.
در همین رابطه، پژوهشگران دانشگاه تربیت مدرس، یک مطالعه
پژوهش را انجام داده‌اند که در آن، سازوکارهای مقاومت به فلزهای
سنگین در میکروارگانیسم‌های مختلف و کاربرد این موجودات
زنده در زیست پالایی محیط های آلوده به فلزات سنگین، مورد بررسی
واقع شده است.
در این مقاله مروری اثرات فلزهای سنگین سمی بر میکروارگانیسم‌ها،
سازوکارهای مقاومت و نیز کاربردهای گوناگون سازوکارهای
مقاومت به فلزها ازجمله انباشتگی زیستی، جذب زیستی، زیست
دگرگونی، معدنی سازی زیستی و فروشویی زیستی فلزها بررسی
شده‌اند.
نتیجه این بررسی نشان می‌دهد که استفاده از میکروارگانیسم‌ها
به‌منظور پاک‌سازی محیط از فلزها و همچنین بازیابی این فلزها، یک
راه‌حل طبیعی، پایدار و اقتصادی است و می‌تواند تا درصد بالایی از
فلزهای سنگین ارزشمند و سمی مانند نیکل، مس، روی، کادمیوم و
غیره را سمیت‌زدایی و یا استخراج کند.