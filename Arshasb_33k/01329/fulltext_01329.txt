1329
ائتلاف الفتح عراق: اعتراضات اقلیم کردستان به دلیل فساد گسترده
است
به گزارش ایسنا، به نقل از سایت بغداد الیوم، مختار الموسوی، یکی از
نمایندگان ائتلاف الفتح عراق خاطرنشان کرد، در اعتراضاتی که در
برخی از شهرهای اقلیم کردستان برپا شد، معترضان خواستار حقوق
سلب شده از آنها و حقوق‌ معوقه‌ خود از چند ماه قبل به دلیل سیاست‌های
شکست خورده دولت کردستان و نیز فساد گسترده در این اقلیم شدند.
وی در ادامه افزود، مسئولان کرد و همچنین رهبران به دنبال انتقال
بحران و کاهش میزان آن از طریق مطرح کردن اتهاماتی علیه بغداد
هستند، اما مردم کردستان از این سخنان بسیار آگاه‌تر هستند؛ سخنانی
که عاملی در گرسنه نگه داشتن مردم هستند.
مختار الموسوی، همچنین تصریح کرد، بغداد به تمامی توافقات
منعقد شده با اقلیم کردستان کاملاً پایبند بوده است، اما با تأسف فراوان،
دولت اربیل به هیچ توافقی پایبند نبوده در نتیجه مشکلات شهروندان
کرد وخیم‌تر شده است.
پیشتر مسرور بارزانی، نخست وزیر اقلیم کردستان طرف‌هایی را به سو
استفاده از اعتراضات برپا شده در شهر سلیمانیه و شهرهای دیگر و
منحرف کردن این اعتراضات از مسیر خود متهم کرده بود.
ائتلاف الفتح: مصوبه پارلمان به مشروعیت حضور نیروهای آمریکایی