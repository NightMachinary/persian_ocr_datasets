1136
کرد و اولین فردی است که در نوجوانی به عنوان آپاراتچی در سالن
اعتبار السلطنه مشغول به کار شد و سال‌ها بعد پس از تحصیل در تهران
اولین فیلم خود را ساخت.
پورحسین در خصوص اولین سینمایی که در مشهد دایر شد، تشریح
کرد: همانطور که گفته شد اولین سینمای مهم در مشهد سینمایی روباز
در باغ ملی بوده، اما بعدها در کنار همین سینما در سال 1305 سالن
دیگری به نام «سینما ملی» تاسیس شد که به عنوان اولین سینمای
سرپوشیده مشهد از آن یاد می‌شود، این سینما سال‌های زیادی فعال
بوده و در طی این سال‌ها نام آن به هما تغییر پیدا کرده است.
وی ادامه داد: در همان سال‌ها سینماهای دیگری با نام سینما مایاک و
سینما حبیبی در مشهد تاسیس شد که سینما مایاک با نام جدید فردوسی تا
بعد از انقلاب نیز فعالیت داشت و من نیز دوره‌ای مدیریت آن را بر عهده
داشتم، سینما حبیبی نیز که به نام سینما ایران شناخته می‌شود در خیابان
ارگ تاسیس شده بود و فعالیت می‌کرد.
معاون سابق امور سینمایی بنیاد مستضعفان و جانبازان در مورد تالار
اعتبار السلطنه مشهد، تصریح کرد: این سالن که متعلق به یکی از قشون
قزاق در مشهد بوده حدود سال‌های 1280 دایر و در سال 1305 پس از
تاسیس سینما ملی، مایاک و حبیبی تعطیل می‌شود. لازم به ذکر است که
این سه سینما در مشهد پس از تهران و تبریز با وجود اینکه شهری مذهبی