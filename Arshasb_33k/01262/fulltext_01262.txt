1262
این فوق تخصص جراحی چشم، لایه اشکی را حاوی املاح و مواد
معدنی دانست و افزود: بافت های داخل چشم از این مواد تغذیه می کنند.
آذری پور، با بیان اینکه لایه اشکی سه لایه دارد، گفت: سطحی ترین لایه
اشکی، لایه چربی است که توسط غده های چربی لبه پلک تولید و باعث می
شود اشک داخل چشم تبخیر نشود لذا هر زمان که لایه چربی دچار مشکل
شود، خطر تبخیر اشک نیز وجود دارد.
وی لایه اصلی را لایه آبکی دانست که در داخل اشک است و متذکر شد:
این لایه 90 درصد از آب و املاح تشکیل شده و کار تغذیه بافت های
چشمی را انجام می دهد، اما عمقی ترین لایه، لایه موکوس است که باعث
می شود اشک به صورت یکنواخت در سطح چشم پخش شود.
این متخصص چشم پزشکی، افزایش سن را موجب کاهش چربی و آب
بدن دانست و اضافه کرد: شرایط اقلیمی نیز می تواند لایه اشکی را تحت
تاثیر قرار دهد. در واقع افرادی که در مناطق گرم و خشک و دارای وزش
باد و گرد و خاک هستند، بیشتر علائم خشکی چشم را نشان می دهند. شغل
افراد نیز بی ارتباط به خشکی چشم نیست.
وی با بیان اینکه کارمندان ادارات بیشتر در معرض خشکی چشم
هستند، گفت: افرادی که مدت زمان طولانی به مانیتور نگاه می کنند و
دفعات پلک زدن آنان کم است، تبخیر اشک از سطح چشم آنان افزایش
پیدا می کند.