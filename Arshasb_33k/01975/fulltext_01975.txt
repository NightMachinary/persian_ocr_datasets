1975
احداث اتاق مادر و کودک در ساختمان های عمومی و اماکن پر تردد
به گزارش ایسنا، علی اشراقی رئیس دبیرخانه کمیسیون ماده پنج در
توضیح این طرح گفت: اهمیت نقش مادران در رشد و تعالی فرزندان از
یک سو و شرایط و نیازهای حضور بانوان به همراه کودکانشان در
فضاهای شهری و ساختمان های عمومی و محل های پر تردد شهر از سوی
دیگر سبب ایجاد یک خواست عمومی برای تهیه فضاهایی جهت
استفاده مادران و کودکان و ارائه خدمات به ایشان شده است.
اشراقی افزود: به منظور عملیاتی شدن این خواسته، طرح احداث و
تجهیز اتاق مادر و کودک در دستور کار کمیسیون ماده پنج قرار
گرفت که پس از ارائه گزارش طرح، قرار شد معاونت شهرسازی و
معماری شهرداری تهران با رعایت مصوبه سازمان ملی استاندارد
ایران نسبت به ابلاغ ضوابط احداث و تجهیز اتاق مادر و کودک به عنوان
مشاعات مجاز ساختمان در فضاهای شهری ، اماکن عمومی و ساختمان
های پر تردد شهر تهران اقدام کند.
رئیس دبیرخانه کمیسیون ماده پنج اضافه کرد: در این جلسه،
دستورالعمل نحوه ارجاع ساختمان های میان مرتبه مسکونی مورد
بحث و بررسی قرار گرفت و بنا شد مواردی که قصد تخریب و نوسازی را
داشته با ارائه گزارش توجیهی و امکان سنجی توسط مهندسین مشاور
ذیصلاح، با حفظ سیما و منظر شهری، کاهش سطح اشغال و حفظ جمعیت