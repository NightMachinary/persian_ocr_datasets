11541
گسترده که با هدف تقویت اقتصادهای آسیب دیده از شیوع ویروس
کرونا صورت گرفته، رشد چشمگیری داشته است.
بر اساس گزارش رویترز، بانک مرکزی آمریکا نرخ‌های بهره خود را
نزدیک صفر کاهش داده و تدابیر محرک مالی را برای محدود کردن
صدمات اقتصادی از شیوع ویروس کرونا به اجرا گذاشته است.
نرخ‌های بهره پایین به نفع طلا بوده و با کاهش هزینه نگهداری طلا،
تقاضا برای خرید این فلز ارزشمند را تقویت می‌کنند.
موجودی طلای اس پی دی آر گلد تراست که بزرگترین صندوق
سرمایه‌گذاری قابل معامله در بورس با پشتوانه طلا است، روز پنج‌شنبه
0.5 درصد افزایش یافت و به 1135.05 تن رسید.
در بازار سایر فلزات ارزشمند، هر اونس پالادیم با 0.2 درصد افزایش،
1925 دلار و 44 سنت معامله شد. هر اونس نقره 1.3 درصد سقوط کرد و در
17 دلار و 48 سنت ایستاد. هر اونس پلاتین 0.7 درصد صعود کرد و به
816 دلار و 59 سنت رسید.
توقف صعود نفت در یک قدمی مرز 50 دلار
به گزارش ایسنا، بهای معاملات نفت برنت با 28 سنت معادل 0.6 درصد
کاهش، در 49 دلار و 97 سنت در هر بشکه بسته شد. بهای معاملات برنت
روز پنج شنبه در بالای 51 دلار بسته شده بود که بالاترین قیمت از اوایل
مارس به این طرف بود.