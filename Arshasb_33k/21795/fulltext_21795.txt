21795
در حقیقت ممنوعیت به خاطر حمایت از صنعت خودرو انجام‌شده و آن
را اشتباه نمی‌دانیم ولی در افزایش قیمت خودرو مؤثر بوده است.
وی در تحلیل سطح تقاضا در بازار خودرو بیان کرد: قیمت بالای
خودرو، پایین بودن کیفیت و ضعف مشوق‌ها باعث می‌شد تقاضای
خریداران واقعی کاهش پیدا کند همچنین افزایش هزینه
خانواده‌ها موجب شده که مشتریان واقعی نتوانند خودرو بخرند.
ثابت‌فر عنوان کرد: افت کیفیت خودروها به این دلیل این است که
قطعات از منابع اصلی خارجی تأمین نمی‌شوند و خودروسازان
مجبور هستند از بازارهای غیرمعتبر تهیه کنند. به دلیل افت کیفیت
هزینه تعمیر برای مصرف‌کننده افزایش پیدا می‌کند و مشتریان
مجبور هستند از تولیدات صفرکیلومتر خودرو به سمت بازارهای
دست‌دوم بروند.
دلالان بازار خودرو به جای مشتریان واقعی
وی بیان کرد: وقتی دلار افزایش قیمت پیدا کند قیمت قطعات برای
تعمیر خودروهای خارجی افزایش پیدا می‌کند و این از عهده خیلی از
مشتریان خودرو خارج است و انتظار می‌رود تقاضا کاهش پیدا کند
اما می‌بینیم که تقاضا کاهش پیدا نکرده است و سایت‌های پیش‌فروش
خودرو به‌محض باز شدن به‌سرعت پر می‌شوند چون بخشی از این
متقاضیان، دلالان بازار خودرو هستند که جای خالی مشتریان واقعی