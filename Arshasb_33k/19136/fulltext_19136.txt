19136
شورای عالی دفاعی لبنان بسیج عمومی را تا 7 اردیبهشت تمدید کرد
به گزارش ایسنا، به نقل از شبکه خبری روسیاالیوم، حمد حسن، وزیر
بهداشت لبنان در جلسه شورای عالی دفاعی این کشور به ریاست میشل
عون، رئیس جمهور لبنان در کاخ ریاست جمهوری به بررسی شرایط
بهداشتی و درمانی در سایه شیوع کرونا در این کشور پرداخت.
وزیر بهداشت لبنان در این نشست با اشاره به لزوم پایبندی مردم به
دستورالعمل‌های بهداشتی و ماندن در خانه و خودداری از حضور در
هر گونه تجمعی که به شیوع کرونا منجر می‌شود، تأکید کرد: در شرایط
حاضر نمی‌توان هیچ گونه مسامحه‌ای کرده و یا تدابیر بهداشتی را
کاهش داد به ویژه که لبنان هنوز در اوج بحران است.
حمد حسن در ادامه بر لزوم پیگیری وضعیت جسمانی لبنانی‌هایی که به
تازگی از سفر خارجی بازگشته‌اند و در پیش گرفتن تصمیم مناسب در
این مورد تأکید کرد.
او در ادامه تمدید حالت بسیج عمومی تا 26 آوریل (هفتم
اردیبهشت‌ماه) را در لبنان توصیه کرد.
شورای عالی دفاعی لبنان از دستگاه‌های نظامی و امنیتی خواست با هر
گونه نقض دستورالعمل‌های پیشگیری از ابتلا به کرونا به شدت
برخورد کنند.
شورای عالی دولت لیبی رئیس جدید انتخاب کرد/ نافرمانی مدنی در