10502
است طبیعی؛ بویژه در کشور ما که ممکن است یک مدیر فقط یک سال یا
حتی چند ماه بر صندلی مدیریت تکیه بزند.
اما مساله این است که در این شرایط، تغییر مدیریت چه دردی از تئاتر ما
دوا می‌کند، آن هم تئاتری که در روزگار کرونایی نحیف‌تر از آن
است که کوچک‌ترین نسیمی را تاب بیاورد.
نمی‌توانیم خود را هم فریب بدهیم؛ «تئاتر شهر» ما دیر زمانی است که
دیگر آن درخشش گذشته را ندارد و شاید حتی برای عده‌ای، دیگر آن
قبله آمال نباشد ولی راه چاره در چیست، در تغییر پیوسته مدیران؟
طبیعتا زمانی که سرپرست فعلی این مجموعه بخواهد صندلی ریاست را
ترک کند، هیچ تحلیلی نمی‌توان از عملکردش ارایه کرد؛ چراکه در
چند ماه چه معجزه‌ای می‌توان کرد. آن هم چند ماهی که همه چیز به حالت
تعلیق درآمده و همه در بلاتکلیفی به سر می‌بریم.
در این نوشتار نمی‌خواهیم کنکاش کنیم که تغییر مدیریت مجموعه
تئاتر شهر به چه دلیل و چقدر منطقی بوده است.
بنای آن را هم نداریم که ذره‌بین بیندازیم و عملکرد تک تک مدیران این
مجموعه را ارزیابی کنیم چراکه حتی در حافظه‌های کوتاه مدت ما،
عملکرد هر یک از مدیران این مجموعه ثبت شده است. قصد انتقاد و تحلیل
هم نداریم. فقط برای چندمین بار به این موضوع می‌اندیشیم که تئاتر ما
همچنان از نبود سیستم، آسیب می‌خورد.