31014
کشته شدن 8 عضو الشباب در حمله هوایی آمریکا در موگادیشو سومالی
به گزارش ایسنا، به نقل از سایت ارم نیوز، فرماندهی نظامی آمریکا در
آفریقا (آفریکام) در بیانیه‌ای اعلام کرد، در سه حمله، اعضای جنبش
الشباب در شهرک «مبارک» واقع در منطقه «شابیل» هدف قرار گرفته
شدند. در این بیانیه همچنین آمده است، در پی این حملات هشت تن از
اعضای جنبش الشباب کشته شدند. در یازدهم ماه مارس، ارتش
آمریکا از کشته شدن پنج تن از اعضای جنبش الشباب در یک حمله
هوایی در جنوب سومالی خبر داده بود. در همین راستا، معاون رئیس
این عملیات در آفریکام خاطرنشان کرد: حملات هوایی ما، عامل
اصلی مبارزه با تروریسم و حمایت از برقراری ثبات در سومالی است.
وی در ادامه افزود: این حملات هوایی تنها از قدرت جنبش الشباب
برای انجام فعالیتهای تروریستی در منطقه نمی‌کاهد بلکه شبکه شبه
نظامیان شورشی این جنبش را نابود می‌کند و مانع قدرت آنها در عضو
گیری و صدور تروریستها می‌شود. آمریکا در سال 2019 بر حملات
هوایی خود در سومالی افزود که این امر خسارت‌های متفاوتی را به
شبه‌نظامیان شورشی الشباب وارد کرد. گروه الشباب یکی از
گروه‌های افراطی در سومالی است که در سال 2012 با سازمان القاعده
بیعت کرد و رسما به آن پیوست و حدود 200 تن از عناصر این گروه نیز بعدا
به گروه تروریستی داعش پیوستند. مهمترین مشکل امنیتی سومالی