23655
مستند تجربی «می‌نویسم نامت را» مواجهه‌ انسان با تنهایی اجباری
دوران کرونا است
به گزارشایسنا به نقل ازروابط عمومی مرکز گسترش سینمای مستند و
تجربی، شاه‌بابایی درخصوص تولید این اثر تجربی اظهار کرد: این
فیلم مواجهه انسان با تنهایی اجباری است؛ امری که هم برای خود و هم
جامعه مفید است. سفری که هر فرد ناچار است به درون خویشتن خویش
داشته باشد. آنجا که اگر بخواهد، می‌تواند به شهود شخصی برسد و این
آزمون و نشانی از «تعهد» است.
او ادامه داد: می‌نویسم نامت را» نام موقت فیلمی است که از نخستین
ساعات سال 1399 در منزل شخصی خودم کلید زدم. تم فیلم سفر است، اما
به درون و خویشتن خویش. در این فیلم تلاش می‌کنم در کنکاش با خود
باشم؛ با شرایط اجباری و استثنایی روزهای کرونا. در فیلم من تا به
اینجای کار، اشیا و طبیعت بیجان بیشترین کارکرد را داشتند و تلاش
کردم خودم را با شرایط و هرآنچه تا به اینجا رخ داده، تطبیق بدهم تا این
وضعیت از چشم دوربین من خارج نشود.
شاه‌بابایی تاکید می‌کند: تا امروز بیشترین نگاه‌ فیلمسازان به
تلاشگران بیمارستان و عملیات درمان بوده است، اما نگرش انسان
محور بودن این فیلم تجربی از حیث جامعه شناسی می‌تواند برای
مخاطبان جذاب باشد.