22242
مدیرعامل انجمن نابینایان خوزستان در مورد فراهم نشدن
فرصت‌های شغلی برای نابینایان، می‌گوید: از گلایه کردن و شنیده
نشدن خسته شده‌ایم. به طور مثال تعداد تلفن‌خانه‌های خوزستان و
اهواز در ادارات زیاد است، چرا این کار را بر عهده نابینایان
نمی‌گذارند و هیچ فرصت شغلی برای ما فراهم نشده است؟
مشاهده می‌کنیم به جانبازان یک وام مسکن با اقساط بلندمدت و سود 4
درصد می‌دهند؛ چرا تبعیض می‌شود؟ چرا هیچ فرصتی برای ما فراهم
نمی‌شود؟ اکنون اشتغال بزرگ‌ترین مشکل نابینایان است. چرا
پست اپراتوری به فرد بینا داده می‌شود؟ قبلا تلفن‌خانه استانداری
خوزستان در دست یک نابینا بود اما وی بازنشسته شد و بعد این پست را به یک
فرد بینا دادند.
نیاز به تبلت برای تحصیل
ساکی با اشاره به وضعیت تحصیل نابینایان در فضای مجازی می‌گوید:
با توجه به این وضعیت نرخ دلار، برخی از اعضای این انجمن توان خرید
گوشی هوشمند یا تبلت را ندارند و مجبور هستند در نهایت از گوشی
پدر استفاده کنند. برخی از پدران این نابینایان، راننده اسنپ هستند یا
کارشان مرتبط با گوشی است و در این شرایط، تحصیل برای نابینایان
بسیار سخت است.
وی ادامه می‌دهد: حدود 20 عضو انجمن نابینایان خوزستان،