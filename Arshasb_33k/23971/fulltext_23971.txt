23971
توجیه مصرف سیگار و تریاک است، تأکید کرد: هرنوع دود از جمله دود
تریاک یا سیگار، به‌مرور تغییراتی در ریه ایجاد می‌کند که باعث می‌شود
فرد، مستعد ابتلا به بیماری‌های عفونی و غیرعفونی شود.
فوق‌تخصص ریه با بیان اینکه ریه فرد سیگاری نسبت ‌به فرد
غیرسیگاری، برای ابتلا به هرنوع بیماری التهابی و غیرالتهابی و
همچنین بیماری‌های عفونی، مستعدتر است، گفت: علت احتمال زیاد
مصرف‌کنندگان موادمخدر در ابتلا به بیماری‌های عفونی و
ویروسی و از جمله کرونا، این است که مصرف‌کنندگان موادمخدر
هم مثل افراد سیگاری، همین دود را وارد ریه می‌کنند.
به گزارش وبدا، مزدوریان اضافه کرد: علاوه‌بر این،
مصرف‌کنندگان تریاک، معمولاً در محافل اشتراکی، با وسایل
مشترک، تریاک را استعمال می‌کنند که مهمترین وسیله برای انتقال
ویروس کرونا بین افراد است و از آنجایی که این افراد، معمولاً در
مکان‌هایی اقدام به مصرف می‌کنند که تهویه مناسبی هم ندارد و
به‌صورت اشتراکی از یک هوای ناسالم تنفس می‌کنند ممکن است
بیشتر در معرض آلودگی به ویروس کرونا قرار بگیرند.