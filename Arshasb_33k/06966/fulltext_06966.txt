6966
رئیس کل دیوان محاسبات کشور با اشاره به ماجرای واگذاری‌های
اخیر، تاکید کرد: در قانون واگذاری‌ها اشکالاتی وجود دارد که
باید اصلاح شود. بنگاه ها واگذار می شوند اما بعد از آن با مشکلاتی بدتر
از قبل مواجه می شوند.
بذرپاش با یادآوری شعار خود در مدیریت جدید دیوان محاسبات،
دیوان فناورانه مردم پایه را جهت گیری کلی اعلام کرد و انجام نظارت
دقیق و به لحظه بر پایه اطلاعات مردمی و برای حل مشکلات مردم و به خاطر
مردم روح حاکم در دیوان را از محور اصلی در تحقق آن دانست.
وی در ادامه به آسیب شناسی از دیوان پرداخت و گفت: اول خودمان
باید حسابرسی عملکرد داشته باشیم و ببینیم چه میزان عملیات
حسابرسی و نظارت ما اثربخش بوده است یا چه میزان ترک فعل انجام
دادیم که از ترک فعل ما مردم متضرر شدند. یعنی جایی که باید نظارت
دقیق انجام می دادیم و ندادیم و باعث شد که شرایط اینگونه شد.
رئیس کل دیوان محاسبات کشور افزود: ما در دیوان مدیر شجاع،
متین، انقلابی، دقیق، حرفه ای می خواهیم و نباید به اسم انقلابی رفتار
کردن به کسی ظلم کنیم و این حق را نداریم.
بذرپاش از مدیران استانی درخواست کرد مسائل اصلی مردم را در
دستور کار قرار دهند و وقت خود را به مسائل کم اهمیت صرف نکنند و بر
حل مشکلات مردم متمرکز شوند.