32342
عدم دسترسی نظام بانکی ایران به سیستم انتقال وجوه بین بانک‌های
کشورها سبب شده تا شرایط واردات و صادرات برای ایران سخت‌تر
از گذشته شده و کالاها با هزینه‌های بیشتری به ایران برسد.
اما در مقطع کنونی که همه‌گیری ویروس کرونای جدید در جهان،
سلامت و اقتصاد تمامی کشورها را تحت تاثیر قرار داده است، تامین
تجهیزات پزشکی و دارو از سوی ایران با دشواری‌های پیشین
روبروست و با توجه به اینکه این موضوع می‌تواند سلامت تمامی دنیا
را به خطر بیندازد، بسیاری از کشورها حتی کشورهای اروپایی
هم‌پیمان آمریکا و دبیرکل سازمان ملل نیز از آمریکا خواسته تا در این
شرایط، تحریم‌های ایران را به تعلیق دربیاورد.
این در حالی است که نه تنها آمریکا تاکنون تمایلی به تغییر شرایط
تحریمی ایران نشان نداده و وزیر خارجه این کشور گفته که تحریم‌ها
علیه ایران لغو نخواهد شد، بلکه دولتمردان این کشور در تلاشند تا از هر
طریقی از ورود منابع مالی به ایران جلوگیری کنند.
از این دست موارد، می‌توان به سنگ‌اندازی‌های این کشور در
اختصاص وام صندوق بین‌المللی پول به ایران و تلاش برای بلوکه
کردن اموال کشور ایران در خارج از کشور اشاره کرد.
اما روز گذشته، خبری خوش از سوی رئیس‌کل بانک مرکزی ایران
اعلام شد که با وجود تلاش‌های دولت آمریکا، با پیش‌دستی حقوقی و