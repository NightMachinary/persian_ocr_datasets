30765
اصولی نظیر استفاده قابل توجه مردم از ماسک، فاصله‌گذاری اجتماعی
و فیزیکی و کاهش تماس مردم با یکدیگر مانند عدم دست دادن و...که
در حال حاضر رعایت می‌شود، منجر به کاهش موارد آنفلوآنزا
می‌شود.
وی افزود: رعایت همین موارد بهداشتی برای پیشگیری از شیوع
کرونا، منجر به تجربه جالبی در کشورهای نیمکره جنوبی که در حال
حاضر در زمستان به سر می‌برند، شده است. در کشورهایی مانند شیلی،
استرالیا، آرژانتین، آفریقای جنوبی و... موارد مربوط به آنفلوآنزا
که سالانه رخ می‌داد، بیش از 90 درصد نسبت به سال گذشته کاهش
یافته است.
حریرچی ادامه داد: بر این اساس خبر خوب این است که اگر ما همین
رفتارهای بهداشتی ورعایت‌ها پروتکلهای بهداشتی نظیر فاصله
گذاری اجتماعی، استفاده از ماسک، شست و شوی دستها و... را در فصل
پاییز و زمستان ادامه دهیم، میزان بروز و شیوع انواع آنفلوآنزا و
سرماخوردگی کاهش می‌یابد.
معاون کل وزارت بهداشت گفت: در حال حاضر می‌توانیم خطر کرونا
را که گریبانگیر بشر شده و به نوعی تهدید محسوب می‌شود، با این
اقدامات در حوزه آنفلوآنزا به یک فرصت تبدیل کنیم و نحوه مقابله با
ویرس‌های تنفسی را که از طریق ذرات تنفسی منتقل می شوند، به ویژه