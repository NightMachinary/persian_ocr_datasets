28046
بسیار بزرگ است که مرز، نژاد، قومیت و دین نمی شناسد و بحرانی است
نیازمند پاسخ متحد و منسجم کشورها و جامعه مدنی تا جان‌ها و معیشتها
را نجات دهد.
در این حال، درگیری‌ها و عملیات نظامی در دنیا باید فورا متوقف و
تحریم‌ها بدون قید و شرط برداشته شود تا فعالین محلی و ملی و بین المللی
بتوانند برای تامین نیازها، خدمات و تجهیزات درمانی اقدام و به
کاهش آثار اجتماعی و اقتصادی این همه گیری بر خانواده ها و معیشت
ها کمک کنند.
جمهوری اسلامی ایران اما در شرایط با شدیدترین و بی رحمانه‌ترین
تحریم‌های تاریخ در ماههای گذشته مواجه بوده است. تحریم هایی
که نه تنها رشد اقتصادی و ظرفیت مدیریت نیازهای اجتماعی و اشتغال
را محدود کرده بلکه مانع رفع نیازمندی های دارویی و تجهیزات
پزشکی شده است.
همه گیری کوید 19 در ایران با تحریم‌ها یا به عبارت روشن تر با تروریسم
اقتصادی علیه کشور من تشدید شده و کادر بهداشتی و درمانی که بخش
عظیمی از آنها زنان شامل پزشکان، پرستاران و کادر بیمارستان‌ها
هستند در همین وضعیت دشوار، خستگی ناپذیر برای نجات مردم با این
بیماری مبارزه کرده اند. علاوه بر این زنان ایرانی در حفاظت از
خانواده ها و اجرای فاصله گذاری اجتماعی نقش کلیدی ایفا می کنند.