15191
شنیدن وقوع حوادث ناگوار رانندگی و مشاهده تصاویر جان دادن
انسان ها برای مردم این استان عادی شده و هر لحظه دفن شدن فرزندان در
دل خاک نشان می دهد که جان آنها برای مسئولان ارزشی ندارد و تلاشی
برای حفظ جان و عزت و کرامت انسانی انجام نمی شود.
شهروندان سیستان و بلوچستان خسارت و نقصان را از حیث دوبانده
نبودن جاده ها و بی کیفیت بودن خودروها دیده اند و همچنان زیر تیغ
بی مسئولیتی متولیان امر نابود می شوند.
اقشار مختلف مردم خاش و شهرهای سیستان و بلوچستان از بی کیفیت
بودن جاده ها و خودروها گلایه مند بوده و خواهان توجه مسئولان
برای حل مشکلات شان و کاهش خسارت های جانی و مالی به مردم
هستند.
منتخب مردم خاش، تفتان، میرجاوه، کورین و نصرت آباد در مجلس
شورای اسلامی گفت: دوبانده شدن محورها در سیستان و بلوچستان
برای مردم به یک آرمان و آرزو تبدیل شدهاست.
اسماعیل حسین زهی افزود: مردم استان در موج گرانی ها، نبود جاده
های استاندارد، نبود اشتغال و نداشتن درآمد برای تامین معیشت
خانوار مشقت های فراوانی را متحمل شده اند و سالهاست چشم انتظار
نگاه مهربان مسوولان هستند.
وی اظهار داشت: بهترین فرزندان و نخبگان این استان در سوانح