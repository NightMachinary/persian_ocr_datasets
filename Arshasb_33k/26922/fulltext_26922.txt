26922
نمی‌پسندید و از جایی به بعد دل به آلمان بست؛ تاج شاهی که بر سر نهاد،
مستشاران مالی آلمانی را در سال 1305 در ایران پذیرفت. مدتی بعد
شرکت خطوط هوایی آلمانی به‌نام یونکرس اجازه فعالیت در ایران
یافت تا اولین شرکت هواپیمایی در ایران تأسیس شود.
با به قدرت رسیدن آدولف هیتلر در آلمان در ژانویه 1933 (1311)
روابط تجاری و سیاسی میان دو کشور افزایش بیشتری یافت. نشریه‌
«نامه ایران باستان» آن زمان هیتلر را به ایرانی‌ها چنین معرفی ‌کرد:
«یکی از بهترین مردان نامی دنیا، آدولف هیتلر، این مرد دانشمند
آریایی‌نژاد... .» از 1315 هر شرکت آلمانی که در ایران تأسیس می‌شد
چندین و چند آلمانی متخصص هم وارد ایران می‌شد.
در این بین دولت ایران معاهده‌ای موسوم به «کامله الوداد» را با آلمان
امضا کرد که بر اساس آن مناسبات تجاری میان دو کشور رونق بیشتری
گرفت و سهم تجارت ایران و آلمان به 41.5 درصد رسید. بعدها در اسناد
رسمی آلمان مشخص شد ایران آن زمان یگانه منبعی بود که می‌توانست
مواد استراتژیکی مانند پشم و پنبه را در اختیار آلمان بگذارد.
سخنوری، قدرت و قاطعیت هیتلر برای رضاشاه جذاب بود و همیشه
استراتژی‌های جنگی و توانمندی‌های ارتش رایش سوم را دنبال
می‌کرد. البته این رابطه دوطرفه بود؛ تا جایی که هیتلر در سال 1317
برای رضاشاه پیام تبریک نوروزی فرستاد. تاج‌الملوک همسر رضاشاه