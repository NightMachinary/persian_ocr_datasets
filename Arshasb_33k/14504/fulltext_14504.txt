14504
درخواست نماینده رژیم صهیونیستی از شورای امنیت برای محکوم
کردن ایران
به گزارش ایسنا، دنی دانون سفیر رژیم صهیونیستی در نیویورک پس از
آنکه ایران به طور موفقیت آمیز ماهواره نور را به فضا پرتاب کرد، در
تلاش برای ایران هراسی و تهدیدآمیز جلوه دادن فعالیت های ایران در
عرصه فضایی از شورای امنیت سازمان ملل خواست تا این اقدامات را
بررسی و ایران را محکوم کند.
به نوشته روزنامه اورشلیم پست، دانون طی نامه ای خطاب به شورای
امنیت ادعاهای واهی و بی اساسی را علیه سیاست های ایران در منطقه
مطرح کرده و مدعی شد که مشارکت سپاه پاسداران در پرتاب
ماهواره نشان دهنده ماهیت حقیقی این اقدام است.
وی همچنین در گفت وگو با اورشلیم پست به زمان انقضای تحریم
تسلیحاتی سازمان ملل علیه کشورمان اشاره کرد و مدعی شد که باتوجه
به زمان برداشته شدن این محدودیت ها، فعالیت های ایران در زمینه
صنعت فضانوردی بخشی از یک تلاش بزرگتر است.
محدودیت های تسلیحاتی علیه ایران قرار است در مهر ماه سال جاری
منقضی شود. به همین دلیل دولت آمریکا نیز درهفته های اخیر تلاش
کرده است که طبق یک طرح جدید خود را کماکان عضوی از قطعنامه
2231 شورای امنیت نشان دهد تا از این طریق سایر طرف های برجام را