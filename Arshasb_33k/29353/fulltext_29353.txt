29353
اهل کجا هستید و چند فرزند دارید؟
من چهار دختر و چهار پسر داشتم. اهل روستای خورزان دامغان هستیم.
با آغاز جنگ سه تا از پسرها راهی جبهه شدند و در نهایت حسینعلی و
عباسعلی در عملیات کربلای 5 به شهادت رسیدند و پسر دیگرم هم
جانباز شد.
مخالفتی با اعزام همزمان بچه‌ها به جبهه نداشتید؟
من و پدر بچه‌ها راضی بودیم به رضای خدا و آن روزها رضای خدا در
جهاد بود. فقط به پسرها می‌گفتم با هم به جبهه نروید! یکی یکی بروید، اما
بچه‌ها می‌گفتند وقتی جبهه احتیاج دارد، باید برویم.
گویا حسینعلی و عباسعلی به فاصله یک روز شهید شدند، حسینعلی زودتر
شهید شد یا عباسعلی؟
حسینعلی زودتر شهید شد. حسین متولد سوم فروردین سال 49 بود.
آمدنش خانه ما را مملو از شادی کرد. پسرم دبستان را در روستای
خورزان سپری کرد. هشت سال داشت که انقلاب به پیروزی رسید.
حسینعلی در کنار ما هم به کارهای کشاورزی می‌پرداخت و هم درسش
را می‌خواند. تحصیلات دوره راهنمایی را تا پایان سال دوم ادامه داد و
14 سال داشت که با کسب رضایت از من و پدرش و تشویق برادرش
عباسعلی وارد حوزه علمیه حاج فتحعلی بیک دامغان شد.
پس حسینعلی طلبه بود. چه زمانی به جبهه رفت؟