2876
وقت آدم شود رابطه خواهیم داشت. تفسیر این آدم شدن همان سیاست
اصولی است که به آن اشاره کردم.
رییس دولت دوازدهم در ادامه تصریح کرد: آن آقایی که دولت‌اش
رو به پایان است گفت که برجام بدترین قرارداد تاریخ آمریکا بود و
عده‌ای تحریکش کردند که از برجام خارج شود. تصورش هم همین
بود که ظرف دو سه ماه نظام را سرنگون می‌کند و تصورات کودکانه‌ای
داشت.
روحانی اضافه کرد: این آقای جدید هم از ابتدا در تبلیغات‌اش گفته که
می‌خواهم به برجام بازگردم ما که داخل برجام بودیم و از آن خارج
نشدیم 1+4 هم در برجام بوده و البته در تعهدات‌شان سستی کردند که ما
متقابلا تعهدات‌مان را کاهش دادیم. این به عهده آنهاست که اگر
خواستند راه جدیدی را انتخاب کنند.
رییس جمهور همچنین تاکید کرد: ما برنامه‌مان را در کشور به اراده
آنها پیوند نمی‌زنیم و برنامه ما به اصول ما پیوند خورده است. البته راه
برای آمریکا باز است ولی ما برنامه‌های 9 ماهه پایانی دولت را بر این مبنا
تدوین کرده‌ایم که اگر همین شخص فعلی هم سرکار باشد ما راه
خودمان را به درستی می‌رویم، چرا که ما هیچ وقت سیاست‌ها و
برنامه‌هایمان را بر مبنای تغییر شرایط آمریکا تنظیم نکردیم البته این به
نفع خود آمریکایی‌هاست که شرایط‌شان تغییر کند.