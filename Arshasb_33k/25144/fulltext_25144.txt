25144
نجات 5 سرنشین شناور صیادی در دریای عمان
به گزارش ایسنا به نقل از اداره کل بنادر و دریانوردی سیستان و
بلوچستان؛ سیدحسن ابراهیمی اظهار کرد: شناور صیادی گنج با 5 نفر
خدمه که بدلیل نقص فنی موتوری در فاصله 300 مایلی بندر چابهار و
نزدیکی بندر مسیره کشور عمان در شرایط نامساعد جوی گرفتار شده
بود با هماهنگی مرکز جستجو و نجات دریایی بندر چابهار توسط گارد
ساحلی کشور عمان نجات یافتند.
معاون دریایی بنادر و دریانوردی استان درباره عملیات نجات
افزود: در پی‌تماس دریافتی از صاحب لنج صیادی با مرکز جستجو و
نجات دریایی بندر چابهار از طریق خط تلفنی 1550، و اعلام شرایط
اضطرار و نیاز به کمک فوری بدلیل اتمام سوخت، خرابی موتور و
سرگردانی در دریای عمان، بلافاصله ارتباط و هماهنگی لازم با گارد
ساحلی و نیروی دریایی کشور عمان برای عملیات نجات برقرار شد.
ابراهیمی خاطرنشان کرد: سرنشینان شناور حادثه دیده طی عملیاتی
موفق در موقعیت مذکور توسط گارد ساحلی عمان در سلامت بسر برده و
نجات یافتند.
نجات 9 کوهنورد در ارتفاعات کوه ولاش بروجرد
صارم رضایی 20 مهرماه اظهار کرد: صبح روز پنجشنبه مورخ 18
مهرماه یک تیم کوهنوردی متشکل از 19 نفر که به کوهستان ولاش و