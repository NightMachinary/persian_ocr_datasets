9891
تسهیل سازی در 3 کانال ورود آب دریای خزر راهکاری برای نجات خلیج
گرگان
به گزارش ایسنا، دکتر حمید علیزاده در وبینار راهکارهای پایداری
خلیج گرگان در شرایط کاهش تراز آب، تغییر اقلیم و فعالیت‌های
انسانی که صبح امروز برگزار شد، با اشاره به انجام مطالعات از 20 سال
قبل، افزود: اخیرا با سفارش استانداری گلستان مطالعاتی بر روی این
خلیج انجام دادیم.
وی با اشاره به جزئیات این مطالعات، با تاکید بر اینکه حوضه خلیج
گرگان تحت تاثیر 3 پارامتر مهم تراز آب دریای خزر، افزایش فعالیت
انسانی و تغییر اقلیم قرار دارد، اظهار کرد: در صورتی که تراز بالای آب
دریای خزر، موجب گسترده شدن خلیج گرگان شده است. در حال
حاضر با تراز پایین آب در دریای خزر نسبت به دهه 50 خورشیدی
مواجه هستیم.
علیزاده ادامه داد: خلیج گرگان در دهه 50 تراز آب بسیار پایین‌تر از
حال حاضر را تجربه کرده است و یک متر پایین‌تر بوده است، ولی
مشکلات آن زمان خلیج گرگان همانند امروز نیست؛ چرا که فعالیت
انسانی در دهه 50 خورشیدی در این حوضه آبریز به اندازه اکنون
نبوده است.
معاون پژوهش و فناوری پژوهشگاه ملی اقیانوس شناسی و علوم جوی