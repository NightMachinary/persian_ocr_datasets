25891
جامعه خودمان است.
احمدی درباره آسیب‌های تبعیت از مد نیز بیان کرد:معتقدم که هر
نویسنده باید داستان خودش را بنویسد. داستان‌نویس ما اگر بخواهد
مثل کافکا، یا مارکز و یا بورخس بنویسد، محکوم به شکست است.
چون آن‌ها این راه را پیموده‌اند و به طریقی تکنیک‌ها و ترفندهای‌شان
شناخته‌شده هستند و کسانی‌که سعی می‌کنند مثل آن‌ها بنویسند،
کارهاشان بدلی از آب درمی‌آید،چون انگار که جهان داستانی‌شان
را از آن‌ها قرض کرده باشند. خوشبختانه در ایران، این تابع مد بودن
خیلی کم اتفاق افتاده است و آن‌چه وجود داشته، بیشتر همان سنت بوده
که از پیشینیان به ما رسیده است.
نویسنده «خانه کوچک ما» و «به مگزی خوش آمدید» خاطرنشان
کرد: تابع مد بودن، ما را ملزم می‌کند که همان‌طور هم بیندیشیم. و حتی
برخی از دوستان نویسنده از آن به عنوان یک ژست نوشتن استفاده
می‌کنند؛ ژستی که حتی در ذهن مخاطب نمی‌ماند و خیلی زود فراموش
می‌شود. این یک امر بدیهی است که نویسنده ایرانی نمی‌تواند مثل یک
نویسنده آمریکای جنوبی بنویسد و یا اندیشه کند. چون باورها و
دستگاه‌های فرهنگی‌شان با هم متفاوت است. و همین جریان در مورد
نویسندگان آمریکای جنوبی هم نسبت به ما وجود دارد. هرچند
بسیاری از داستان‌نویس‌های ما سعی می‌کنند جهان داستانی