29859
خاطرات و لحظه‌های شاد زندگی را به یادآوریم و برای افراد خانواده
تعریف کنیم، زمانی هرچند کوتاه را به ورزش اختصاص دهیم، با خدا
راز و نیاز کنیم، این روزها در کارهای خیرخواهانه هرچند کوچک
مشارکت داشته باشیم، احساسات خود را بنویسیم و روی آنها دقیق
شویم، انجام تمامی این موارد می‌تواند به سلامت روانمان کمک کند.
این کارشناس ارشد مشاوره در پاسخ به این سوال که «تاثیر کرونا بر
ابعاد زندگی بشر چیست؟ آیا کرونا باعث انزوای بشر شده و برای
پیشگیری از این امر راه حلی پیشنهاد می‌کنید؟» گفت: بیماری عالم‌گیر
ناشی از شیوع ویروس کرونا در بحبوحه جریانات و کش‌ و قوس‌های
سیاسی، اجتماعی، اقتصادی و امنیتی، بسیاری از معادلات جهانی را بر
هم زده و به اذعان کارشناسان، دنیای پساکرونا هرگز شبیه دنیای پیش
از آن نخواهد بود.
وی اضافه کرد: شاید اگر تلاش می‌شد یک رفتار در فرهنگ عامه شکل
بگیرد و از همه ابزارها برای این کار استفاده می‌شد به سادگی موفقیت آن
قابل پیش‌بینی نبود و چه بسا توفیقی حاصل نمی‌شد اما با شیوع این
بیماری در کشور، ما بسیاری از تغییرات را در بخش‌های مختلف جامعه
شاهد بودیم. یکی از مهم‌ترین عرصه‌هایی که دچار دگرگونی‌هایی
شد عرصه رفتارهای اجتماعی است.
کرونا ما را وادار کرد که از بسیاری از رفتارهای مرسوم و متداول خود