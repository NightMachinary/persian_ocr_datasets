911
فیروزآبادی اظهار کرد: ظرفیت مرکز ملی فضای مجازی به صورت
ستادی است و زیاد ظرفیت اجرایی ندارد. یک پژوهشگاهی هم داریم
که بیشتر رصد مطالعاتی بر موضوعات انجام می دهد و از همکاری با
پژوهشگاه قوه قضائیه با توجه به ظرفیت هایی که دارد استقبال می کنیم.
نظام حقوقی حاکم بر فضای مجازی شکل نگرفته است
در ادامه این جلسه، حامد نیکونهاد معاون پژوهشی پژوهشگاه قوه
قضائیه اظهار کرد: شورای عالی فضای مجازی یکی از نهادهای تازه
تاسیس است و چالش های حقوقی مشابه شورای عالی انقلاب فرهنگی
دارد.
وی افزود: متاسفانه هنوز نظام حقوقی حاکم بر فضای مجازی در کشور
ما شکل نگرفته است و حقوق کم مایه ای در این حوزه داریم.
نیکونهاد اضافه کرد: فضای مجازی قواعد خاص خودش را دارد و به
همین خاطر قانونگذاری در این حوزه نباید متکی به یک قانون مثلا
صرفا قانون جرایم رایانه ای باشد بلکه در حوزه فضای مجازی باید به
سوی قانونگذاری جامع برویم و در این قانونگذاری باید حوزه های
مختلف و تاثیرگذار را ببینیم و مساله صرفا حقوقی نباشد.
فضای مجازی سیاست جنایی مدون ندارد
در ادامه این دیدار، شهید شاطری پور اصفهانی رئیس پژوهشکده جزا
و جرم شناسی پژوهشگاه قوه قضائیه اظهار کرد: قانون فعلی جرایم