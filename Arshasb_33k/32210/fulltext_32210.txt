32210
یوسفی: مردم نسبت به زحمات کادر درمانی کشور بی تفاوت نباشند
مجتبی یوسفی در گفت و گو با ایسنا، با تاکید بر ضرورت رعایت
پروتکل های بهداشتی از سوی مردم بیان کرد: مادامی که مردم
نخواهند پروتکل های بهداشتی را رعایت کنند هیچ تصمیم سازی و
قانونی نمی تواند جلوی آن ها را بگیرد. چین اولین کشوری بود که با این
بیماری درگیر شد اما با سیاست گذاری صحیح و همراهی مردم خود
توانست با جمعیت میلیاردی این بیماری را کنترل کند.
وی در ادامه اظهار کرد: این بیماری کماکان ناشناخته است و ما بعضا می
بینیم که برخی از افرادی که یکبار به این بیماری مبتلا شدند برای بار دوم
نیز مجددا مبتلا می شوند. در این چندین ماهی که از شیوع این بیماری
می گذرد هرگاه مردم پروتکل ها را جدی تر اجرایی کردند ما در کنترل
این بیماری موفق تر بودیم. ما شاهد بودیم متاسفانه سفرهای تفریحی
مردم در پایان فصل تابستان به استان های شمالی و ترافیک سنگین در
جاده های شمال کشور مجددا استان های شمالی را با موج دیگری از
بیماری درگیر کرد و زحمت کادر درمان کشور را دو چندان کرد.
نماینده مردم اهواز در مجلس تصریح کرد: از مردم عزیز تقاضا داریم
که پروتکل های بهداشتی را جدی تلقی کنند چراکه گسترش این
بیماری آسیب های جبران ناپذیری را به جامعه و بخش های مختلف
کشور وارد می کند و سلامتی شهروندان به ویژه افراد سالمند جامعه که