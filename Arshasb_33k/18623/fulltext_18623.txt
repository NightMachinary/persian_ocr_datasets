18623
این مانور، اظهار کرد: تحقق سیاست‌های اقتصاد مقاومتی، بهبود و
ارتقای شاخص‌های عملکردی طرح سیما، افزایش پایداری و
قابلیت اطمینان شبکه، کاهش تعداد و زمان خاموشی، کاهش انرژی
تامین نشده، کاهش تلفات شبکه و متعادل شدن بار شبکه، بهبود
رضایت مشترکان و همچنین ارتقای آمادگی اکیپ‌های عملیاتی در
مواجهه با بحران‌های احتمالی بخشی از اهداف است.
وی ادامه داد: هم افزایی و تقویت گروه‌های درون و برون سازمانی،
شناسایی نقاط قابل بهبود، استاندارد سازی شبکه و رفع مشکلات
فیدرهای پر عارضه، رفع کانون خطر و ایمن‌سازی شبکه، استاندارد
سازی آرایش شبکه‌های توزیع، اصلاح جانمایی تجهیزات شبکه و
اصلاح سیستم ارتینگ شبکه از اهداف اصلی این برنامه سراسری
به‌شمار می‌رود.
معاون هماهنگی توزیع توانیر، همچنین تبدیل شبکه‌های سیم مسی
به کابل خودنگهدار، رفع اتصالات سست، بهسازی وضعیت درب
پست‌ها، تابلوها، شالترها و دریچه پایه‌های فلزی را از جمله محورهای
این مانور سراسری عنوان و خاطرنشان کرد: ترمیم و بازسازی
ارتینگ شبکه، اصلاح و نوسازی جعبه انشعاب و کابل سرویس
انشعاب، بهسازی روشنایی معابر و رفع خاموشی و متعادل سازی بار
ترانسفورماتورهای توزیع از دیگر محورهای این مانور است.