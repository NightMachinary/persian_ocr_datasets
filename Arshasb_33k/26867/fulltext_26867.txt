26867
هوای تهران ناسالم برای گروه‌های حساس
به گزارش ایسنا،پیش‌بینی‌های انجام‌شده در شرکت کنترل کیفیت
هوای تهران نشان می‌دهد که در صبحگاه روز جمعه (21 آذر 99) با
حاکمیت جو پایدار و آرام طی ساعات گذشته همراه با انباشت
آلاینده‌ها از شب گذشته، کیفیت هوای بیشتر مناطق در محدوده
ناسالم برای گروه‌های حساس قرار گیرد. در طی روز با عدم وزش باد
مؤثر شرایط برای پراکندگی آلاینده‌ها فراهم نخواهد شد.
همچنین در اواخر وقت جمعه، حاکیمت جو آرام و نسبتاً پایدار و
افزایش ترافیک شامگاهی سبب افزایش غلظت ذرات معلق شده و
برقراری وضعیت ناسالم برای گروه‌های حساس در بیشتر نواحی
پایتخت دور از انتظار نخواهد بود.
استمرار پایداری جو تا صبح روز شنبه (22 آذر 99) همراه با آغاز تردد
خودروها سبب افزایش غلظت آلاینده‌ها خواهد شد و پیش‌بینی
می‌شود کیفیت هوا در بیشتر مناطق در وضعیت ناسالم برای گروه‌های
حساس قرار گیرد. با تداوم این شرایط جوی در طی روز کیفیت هوا در
مناطق پرتردد در وضعیت نامطلوب باقی خواهد ماند و احتمال می‌رود
با افزایش تردد خودروها در ساعات پایانی شنبه بر غلظت آلاینده‌ها
به‌ویژه ذرات معلق افزوده شده و در بیشتر مناطق برقراری وضعیت
ناسالم برای گروه‌های حساس را به‌دنبال خواهد داشت.