22248
مجوز می‌دهد تا به جای تاب‌آوری و کنترل و برخورد عقلانی،
احساساتش را به غیرمتمدنانه‌ترین شکل فرافکنی کند. در واقع
وقتی که راه گفتگو با خودمان و دیگری بسته باشد، داس به بدترین شکل
وارد عمل می‌شود.
این هنرمند با تاکید بر اینکه برای گفت‌وگو باید تربیت شویم، ادامه داد:
گاه مسائلی که در ظاهر بسیار بی‌اهمیت هستند، در بروز خشونت‌های
خیابانی دخالت مستقیم دارند. مثلا تحقیقات نشان داده روزهای گرم،
در خودروهای بدون کولر، احتمال بروز خشونت‌های رفتاری و
درگیری بالا می‌رود. ما بیش از آنچه فکر می‌کنیم، تحت تاثیر
محرک‌های محیط خود هستیم.
بیان اضافه کرد: در روانشناسی اصطلاحی به نام تاب آوردن وجود
دارد. به این معنا که با کنترل روی خودمان اجازه ندهیم احساسات
آنچنان بر ما چیره شود که بی‌اراده دست به عمل بزنیم.
بیان با اشاره به عواملی که در ارتکاب خشونت دخیل هستند، ادامه داد:
پرونده رومینا خیلی برجسته شده ولی در تحقیقاتی که برای نوشتن
نمایشنامه‌هایم داشتم، پرونده‌هایی هم بوده بارها خشن‌تر و
هولناک‌تر که هیچ صدایی از آنها در نیامده است. امین میری و سجاد
افشاریان از همکارانم زمانی که برای نمایش «احساس آبی مرگ» در
مورد قتل‌های غیرعمد پژوهش می‌کردند، بسیار دیده بودند