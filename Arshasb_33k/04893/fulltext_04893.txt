4893
امروز یکی از عوامل مهم تشدید وضعیت کرونا در استان حضور مردم
در مراسمات شادی و عزا است و در این زمینه نبایست اجازه داد در
آرامستان‌ها تجمع ایجاد شود.
وی با بیان اینکه با هر گردهمایی و تجمعی که خطر شیوع بیماری کرونا
را تشدید کند، برخورد می شود، اظهار کرد: برای مهار کرونا
محدودیت های زیادی ایجاد شده و تقریبا همه چیز را تعطیل کرده ایم
اما خوب است که مردم هم برنامه های دید و بازدید و گردهمایی ها و
حضور در مراسمات شادی و عزا را تا اطلاع ثانوی و بهبود اوضاع
تعطیل کنند.
استاندار ایلام در ادامه با اعلام این خبر که دیگر هیئت مدیره منطقه ویژه
نداریم، گفت: وظایف این حوزه به هیئت مدیره جدید سازمان
همیاری شهرداری های استان محول می‌شود.
وی در ارتباط با تغییر در هیئت مدیره جدید گفت: در دوره قبل معاون
عمرانی استاندار، مدیرکل امور شهری و مدیرکل دفتر فنی از اعضای
هیئت مدیره بودند اما طبق آیین نامه جدید در این دوره تنها معاون
محترم امور عمرانی بعنوان رئیس هیئت مدیره حضور دارند.
وی افزود: بنابراین، هیئت مدیره جدید متشکل از 3 نفر از شهرداران و
یک نفر هم از بخش اقتصادی بعلاوه معاون عمرانی استاندار بعنوان
رئیس هیئت مدیره تشکیل می‌شود.