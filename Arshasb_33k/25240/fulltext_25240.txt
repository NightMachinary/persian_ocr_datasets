25240
هنرمندی بود که به این صنعت، جنبه تجاری داد و با استفاده از نبوغ
خود، پای عکس را به خانه همه مردم دنیا بازکرد؛ چگونه؟ عرض
خواهم کرد.
از نویسندگی تا عکاسی
فلیکس نادار در سال 1820 (1199 خورشیدی)، در پاریس متولد
شد؛ سر پرشوری داشت و می‌خواست خیلی زود به همه‌چیز برسد. به
همین دلیل، مشاغل معمولی او را اقناع نمی‌کرد؛ هنوز خیلی جوان بود
که کار روزنامه‌نگاری را در جراید گمنام فرانسوی آغاز کرد و مدتی
بعد، همزمان با نویسندگی، به طراحی کاریکاتور رو آورد که در آن
زمان به هنری همه‌پسند تبدیل شده بود. نادار به عضویت انجمن
نویسندگان فرانسه درآمد و آن‌جا بود که با افرادی مانند الکساندر
دوما (پدر) و بالزاک دم‌خور شد. هنگامی که برای نخستین‌بار دوربین
عکاسی و کارایی آن را دید، علاقه مفرطی را به آن در وجودش احساس
کرد. به همین دلیل، یک دوربین خرید و عکاسی هم به فعالیت‌های
قبلی‌اش اضافه شد. اما نادار، دلش نمی‌خواست در شیوه هنری خود،
مقلد باشد؛ این بود که به دنبال ماجراجویی با هنر عکاسی رفت؛
ماجراجویی‌هایی که سرانجام او را به ثروت هنگفتی رساند.
نخستین عکس‌های سلفی و تبلیغی
نادار در شناخت ظرفیت فناوری‌های جدید، یک نابغه بود. پس از