947
اما به طور کلی، در حال حاضر بنابر اعلام اداره کل دفتر توسعه فناوری،
سینمایی و سمعی بصری، استان‌های مختلف در سراسر ایران متناسب با
گستردگی استان و شرایط فراهم شده در آن، دارای سینما و سالن‌های
سینمای فعال هستند. در مجموع 356 سینمای سراسر ایران، 638
سالن فعال وجود دارد. در هر یک از استان‌های آذربایجان شرقی، البرز،
اصفهان، تهران، خراسان رضوی، خوزستان و فارس بیش از 20 سالن
سینما، فعال است. همچنین در مورد استان‌هایی مثل تهران این عدد به
221 یا در خراسان رضوی به 53 و در اصفهان به 53 سالن می‌رسد وبا توجه
به سالن سینمایی که در اصفهان در دست بازسازی است انتظار می‌رود
این عدد به زودی به 54 برسد. در استان‌های فارس و آذربایجان شرقی نیز
30 سالن از مخاطبان میزبانی می‌کنند. ضمن اینکهاستان البرز هم 23 و
خوزستان21 سالن فعال دارند.
طبق اعلام شورای صنفی نمایش از 25 تیر فیلم‌های جدیدی به اکران این
سینماها می‌آیند که یکی از آن‌ها یعنی «پیشی‌میشی»به کارگردانی
حسین قناعت انصراف داد و فیلم‌های دیگر هم معلوم نیست با توجه به افت
مخاطب چه وضعیتی خواهند داشت.
از تاریخ چهارم تیرماه و چند روز پس از بازگشایی رسمی سینماها، دو
فیلم جدید «شنای پروانه» و «خوب، بد، جلف 2» روی پرده آمدند که
برای حمایت از اکرانشان قرار بود تا سه هفته فیلم جدیدی اکران نشود.