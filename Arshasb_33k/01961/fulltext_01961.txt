1961
غلامحسین خواجه امروز (21 مرداد) در نشست خبری که در سالن
جلسات دانشگاه شهید چمران اهواز برگزار شد با تبریک 17 مرداد روز
خبرنگار، اظهار کرد: بدون تردید امروز جایگاه رسانه در انعکاس
مسائل و مشکلات مشخص و برجسته است. بنابراین بر کسی پوشیده
نیست که خبرنگاران رسالت بسیار سنگینی را برعهده دارند. از تلاش
رسانه‌ها در ایجاد همبستگی و تلاش‌هایی که در ایام شیوع کرونا
دارند، تقدیر می‌کنیم.
به گزارش ایسنا، وی با اشاره به قرار گرفتن سه طرح پژوهشی دانشگاه
شهید چمران اهواز در میان طرح‌های برگزیده وزارت علوم، گفت:
کشور ما اکنون در شرایط مهم و حساسی قرار دارد و تحریم‌های ظالمانه
استکبار جهانی ایجاب می‌کند که ما از تمام ظرفیت‌ها و امکانات خود
به ویژه در مراکز تحقیقاتی در جهت مقابله با تحریم‌ها استفاده و تلاش
دشمنان را خنثی کنیم. دانشگاه‌ها نیز تلاش دارند که با انجام
قعالیت‌های علمی، مشکلات ایجاد شده بر اثر تحریم‌ها را رفع کنند. در
این راستا دانشگاه شهید چمران نیز به نوبه خود از تمام ظرفیت‌های خود
استفاده کرده تا با استفاده از ظرفیت ارتباط صنعت با جامعه، وظیفه مهم
خود را انجام دهد.
وی گفت: باید با افتخار بیان کنیم که دانشگاه در راستای ایفای رسالتی
که بر دوش خود احساس می‌کند، در دوران طلایی ارتباط با صنعت و