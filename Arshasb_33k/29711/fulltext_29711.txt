29711
تاکنون و بعد از آخرین واریز در خردادماه 112 مرحله پرداخت یارانه
نقدی صورت گرفته است. مبلغ پرداختی طی این سال‌ها همان 45 هزار
و 500 تومان به ازای هر نفر بوده که در این شرایط اگر کسی از ابتدا
تاکنون مشمول دریافت یارانه بوده و به هر دلیلی پرداخت آن قطع
نشده است، پنج میلیون و 96 هزار تومان یارانه دریافت کرده است که
البته مجموع رقم دریافتی برای یک خانوار می‌تواند با توجه به اعضای
آن متفاوت باشد.
رقم 45 هزار و 500 تومان از سال 1389 تا سال جاری با وجود تغییراتی
که در شرایط اقتصادی، ارزش پول ملی، تورم و سایر شاخص‌های
اقتصادی رخ داده، هیچ تغییری نکرده است و در مجموع حدود 78
میلیون نفری یارانه‌بگیران پرداخت به افراد نیازمند و غیرنیازمند به
صورت یکسان صورت می‌گیرد.
هزینه‌ای که بابت همین رقم 45 هزار و 500 تومانی ناچیز از سوی
دولت‌ها پرداخت شده، رقمی بسیار کلان و بعضا در حد بودجه عمومی
دولت‌ها که کشور را با آن اداره می‌کنند بوده است؛ به گونه ای که در ماه
هزینه‌ای حدود 3500 میلیارد و در سال تا 42 هزار میلیارد تومان است و
در مجموع طی سال‌های پرداخت یارانه بیش از 350 هزار میلیارد
تومان واریز به حساب سرپرستان خانوار صورت گرفته است.
برای افزایش مبلغ یارانه نقدی دو راهکار پیش روی دولت بوده است؛