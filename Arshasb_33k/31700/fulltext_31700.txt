31700
کیه‌لینی: حق بالوتلی بود سیلی بخورد!
به گزارش ایسنا و به نقل از آس، جورجو کیه‌لینی تا چند روز دیگر کتاب
زندگینامه خود را معرفی خواهد کرد. بخشی از این کتاب به لطف
مصاحبه لا رپوبلیکا با مدافع یوونتوس منتشر شد که به موضوعات
جنجالی اشاره دارد.
بازیکن ایتالیایی درباره ماریو بالوتلی و فلیپه ملو نوشت: ماریو یک
انسان منفی است و به گروه احترام نمی گذارد. در جام کنفدراسیون ها
2013 برابر برزیل به ما هیچ کمکی نکرد. حقش بود که سیلی بخورد.
برخی ها می گفتند جزو پنج بازیکن برتر جهان است. او حتی بین 10 تا 20
بازیکن برتر هم نمی‌توانست قرار بگیرد. بدتر از او فلیپه ملو بود. بی
احترامی ها و آن هایی که همیشه ساز مخالف می زنند را نمی توانم تحمل
کنم. نزدیک بود با او درگیر شوم.
کیه‌لینی درباره این بخش از کتاب اظهار کرد: این موضوع را تایید می
کنم اما عصبانی نیستم و اگر قرار باشد چیزی را با آنها تقسیم کنم این کار را
انجام خواهم داد. مشکل این نیست که بد بازی می کنند یا به جشن می
روند. اگر احترام نباشد هیچ چیز ندارید.
مدافع اینتر در مورد برخی حریفان صحبت کرد و گفت: مردم متوجه
خواهند شد که چه چیزی می خواهم بگویم. از اینتر متنفرم همانطور که
مایکل جردن از پیستونز متنفر بود. نمی توانم از این تیم تنفر نداشته باشم.