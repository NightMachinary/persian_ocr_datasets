8424
دبیر کل کانون عالی انجمن‌های صنفی کارگران کشور در خصوص
اضافه‌ شدن هزینه‌های کرونایی کارگران تصریح‌ کرد: متاسفانه با
شیوع ویروس کرونا، علاوه بر مواردی که همواره وجود داشته،
اقلامی از جمله اقلام بهداشتی برای جلوگیری از ابتلا به ویروس کرونا
نیز به این هزینه‌ها اضافه شده و زمانی که در شورای عالی کار برای هر
کارگر 3.5 تا چهار نفر خانوار در نظر گرفته می‌شود، چنین هزینه‌های
بهداشتی نیز نسبت به این تعداد بیش‌تر خواهد شد و قطعا در زندگی آن
کارگر تاثیر خواهد گذاشت.
ابوی عنوان ‌کرد: اقلام خوراکی مصرفی کارگر شامل چند قلم اساسی
بوده که قوت غالب این افراد همین اقلام است. یکی از این موارد برنج
بوده که قطعا برنج درجه یک ایرانی مدنظر نیست و برنج پاکستانی نیز به
سختی به دست می‌آید و قیمتش بالا است، منظور برنج هندی بوده که
دولت تامین می‌کند و با فرمول‌هایی قیمت این محصول تعیین شده و
دستمزد کارگران نیز بر اساس قیمت همین برنج‌های وارداتی تعیین
می‌شود.
وی ادامه ‌داد: در حال حاضر قیمت برنج نسبت به ابتدای سال حدود سه تا
چهار برابر شده‌ و در ابتدای سال قیمت هرکیلو برنج بین 7000 تا 8000
تومان بود اما در حال حاضر این قیمت به حدود 27 هزار تومان رسیده
‌است.