31075
کشفیات کشور می‌باشد و کرمان با 3969 کیلوگرم، خراسان جنوبی
با 2980 کیلوگرم، هرمزگان با 2302 کیلوگرم، فارس با 1788
کیلوگرم، یزد با 1153 کیلوگرم و اصفهان با 1088 کیلوگرم به ترتیب
در رتبه‌های بعدی قرار دارند.
معاون دبیرکل ستاد افزود: سهم کشفیات 5 استان اولویت دار حوزه
مقابله یعنی سیستان و بلوچستان، کرمان، هرمزگان، بوشهر و خراسان
جنوبی از کشفیات کشور در هفته مذکور 45 درصد از کشفیات کشور
است.
به گزارش روابط عمومی ستاد مبارزه با موادمخدر اصلانی
اظهارکرد: طی این مدت 477 دستگاه خودرو و 30 قبضه سلاح
توقیف شد. 66 درصد کشفیات با اقدامات اطلاعاتی و 30 درصد
انتظامی بوده است.
کشف بیش از 260 کیلوگرم هروئین و تریاک در تهران
سرهنگ عبدالوهاب حسنوند در گفت وگو با ایسنا، با اشاره به دو
عملیات پلیس برای دستگیری سوداگران مرگ و برخورد با قاچاق
موادمخدر گفت: نخستین عملیات مربوط به پرونده‌ای است که
رسیدگی به آن از مدتی قبل و در پی شکایت‌های مردمی اهالی تهرانسر،
مبنی بر تردد تعدادی افراد مشکوک در این محله و خرید و فروش
موادمخدر از سوی آنان در دستور کار قرار گرفت.