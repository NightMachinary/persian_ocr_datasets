6906
بخش‌هایی از عرصه محوطه باستانی قلعه گبری آزاد شد
علیرضا برشاهی در گفت و گو با ایسنا، با اشاره به قدمت محوطه باستانی
قلعه گبری، اظهار کرد: هرچند به دلیل گستردگی زیاد این محوطه
باستانی تاکنون کاوشی در آن صورت نگرفته، اما براساس گمانه
زنی‌هایی که در گذشته روی آن داشته‌ایم، به نظر می‌رسد شهری
باستانی متعلق به دوره ساسانی یا اشکانی در این محوطه زیر خاک مدفون
شده باشد.
وی تصریح کرد: باتوجه به قرار داشتن این محوطه باستانی در دل شهر
سرپلذهاب، تا پیش از وقوع جنگ تحمیلی ساخت و سازهایی توسط
اهالی شهر روی محوطه انجام گرفته بود، اما در دوران بازسازی‌ پس از
جنگ اجازه ساخت دوباره واحدهای تخریب شده روی آن داده نشد و
زمینی در قسمتی دیگر از شهر به مالکین این واحدها داده شد تا
واحدهایشان را آنجا بسازند که امروز هم به نام شهرک میراث فرهنگی
مشهور است.
معاون میراث فرهنگی کرمانشاه بابیان اینکه درحال حاضر هم
تعدادی واحد مسکونی دیگر روی این محوطه قرار دارد، اضافه کرد:
البته در دهه 70 نیز خانه معلم آموزش و پرورش روی محوطه احداث
شد، اما در زلزله بزرگ سه سال پیش استان خسارت‌های زیادی دید.
وی از تلاش‌های انجام گرفته برای آزادسازی بخش‌هایی از محوطه