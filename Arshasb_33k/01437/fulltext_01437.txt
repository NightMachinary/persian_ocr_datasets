1437
ابلاغ ارتقا دهستان عربخانه و تشکیل بخش سرداران در نهبندان 
ناصر خوش خبر گفت: وزیر کشور، ارتقا دهستان عربخانه و تشکیل
بخش سرداران را به استاندار ابلاغ کرد. به گزارش ایسنا، وی ادامه داد:
دکتر رحمانی فضلی وزیر کشور در ابلاغیه ای به استاندار با انعکاس
مصوبه هیئت وزیران مبنی بر ایجاد بخش سرداران در تابعیت
شهرستان نهبندان دستور داد با توجه به قانون تعاریف و ضوابط
تقسیمات کشوری و آئین نامه اجرائی آن، اقدام لازم در این زمینه دنبال
شود. معاون استاندار خراسان جنوبی تصریح کرد: براساس این
ابلاغیه، روستای دهک در بخش شوسف، مرکز بخش سرداران
شهرستان نهبندان شد. خوش خبر ادامه داد: این موضوع که از
مطالبات به حق مردم بود و بارها پیگیری شده، در آخرین جلسه هیئت
دولت در مهرماه که با حضور استاندار وقت همراه بود، دوباره مطرح
گشت و نظر مساعد کابینه را به خود جلب کرد. وی یادآور شد: به جهت
ارتقا دهستان عربخانه و تشکیل بخش سرداران، تغییراتی به لحاظ
تقسیمات کشوری در منطقه شکل گرفته و دهستان های گرم تمام ده،
سهل آباد و سیدال ایجاد می‌شوند. معاون استاندار خراسان جنوبی
خاطرنشان کرد: روستای سیدال به عنوان مرکز دهستان سیدال،
روستای گرم تمام ده به عنوان مرکز دهستان گرم تمام ده و روستای سهل
آباد به عنوان مرکز دهستان سهل آباد تعیین شده است.