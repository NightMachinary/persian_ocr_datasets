6972
برآورد اولیه از میزان خسارات انفجار بیروت از زبان میشل عون
به گزارش ایسنا، به نقل از سایت النشره، میشل عون، رئیس‌جمهوری
لبنان تماس تلفنی را از سوی فیلیپه ششم، پادشاه اسپانیا دریافت کرد و
ضمن تشکر از مشارکت نخست وزیر اسپانیا در وبینار پاریس که روز
یکشنبه برگزار شد، گفت: برآوردهای اولیه از خسارات وارده به
کشور افزون بر خسارات مالی دیگر و ضررهای وارده به بندر بیروت و
نیاز به مصالح ساختمانی جهت بازسازی محله‌های خسارت دیده در اثر
انفجار بندر به بیش از 15 میلیارد دلار می‌رسد.
او از هرگونه کمک اسپانیا در این زمینه تشکر و به نقش گردان اسپانیا در
قالب نیروهای یونیفل در جنوب لبنان اشاره کرد.
برآورد اوپک از تقاضا برای نفت دوباره کاهش یافت
به گزارش ایسنا، اوپک در گزارش اکتبر خود پیش بینی کرد تقاضا برای
نفت سال میلادی آینده به میزان 6.54 میلیون بشکه در روز رشد کرده و به
96.84 میلیون بشکه در روز می رسد. برآورد اخیر اوپک 80 هزار بشکه
در روز کمتر از گزارش ماه پیش این سازمان است.
ضعیف شدن تقاضا برای نفت، برنامه های اوپک و متحدانش برای تسهیل
محدودیت عرضه از ابتدای سال 2021 را تهدید می کند. اوپک
وضعیت فعلی را زیر نظر دارد اما هنوز هیچ تصمیمی برای لغو افزایش
تولید نگرفته است.