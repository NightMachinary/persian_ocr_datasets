13346
به نقاشی، از دیدارش با امام، از شروع انقلاب، از نبردهای تن به تن، از
اینکه مغازه و ماشین و زندگی‌اش را پای انقلاب گذاشت، از اینکه بعد از
انقلاب و در دوران دفاع مقدس به نبرد با دشمن حتی تا لبنان رفته است و از
اینکه همرزم حاج «احمد متوسلیان» و «چمران» بود، حرف زد.
وی هنرمند و نقاش تصویرگر سوره‌های قرآن و پدیدآورنده
نخستین قرآن مصور جهان است که حاصل حدود 50 سال زحمت وی
خلق 114 طرح رنگی با گل برای 114 سوره قرآن است که هیچ‌یک از
طرح‌ها، گل‌ها و رنگ‌ها تکراری نیستند. فعالیت هنری خود را از
کودکی آغاز کرده و در نوجوانی شاگرد استاد طلای از بازماندگان
شاگردان استاد کمال الملک بود که فعالیت خود را از سبک رئالیسم و
کلاسیک آغاز کرده و بیش از 370 تابلو در این بخش دارد و آثارش در
بیش از 90 نمایشگاه داخلی و خارجی به تماشا گذاشته شده است.
استاد سهم الدین زمانی که سال‌ها ساکن شهرستان فومن بود، اواخر
مردادماه در رشت بستری شد و به خاطر وخامت حالش به تهران اعزامش
کردند و 15 روز در بیمارستان تهران به علت نارسایی کلیه و کم‌خونی
شدید بستری بود تا اینکه سرانجام دعوت حق را لبیک گفت.