1938
احتمال قرنطینه یک شهر جدید در چین
به گزارش ایسنا، رسانه‌های چینی اعلام کردند که به دستور مقامات این
کشور در شهر شولان تعطیلی موقت تمام اماکن عمومی از جمله اماکن
ورزشی، سینماها و کتابخانه‌ها صورت گرفته و اگر شرایط وخیم‌تر
شود، احتمال قرنطینه خانگی تمام سکنه این شهر وجود دارد.
به نوشته روزنامه گاردین، همچنین دانش‌آموزان سال پایانی
مقاطع راهنمایی و متوسطه، آموزش آنلاین خواهند دید، تاکسی‌ها
اجازه خروج از این شهر را ندارند و فعالیت تمام وسایل حمل و نقل
عمومی به حالت تعلیق درآمده است.
در این شهر 11 مورد جدید ابتلا به ویروس کرونا در روز گذشته ثبت
شده که همه مبتلایان از طریق یک زن که شغلش لباس شستن بوده مبتلا
شده‌اند.
این فرد 45 ساله که همسر و خواهرها و برخی دیگر از اعضای خانواده را
مبتلا کرده گفته است که هیچگونه سفری اخیرا نداشته است.
شهر شولان در استان جی‌لین واقع شده است.
براساس تازه‌ترین آمار سایت ورلدامتر طی 24 ساعت گذشته آمار
مبتلایان جدید در این کشور دو رقمی شده و با 17 مورد جدید ابتلا
شمار کلی مبتلایان به 82 هزار و 918 نفر رسیده که از این تعداد 4633 تن
جان باخته‌اند.