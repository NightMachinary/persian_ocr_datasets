22667
خانواده دریافت کند، بنابراین پدر، مادر و سایر اعضای خانواده
باید مراقب باشند این نیاز کودک را برآورده سازند و با محبت امنیت
روانی و نیاز عاطفی او را برطرف کنند.
کرم‌الهی تأکید کرد: رفع نیازهای طبیعی کودک به ویژه نیاز به محبت
او را از عوارض نامطلوب کمبود محبت مصون داشته، در حالت اعتدال
روحی و روانی قرار خواهد داد.
این روانشناس با بیان این‌که یکی دیگر از آثار محبت به کودک پرورش
اعتماد به نفس در وجود اوست که زمینه‌ساز موفقیت او در زندگی فردی
و اجتماعی است، تصریح کرد: کودک در سایه محبت احساس
ارزشمند بودن کرده، خود را فرد مفید، کارآمد و توانا تلقی می‌کند و
استعدادها، توانایی‌ها و خلاقیت‌های خود را باور خواهد کرد.
وی جلب اعتماد کودک را از دیگر آثار محبت دانست و افزود: مربیان
می‌توانند با محبت به کودک، علاقه او را به خود جلب نموده و روحیه
حرف شنوی را در او تقویت کنند زیرا کودکان به کسانی که به آن‌ها
محبت می‌کنند اعتماد کرده و به سخنان او گوش می‌دهند.
کرم‌الهی ادامه داد: از منظر امام علی(ع) نیز انسان‌ها، به ویژه کودکان،
سر در گرو محبت داشته و محبت کننده به خود را دوست دارند و مطیع
فرمان او هستند، چنان‌که در این رابطه می‌فرمایند: «دل انسان‌ها
وحشی است و به هرکسی که الفت و محبت پیدا کند گرویده او می‌شود»