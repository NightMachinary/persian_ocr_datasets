8314
آمار می‌گوید بیش از 8‌میلیون کودک ایرانی روزانه 6 ساعت را در
فضای مجازی سیر می‌کنند. شاید این عبارت‌ها را از پدر و مادرهای
این دوره و زمانه زیاد شنیده باشید که«فرزندم با هوش است»، «با
موبایل و تبلت بهتر از من کار می‌کند»، شاید در ظاهر این جملات
خوشایند باشند اما اگر والدین ابزار کنترل فرزندان در فضای مجازی
را آموزش نبینند، قطعا با دستان خود فرزندشان را وارد دنیایی
کرده‌اند که جبران آسیب‌های آن بسیار سخت و سنگین است.
بچه‌ها از چه سنی می‌توانند موبایل شخصی داشته باشند؟
بسیاری از والدین فکر می‌کنند که گوشی تلفن همراه مثل لوازم مورد
نیاز دیگر برای کودکانشان مهم و ضروری است و این وسیله را به نوعی
راه و دلیلی برای به‌روز بودن کودکانشان می‌دانند. آنها بر این باورند
که کودکشان از این طریق راحت‌تر با دیگران و با دنیای بیرون ارتباط
برقرار می‌کند، اما غافل از این‌ که آنها کودکانشان را از دنیای زنده
جدا و وارد دنیای مجازی می‌کنند که به‌راحتی ذهن کودکان را
کنترل می‌کند. بر اساس جدیدترین مطالعات توسط الیزابت ال کی، از
کارشناسان مرکز بریدجواتر، از هر پنج کودک یکی از آنها بعد از
هشت‌سالگی صاحب گوشی تلفن همراه یا تبلت شده‌ است. مطالعات او در
ماساچوست بین 20هزار کودک انجام شد و طبق آن، حدود 20‌درصد
پسران و 18‌درصد از دختران بعد از اتمام ‌سال سوم دوره ابتدایی خود،