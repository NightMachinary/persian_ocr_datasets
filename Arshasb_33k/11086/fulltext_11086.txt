11086
مدیرکل راه و شهرسازی استان تهران گفت: سه شنبه هفته گذشته جلسه
ای در وزارت راه و شهرسازی برگزار و پس از اعلام آماده شدن زمینهای
مجدد، ثبت نام دور سوم مسکن ملی در 19 استان و 183 شهر به تصویب
رسید. برای استان تهران شهر نصیرشهر اعلام شد که صرفا بومیان پنچ
شهر رباط کریم، نصیرشهر، نسیم شهر، صالحیه و گلستان می‌توانند در
این شهر ثبت‌نام کنند و ساکنان دیگر شهرهای استان تهران حتی اگر
برای نصیرشهر نام نویسی کنند حذف خواهند شد.
محبت خواه با بیان اینکه ساکنان شهر تهران صرفا در شهرهای جدید،
مجاز به ثبت نام هستند تصریح کرد: در این مرحله که به زودی و بعد از
پایان ثبت نام روز پنجشنبه اطلاع رسانی می شود شهرهای پرند،
ایوانکی و هشتگرد برای ساکنان تهران در نظر گرفته شده و با توجه به
تکمیل شدن ظرفیت پردیس، این شهر در ثبت نام این دوره نخواهد بود.
وی خاطرنشان کرد: در مراحل قبلی ثبت نام مسکن ملی پیش آمده بود
که به طور مثال فرد ساکن تهران برای ورامین یا دماوند تقاضا داده بود که
حذف شده است. همانطور که گفتم ساکنان تهران فقط می توانند در
شهرهای جدید نام نویسی کنند و برای شهرهایی مثل دماوند، آبسرد،
ورامین و غیره فقط ساکنان آن شهرها و محدوده آن مجاز به ثبت نام
هستند. طبیعی است که بر این اساس کسی از دماوند نمی تواند در ورامین
یا پاکدشت نام نویسی کند.