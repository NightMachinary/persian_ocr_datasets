23631
زمردیان با بیان اینکه موضوع این مسابقه «بهداشت دست‌های من» با
موضوعات لباس‌ها، اسباب‌بازی‌ها، خوراکی‌ها، خانواده،
دوستان، خانه، شهر و دنیایی که در آن زندگی می‌کنم و دست‌هایی که
مراقب سلامتی من هستند مانند پدر، مادر، پزشکان، پرستاران و همه
کسانی برای سلامتی کودکان فعالیت می‌کنند تعیین شد، عنوان کرد:
ارسال بیش از 9000 اثر به دبیرخانه و مشارکت کودکان و نوجوانان از
حدود 30 کشور دنیا در این‌ رویداد بزرگ، باعث خوشحالی و
دلگرمی ما برای ادامه این راه شد.
وی خطاب به بچه‌ها بیان کرد: ما از دریچه نقاشی‌های زیبای شما به دنیای
خیال و رؤیاهایتان سفر کردیم و از دیدن نگاه نو خلاق شما لذت بردیم.
ما خوب می‌دانیم نقاشی، یک دوست مهربان و همیشگی برای شما
کودکان است. نقاشی به شما کمک می‌کند تا فکر و احساستان را با ما در
میان بگذارید؛ نقاشی به شما شجاعت می‌دهد تا از چیزهای ناشناخته،
ترس واهمه‌ای نداشته باشید و برای مشکلات راه‌حل‌های خوب پیدا
کنید.
معاون فرهنگی کانون پرورش فکری کودکان و نوجوانان کشور
ادامه داد: از شرکت شما در مسابقه بین‌المللی «دست‌های پاک،
نجات‌بخش زندگی» و همچنین از حمایت سازمان بهداشت جهانی و
سازمان‌های همراه، تشکر می‌کنم و امیدوارم به زودی شاهد پیروزی