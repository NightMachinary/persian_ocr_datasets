13635
بحرانی با اشاره به اینکه در بخش زراعی نیز شهرستان قیروکارزین در
تولید محصولات سبزی پائیزه از جایگاه ویژه‌ای برخوردار است،
عنوان کرد: متاسفانه شرایط جوی روی داده باعث شد قریب به 400
هکتار از مزارع سبزی مخصوصا کاهو در منطقه مبارک آباد زیان ببینند
که ارزش آن 48 میلیارد ریال ارزیابی شده است.
به گفته او،در سرما و یخ بندان روزهای گذشته یک مزرعه سیب زمینی به
طور 100 درصد، مزارع باقلا در سطح پنج هکتار حدود 80 درصد و
بیش از 30 هکتار از اراضی زیر کشت دانه روغنی کلزا متوسط 15
درصد دچار یخ زدگی و سرما شده‌اند.
بحرانی با بیان اینکه صندوق بیمه محصولات کشاورزی تنها نهاد
دولتی و تخصصی حمایتی برای کاهش خطر تولید در بخش کشاورزی
است، افزود: مدیریت صحیح و انجام اقدامات پیشگیرانه مانند
استفاده از پوشش سایبان باغ یا تولید در فضای گلخانه ای برای کاهش
خسارت‌ها بسیار موثر خواهد بود.
مسئول مدیریت بحران و کاهش مخاطرات مدیریت جهاد
کشاورزی شهرستان قیروکارزین بیان کرد: گروه‌های کارشناسی
متشکل از کارشناسان این مدیریت، فرمانداری، بانک کشاورزی و
صندوق بیمه محصولات کشاورزی بازدید و ارزیابی‌ها را انجام و
گزارش‌های لازم تهیه و به مراجع ذی ربط ارسال کرده‌اند.