28816
وی تصریح کرد: ادبیات کلاسیک هر سرزمین میراث معنوی و
تاریخی آن سرزمین است که در آن آرزوها، دردها، اندوه ها،
شادمانی ها، امیدها، پویایی و تحرک و آموزه های اخلاقی و انسانی و
پندها و تنوع رفتارهای انسانی و ده ها واژه ی مهم دیگر در لابه لای
سطرها و ابیات آن قابل دریافت و واکاوی است.
نویسنده مجموعه حکایت شاخ بلوطی افزود: حکایت های کتاب
ارجمند مثنوی معنوی لبریز از آموزه های اخلاقی و انسانی و معنوی
است و چون محتوای آثار مولوی، مناسب توان ذهنی و دریافتی
کودکان و حتا نوجوانان نیست، بهره گیری از قالب بازآفرینی از
آثارش می تواند لذت درک و فهم اندیشه های مولوی را در جان و روان و
ذائقه ی مخاطبان کودک ماندگار کند.
این فعال فرهنگی و ادبی ادامه داد: ذائقه ی مخاطبان امروز بسیار تغییر
کرده و توجه به نوع ذائقه و محتوا و نیاز مطالعاتی جامعه ی هدف برای
بازآفرینی و بازنویسی بسیار مهم است و می بایست در آفرینش آثار
ادبی برای کودکان نوجوانان بسیار دقت نمود و به آن توجه کرد.
وی افزود: همه ی اهالی قلم در معرفی آثار ادبیات کلاسیک به نسل های
آینده با بازنویسی و بازآفرینی مسئولند و وظیفه داریم میراث دار این
گنج های معنوی باشیم و در انتقال آن به نسل های آینده،تلاش کنیم.
حاتمی در پایان از انتشار کتاب های (هدیه ی آزادی) و (لاوه لاوه) در