17255
استادابراهیمی یادآور شد: همچنان از مردم می خواهیم فاصله
فیزیکی را رعایت کنند و برای ارتباط با فامیل و دوستان خود از شبکه
های اجتماعی استفاده کنند.
زنگ خطر کرونا برای مردم و سیاستگذاران / لزوم تصویب
محدودیت‌های تاثیرگذارتر
دکتر سیما سادات لاری در گفت‌وگو با ایسنا، گفت:متاسفانه امروز هم
شاهد ثبت رکورد تازه‌ای در تعداد موارد فوت هموطنان عزیز
کشورمان در اثر ابتلای به بیماری کرونا بودیم. وی افزود: همانطور
که شاهد هستید تعداد موارد بستری روزانه کشور در روزهای اخیر به
بالاترین میزان خود از زمان شیوع بیماری رسیده است که این
موضوع می‌تواند به عنوان زنگ خطری جدی برای مردم و
سیاست‌گذاران ما قلمداد شود. لاری تاکید کرد: مطمئنا تا زمانی که
بستری‌های ما در مراکز درمانی روبه افزایش است می‌بایست همچنان
شاهد آمار بالای از دست رفتگان بیماری کرونا در کشور باشیم. وی در
خاتمه افزود: امیدواریم با تقویت عزم و اراده شما عزیزان در عمل به
توصیه‌های بهداشتی و همچنین توسعه و تداوم همکاری‌های
فرابخشی و نظارت دقیق بر اجرای مطلوب محدودیت‌های مصوب و
همچنین تصویب محدودیت‌های تاثیرگذارتر شاهد توقف شیوع
گسترده بیماری در کشور باشیم.