5909
در ادامه این بیانیه آمده است: کریستوفر هنزل از این تاریخ مشمول
تبعات و الزامات مندرج در «قانون مقابله با نقض حقوق بشر و اقدامات
ماجراجویانه و تروریستی آمریکا در منطقه» خواهد بود و تمامی
نهادهای ذی صلاح طبق قانون اقدامات مقتضی جهت اثربخشی در این
خصوص را اتخاذ می کنند.
ایران غایب بزرگ رقابت‌های جهانی بدنسازی در اسپانیا
به گزارش ایسنا، رقابت های جهانی بدنسازی و پرورش اندام قرار است
نیمه دوم آبان ماه در اسپانیا برگزار شود.
فدراسیون جهانی بدنسازی نیز در اعلام چندی پیش خود به
فدراسیون های ملی از برگزاری این رقابت ها خبر داد اما با وجود شدت
گرفتن دوباره شیوع کرونا در کشورهای مختلف، هنوز دستور لغو
برگزاری این رقابت ها را صادر نکرده است.
فدراسیون بدنسازی ایران نیز بر همین اساس قصد داشت رقابت های
انتخابی تیم ملی را برای حضور در این رقابت ها برگزار کند اما شیوع
گسترده کرونا و افزایش شدید مبتلایان در ایران، باعث شد برنامه لغو
این رقابت ها در دستور شورای فنی فدراسیون قرار بگیرد.
بر همین اساس برای محافظت از سلامت قهرمانان بدنسازی، اعزام به
رقابت های جهانی اسپانیا صورت نمی گیرد و در صورت برگزاری این
رقابت ها، ایران غایب بزرگ مسابقات خواهد بود.