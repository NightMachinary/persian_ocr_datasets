29482
چرا اپیدمی کرونا هنوز در کشور مهار نشده است؟
دکتر پیام طبرسی متخصص بیماری‌های عفونی در گفت‌وگو با ایسنا با
بیان اینکه بر اساس آمار وزارت بهداشت متاسفانه طی 10 روز اخیر با
روند افزایشی در ابتلای بیماری کووید 19 روبرو بودیم، گفت:
روندابتلا و بستری طی یک هفته اخیر در تهران افزایش یافته است.
2 منشا اصلی افزایش آمار ابتلا و بستری در تهران
وی با بیان اینکه این روند افزایشی در تهران دو منشا عمده دارد، گفت:
اولین عامل ایجاد پیک افزایشی این روزها به مسافرت‌های گسترده
تعطیلات عید فطر و چند روز تعطیلی خرداد برمی‌گردد، دلیل بعدی این
مساله نیز مربوط به بیمارانی است که از استان‌های دارای شیوع بالا به
بیمارستان‌های شهر تهران مراجعه کرده‌اند.
وی با بیان اینکه این 2 عامل منجر به افزایش آمار بستری در تهران شده
است، گفت: به گونه‌ای که به دنبال آن یک بخش جدید برای بیماران
کرونایی در بیمارستان مسیح دانشوری ایجاد شد.
وی با اشاره به آمار بستری در بیمارستان مسیح دانشوری به عنوان یکی از
مهمترین بیمارستان‌های مرجع بیماران کرونایی، گفت: در
دوره‌های پیک اسفند و فروردین معمولا 250 مریض بستری داشتیم که
این آمار در اردیبهشت تا اوایل خرداد به 70 بستری رسید و متاسفانه الان
مجددا به حدود 180 نفر افزایش یافته است. همچنین تغییری در شرایط