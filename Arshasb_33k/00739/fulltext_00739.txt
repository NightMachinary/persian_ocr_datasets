739
آغاز مرمت اضطراری قلعه فلک الافلاک
سید امین قاسمی امروز بیست و دوم اردیبهشت‌ماه در جمع
خبرنگاران، اظهار کرد: در پی وقوع زلزله 17 اردیبهشت در لرستان و
تخریب 2 کنگره قلعه فلک الافلاک، مرمت آن‌ها در دستور کار این
اداره‌کل قرار گرفته است.
وی با بیان اینکه برای مرمت اضطراری قلعه فلک الافلاک 3 میلیارد و 500
میلیون ریال اختصاص یافته است، افزود: در این مرمت اضطراری
ضمن مرمت کنگره‌های این بنای ارزشمند، بندکشی ترک‌های آن نیز
انجام خواهد شد.
مدیرکل میراث فرهنگی، گردشگری و صنایع‌دستی لرستان
خاطرنشان کرد: طرح استحکام‌بخشی قلعه فلک الافلاک خرم‌آباد نیز با
مشورت اداره‌کل امور پایگاه‌های میراث ملی و جهانی وزارت
میراث فرهنگی، گردشگری و صنایع‌دستی به چند تن از اساتید برجسته
سازه‌ای کشور واگذار شده و هم‌اکنون مشاور در حال انجام مطالعات
و آزمایشات است.
قاسمی اضافه کرد: سقف و دیواره سالن ضلع شرقی خانه تاریخی
آخوند ابو خرم‌آباد و همچنین چند خانه تاریخی شهر بروجرد نیز بر اثر
زمین‌لرزه 17 اردیبهشت آسیب‌دیده است.
آغاز مرمت بخشی از مسجد امام بروجرد