14211
بو ندارد.
این بازیگر تئاتر گفت: فعلا نه مردم اعتماد دارند به تئاتر بیایند و نه
هنرمندان می‌توانند خود را راضی کنند روی صحنه بروند. مسلما در
این وضعیت، برنامه سالن‌ها به هم می‌ریزد و همه پذیرفته‌ایم که برنامه
یک سال‌مان را از دست داده‌ایم. برنامه‌ریزی سالن‌ها و تئاترها پیشکش
ولی ما این روزها بر سر مسایل مهم‌تری سرو کله می‌زنیم چراکه مساله
مرگ و زندگی مطرح است و دولت را مسئول می‌دانیم که برای حل
مشکلات بنیادین فکری کند.
ماهیان در توضیح مسایل اصلی تئاتری‌ها در روزگار کرونایی
افزود: مساله اصلی، مشخص شدن وضعیت شغلی ما به لحاظ قانونی در
وزارت کار است. در حال حاضر هنرمند بودن، شغل محسوب
نمی‌شود و هنرمندان از تمام مزایای شغلی نظیر بیمه بیکاری و ...
بی‌بهره‌اند. گیرم که کرونا را به سلامت گذراندیم، فردا روزی ممکن
است زلزله بیاید و سالن‌ها خراب شود. آن زمان چه کسی پاسخگوی
هنرمندان تئاتر است؟!
کارگردان «کوی کوی کبوتران حرم» با اشاره به حمات دولت از
مشاغل متضرر در دوران کرونا ادامه داد: دولت اعلام کرده به مشاغلی
که زیان دیده‌اند، کمک می‌کند ولی هنرمند بودن شغل محسوب
نمی‌شود و در وزارت کار ثبت نشده است.