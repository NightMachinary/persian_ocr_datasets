5983
وی با اشاره به کاهش چشمگیر وقوع حریق در منابع طبیعی استان از
ابتدای امسال در مقایسه با سال گذشته، گفت: از ابتدای امسال تاکنون
18 فقره حریق در عرصه‌های منابع طبیعی استان به وقوع پیوسته،
درحالیکه این تعداد در مدت مشابه سال گذشته 55 فقره بود و این یعنی
کاهش 58 درصدی حریق از نظر تعداد را در منابع طبیعی شاهد هستیم.
سنجری با بیان اینکه امسال در مقایسه با سال گذشته کاهش 3 درصدی
سطوح دچار حریق در منابع طبیعی استان را هم شاهد هستیم، گفت: در
جریان حریق های رخ داده در منابع طبیعی استان از ابتدای سال
تاکنون 112 هکتار از منابع طبیعی استان طعمه حریق شد، در حالیکه
سال گذشته تا همین وقت‌ها در مجموع 165 هکتار از منابع طبیعی
استان طعمه حریق شده بود.
جانشین فرمانده یگان حفاظت اداره کل منابع طبیعی و آبخیزداری
استان کرمانشاه ادامه داد: امسال بیشترین حریق را در مناطق مرتعی و
مرتع مشجر شهرستانهای غربی استان شامل اورامانات، گیلانغرب،
سرپلذهاب و کرمانشاه داشتیم.
سنجری گفت: آتش سوزی‌ها در منابع طبیعی استان کرمانشاه در پی
گرم شدن هوا از اواسط خرداد شروع و معمولا تا اوایل آبان و همزمان با
وقوع اولین بارش موثر ادامه پیدا می‌کند.
اینترنت پر سرعت 17 روستای خاش برقرار شد