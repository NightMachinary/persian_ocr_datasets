19033
شهرداری تهران نظر خود را در مورد املاک واگذار شده، به شورا بدهد
به گزارش ایسنا، محسن هاشمی پس از پایان جلسه علنی امروز شورای
شهر تهران با حضور در جمع خبرنگاران گفت: جلسه هم اندیشی صبح
امروز با حضور شهردار و برخی معاونین وی از ساعت 7:30 صبح
برگزار شد که در ابتدا مصوبه جدید وزارت راه و شهرسازی در مورد
جماران بررسی شد چرا که شبهاتی در این مصوبه وجود داشت.
وی گفت: قرار شد درباره اینکه شهرداری چه اقدامی می خواهد انجام
دهد یا سالاری و یا شهردار تهران صحبت کند. بلندمرتبه سازی در این
منطقه انجام نمی گیرد و با توجه به اینکه مشاور آنها پارسل به پارسل
محدوده را بررسی کرده، موضوع دو الی سه طبقه مطرح است.
هاشمی با بیان اینکه شهرداری با کلیات این مسئله موافق است اما در
جزئیات نظراتی دارد، گفت: در مورد نحوه اجرای این مصوبه برخی
مسائل گنگ است و ابهاماتی وجود دارد که باید شفاف شود که البته
تعداد آن کم است.
هاشمی در ادامه با بیان اینکه در این جلسه در مورد املاک و سو تفاهمات
ایجاد شده پیرامون مصاحبه شهردار صحبت شد، تصریح کرد: درباره
سوتفاهمات و جواب هایی که به صحبت شهردار داده شد، شهرداری
توضیحاتی ارائه کرد که موضوع چگونه است و قرار شد هر دو طرف
آرامش را حفظ کنند. چرا که اینگونه بحث ها در فضای فعلی کشور زیاد