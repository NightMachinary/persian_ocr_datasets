13567
خرید حمایتی گوجه‌ در گلستان کلید خورد
با آغاز فصل برداشت گوجه‌فرنگی در گلستان، امسال نیز همانند سال
گذشته کشاورزان با مشکل فروش محصول مواجه شدند،
به‌طوری‌که برخی از آنها حتی رغبتی به برداشت محصول نداشتند.
بخشی از محصول گوجه‌فرنگی که قابلیت تازه خوری داشت، با قیمت
مناسب‌تری به فروش رفت اما بخشی که قابلیت تهیه رب دارد و عمده
گوجه تولیدی استان را تشکیل می‌دهد، با قیمتی حتی کمتر از 600
تومان از کشاورز خریداری می‌شد که این مسئله ضرر هنگفتی برای
کشاورزان به همراه داشت.
با ورود سازمان جهادکشاورزی و تعاون روستایی به این مسئله و با
پیگیری‌های صورت گرفته، مقرر شد که برای جلوگیری از ضرر و
زیان کشاورزان و حمایت از آنان خرید حمایتی این محصول در
دستور کار قرار گیرد.
مدیر توسعه بازرگانی سازمان جهاد کشاورزی گلستان در گفت‌وگو
با ایسنا اظهار کرد: از یک ماه و نیم قبل در ستاد تنظیم بازار استان، با دستور
استاندار موضوع خرید گوجه‌فرنگی در دستور کار قرار گرفت. بعد
از پیگیری‌های متعدد توانستیم موافقت سازمان برنامه و بودجه و
وزارت جهادکشاورزی را برای خرید حمایتی گوجه‌فرنگی در
استان اخذ کنیم.