29775
ملتهب‌تر از گذشته خواهد شد.
وی مدعی است، تمام خودروهایی که اکنون در طرح های مختلف
خرید و فروش می‌شود پیش از این توسط دو شرکت ایران خودرو و
سایپا تولید و در پارکینگ‌های آنها خاک می‌خورد. درست است که
مردم به دلیل کاهش ارزش پول خود اقدام به خرید خودرو می کنند، اما
در نهایت توان خرید و احتکار 2 یا 3 خودرو را دارند.
وی هم‌چنین گفت: در حالی‌که نمایندگی‌های دو شرکت
خودروساز محصولی برای فروش ندارند، اما همان خودرو در بازار
آزاد و یا سایت ها مختلف همچون دیوار، شیپور، باما و ... با قیمت روز به
وفور یافت می‌شود.
امید مردم به دلال بازی در بازار خودرو
بنگاه دار دیگری با اشاره به ایرادات طرح پیش فروش خودرو به ایسنا،
تاکید کرد: متاسفانه مردم به امید همین دلال بازی ها و سود در این
طرح‌ها ثبت نام می کنند.
وی گفت: طرح پیش فروش خودرو و قرعه کشی آن راهکار اشتباهی
برای ثبات این بازار است، چراکه اگر فردی برای مصرف نیاز به خودرو
داشته باشد باید با مراجعه به نمایندگی حداکثر بعد از یک ماه خودروی
مورد نظر خود را تحویل بگیرد نه این‌که ماه‌ها و بیش از یک سال در نوبت
انتظار باشد.