18171
سلطانی‌فر: تا نیمه امسال باید دو باشگاه استقلال و پرسپولیس تعیین
تکلیف شوند
به گزارش ایسنا و به نقل از وزارت ورزش و جوانان، مسعود سلطانی فر در
جلسه سرخابی های پایتخت با تبین این موضوع که اهتمام دولت تدبیر
وامید، هیات واگذاری، وزارت اقتصاد و دارایی وزارت ورزش و
جوانان واگذاری استقلال و پرسپولیس به بخش خصوصی است،
تاکید کرد: نشستهای هم اندیشی تا دستیابی به نتیجه با حضور
کارشناسان و مسوولان دو باشگاه سازمان خصوصی سازی و بورس
تداوم خواهد یافت.
وی در ادامه از پیگیری های کارشناسان در بورس و خصوصی سازی در
خصوص ورود این باشگاه به بازار بورس قدردانی کرد و گفت:
امیدوارم بتوانیم در سقف زمانی که در هیات عالی تاریخ 18 فروردین
مشخص شده، همه اسناد و مدارک را برای ارائه دو باشگاه در بورس اوراق
بهار دار فراهم کنیم.
در ادامه شمس، معاون خصوصی سازی نکاتی را برای سرعت بخشیدن
به روند واگذاری دو باشگاه ارائه و نکاتی را در خصوص تعیین تکلیف
اماکن ورزشی دو باشگاه و افزایش سرمایه آنها تبیین کرد. در این
نشست نمایندگان دو باشگاه استقلال و پرسپولیس توضیحاتی را در
خصوص اقداماتی که انجام دادند ارائه کردند.