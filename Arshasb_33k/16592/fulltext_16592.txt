16592
کارمند ساده اداره هشتم ضدجاسوسی بود که در 17 سالگی او را
استخدام کردند. یعنی زور پدر من به‌عنوان یک کارمند ساده به تیمسار
خسروانی، مالک تاج سابق می‌رسید؟ نه نمی‌رسید، ولی محبوبیت پدر
من خار چشم خیلی‌ها بود و آن‌قدر او را اذیت می‌کردند که خدا
می‌داند. اگر پدر من ساواکی بود، من هم می‌توانم با سند و مدرک ثابت
کنم پنج، شش بازیکن استقلال هم توده‌ای و چریک فدایی بوده‌اند و
اسامی آنها را اعلام کنم». حالا اندکی بعد از آنکه چنین تبی فروکش
کرده،حسین کلانی، پیش‌کسوت باشگاه شاهین و پرسپولیس
تهران، در گفت‌وگو با «شرق» چنین اتهامی را صرفا به‌خاطر
عقده‌گشایی و حسادت برخی از دوستان عنوان کرد: «ببینید
عنوان‌کردن اینکه برخی بازیکنان پرسپولیس در زمان شاه،
ساواکی، اطلاعاتی و شهربانی‌چی بودند صرفا یک اتهام بی‌اساس و
برگرفته از یک عقده‌گشایی و ترور شخصیت قدیمی است. من همین‌جا
باید اعلام کنم این رفتار بسیار زشتی است که شخصیت افراد را با
برچسب‌زدن، به این شکل خراب کنیم». پیش‌کسوت باشگاه
پرسپولیس در مورد این موضوع شکل‌گرفته در فضای مجازی
این‌طور ادامه داد: «ببینید ساواک در زمان شاه، سازمانی بود برای
حفاظت داخلی و خارجی کشور. چنین سازمانی در تمام کشورها
وجود دارد. سازمان سیا در آمریکا و موساد در اسرائیل و سازمان