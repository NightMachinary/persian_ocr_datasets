26290
برنامه‌ها بر اساس صرفه‌جویی در منابع و مدیریت بهینه آب باشند. اگر
چه این صرفه‌جویی به منظور تامین نیازهای خوزستان در جاهای
دیگر است. تا زمانی که ظرفیت کشت آبی یک میلیون و 250 هزار
هکتاری در خوزستان وجود دارد، نیاز آبی ما به همین اندازه است
بنابراین باید ظرفیت‌های خوزستان بالفعل شود و سپس در خصوص
منابع آبی جاری استان تصمیم‌گیری شود.
معاون امور عمرانی استانداری خوزستان با بیان اینکه باید با
صرفه‌جویی در منابع آبی، کشاورزی خوزستان توسعه یابد، گفت:
ابتدا باید آب مورد نیاز این اراضی کشت آبی تخصیص داده شود و
سپس باید نیاز آبی برای تبدیل اراضی کشت دیم به کشت آبی که بیش از
2.5 میلیون هکتار وسعت دارند، تامین شود.
عبیات عنوان کرد: هر زمان توسعه کشاورزی خوزستان به پایان
رسید و دیگر نیازهای ضروری نیز تامین شد، می‌شود در مورد دیگر
منابع آب استان خوزستان تصمیم‌گیری کرد. برای رسیدن به یک
اجماع ملی در زمینه آب، باید این موضوع مورد نظر باشد بنابراین
دستگاه‌های اجرایی مکلف هستند برنامه‌های خود را در ارتباط با
صرفه‌جویی در مصرف و سازگاری با کم‌آبی ارائه کنند.