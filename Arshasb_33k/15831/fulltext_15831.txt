15831
دکتر خرسندی اضافه کرد: جنبش دانشجویی نباید بر موج حوادث
سوار شود بلکه باید در عمق حرکت کند تا از این طریق وارد تحقیق،
آسیب شناسی، چاره اندایشی و ارائه راهکار شود.
به گزارش روابط عمومی دانشگاه امیر کبیر؛ محمد امین بنایی رئیس
اداره فعالیت های اجتماعی معاونت فرهنگی وزارت علوم نیز در این
مراسم گفت: در روز 16 آذر سال 1332 بذری با خون سه شهید گرانقدر
دانشجو آبیاری شد که امروز آن بذر تبدیل به درخت تنومندی شده
است که شاخ و برگ های آن در کشور گسترده شده است.
وی افزود: اگر امروز سخن از پیشرفت های علمی کشور می کنیم و اگر بر
رشد علمی و فناوری کشور و دستیابی به دانش های نوین به خود می بالیم
ثمره و تلاش دانشجویان و دانشگاهیان در طی این سال ها علی رغم تمامی
سختی ها و دشواری ها است.
رئیس اداره فعالیت های اجتماعی معاونت فرهنگی وزارت علوم با بیان
اینکه دانشگاه باید در عرصه های اجتماعی جامعه نیز نقش آفرینی کند،
گفت: دانشگاه ها نیاز است باتوجه به مرجعیت دانشگاه ها در عرصه
خدمات اجتماعی و ارتقا و اعتلای حیات اجتماعی جامعه نیز نقش
آفرین باشند.
وی ادامه داد: طی چند ماه گذشته 118 هزار دانشجو فعال کانونی ما در
عرصه کمک به بیماری کرونا سهیم بودند و در این مدت بیش از هزار