16183
با این حال منابع جدید آماده کردیم اما هنوز به دست ما نرسیده است. با
این حال در دو هفته آینده مطالبات برانکو را پرداخت می‌کنیم. دیروز
هم دوباره یک نامه نوشتیم که 30 روز به ما فرصت بدهند اما جواب رسمی
ندادند. شاید قبول کنند. اگر قبول نکنند هم تا دو هفته آینده
مطالباتشان را پرداخت می‌کنیم. من قول می‌دهم در اسرع وقت تسویه
حساب را انجام بدهیم چون منابعش آماده شده است.
نقل و انتقالات را انجام دادیم و در صورت محرومیت مشکلی نخواهیم
داشت
او در پاسخ به این سوال که اگر پرسپولیس‌ از نقل‌وانتقالات محروم
شود، چه اتفاقی رخ خواهد داد، گفت: ما نقل‌وانتقالات خودمان را
انجام دادیم و در این زمینه مشکلی نداریم. به ما می‌گفتند چرا قرارداد
بشار رسن را تمدید نمی‌کنید؟ او به ما گفته بود که ابتدا باید طلب قبلی‌اش
را بدهیم تا قراردادش را تمدید کند. اگر پول بشار را پرداخت
نمی‌کردیم نمی‌توانستیم قراردادش را تمدید کنیم.
بازیکنان مد نظر گل‌محمدی را خریدیم
وی افزود: پرسپولیس‌ فعال‌ترین تیم در نقل‌وانتقالات تابستانی بود.
ما بازیکنان مد نظر یحیی گل‌محمدی را خریدیم. در نقل‌وانتقالات
بهترین‌های فصل قبل را با قیمت بسیار خوب خریدیم.
رسول‌پناه همچنین درباره وضعیت جدایی مهدی ترابی هم گفت: او