3705
به گزارش ایسنا، ستاد عالی بازی‌های المپیک در مورد بازی‌های
ساحلی آسیا تصمیم‌گیری کرد و رشته‌هایی که ایران قرار است در آن
نماینده داشته باشد مشخص شد. ششمین دوره بازی های ساحلی آسیا
در سانیا چین برگزار می‌شود و ایران از 19 رشته، در 10 رشته نماینده
خواهد داشت.
طبق تصمیم ستاد عالی بازی‌ها، ایران در رشته‌های فوتبال ساحلی،
والیبال ساحلی، هندبال ساحلی، کشتی ساحلی، شنا، واترپلو
ساحلی، دوومیدانی ساحلی، کبدی ساحلی مردان و بانوان، بسکتبال
سه نفره بانوان و سنگنوردی نماینده خواهد داشت.
نکته قابل توجه این است بر خلاف پنج دوره قبلی، ایران تصمیم گرفته در
بخش بانوان هم نماینده اعزام کند از این رو برای نخستین مرتبه بانوان به
بازی‌های ساحلی آسیا اعزام می شوند.
احتمالا 60 تا 70 ورزشکار و کسانی که شانس مدال دارند، اعزام
خواهند شد. رشته‌ها نیز براساس شانس مدال‌آوری انتخاب شده‌اند و
تنها شنا جزو رشته‌های حمایتی است.
بازی‌های ساحلی آسیا 28 نوامبر تا 5 دسامبر 2020 (8 تا 15 آذر 99)
برگزار می‌شود.
اعزام 32 گروه از ورزشکاران حوزه کارگری استان مرکزی به مسابقات
کشوری