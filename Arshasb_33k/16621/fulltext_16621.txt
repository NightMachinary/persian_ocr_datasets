16621
تصور کنید یک دلال نام آشنا، در یک تیم 10 تا 12 بازیکن داشته باشد. فکر
می‌کنید حالا قدرت آن مدیر بیشتر است یا آن دلال؟ من خودم زمانی که
سرمربی یک باشگاه شدم، دیدم 14بازیکن تیم با یک دلال کار می‌کنند و
با او قرارداد دارند. بعد سعی کردم برخی بازیکنان را کنار بگذارم اما این
مافیای دلالی کارم را سخت کرده بود.
از 500 تا 150 هزار دلار!
او در ادامه صحبت‌های خود به مصداق‌های مختلفی اشاره کرد که در
دوره مربیگری خود در تیم‌های مختلف رخ داده است: خاطرم هست در
یکی از باشگاه‌ها فعالیت می‌کردم که مدیرعامل تصمیم گرفت یک
بازیکن خارجی را به تیم اضافه کند. به من گفتند این بازیکن 500 هزار
دلار برای یک فصل درخواست کرده است. من به مدیریت باشگاه گفتم
این بازیکن ابتدا باید تست بدهد و بعد از جلب نظر من، می‌توانید با او
قرارداد ببندید. به من گفتند بازیکن مذکور تست نمی‌دهد و من هم گفتم
اگر تست ندهد، قراردادش را نمی‌بندیم. با این حال مدیرعامل اصرار به
جذب این بازیکن داشت. من گفتم با دلالش تماس بگیرند و بگویند که ما
350 هزار دلار برای یک فصل به او می‌دهیم. مدیرعامل می‌گفت اگر این
را بگویند قطعا نمی‌پذیرد، با این حال به اصرار من تماس گرفت و دلال
مذکور هم به شدت ناراحت شد و گفت این بازیکن 500 هزار دلار
ارزش دارد.