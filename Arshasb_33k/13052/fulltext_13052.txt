13052
سردار علی ابراهیمی در طرح رزمایش ترافیکی که ظهر یکشنبه 23
آذر در قرارگاه پلیس‌راه استان قزوین برگزار شد، اظهار کرد: با توجه
به تغییرات جوی، برودت هوا و نزولات جوی را در ماه اخیر شاهد
بودیم.
وی با اشاره به اینکه مدیریت صحیح ترافیک جزو وظایف ذاتی پلیس
است، بیان کرد: پلیس در راستای ایفای نقش خود در نقاط حساس و
پرخطر حضور دارد تا شاهد کاهش تصادفات باشیم.
فرمانده انتظامی استان قزوین تصریح کرد: خدمت‌رسانی در قزوین
به‌دلیل شرایط جعفرافیایی و محورهای مواصلاتی استان از حساسیت
خاصی برخوردار است در این میان ممنوعیت ترد در شهرها کار پلیس
را مضاعف کرده است.
وی با اعلام اینکه در هشت ماهه سال‌جاری کاهش تصادفات را نسبت به
مدت مشابه سال گذشته شاهد بودیم، افزود: این کاهش حاصل
همکاری مردم و حضور فعالانه پلیس بوده است.
ابراهیمی با اشاره به طرح رزمایش ترافیکی زمستانه در قزوین
خاطرنشان کرد: برنامه این رزمایش در سراسر کشور آغاز شده و از
امروز یکشنبه 23 آذر نیز در قزوین عملیاتی می‌شود؛ در این طرح باید
از امکانات و ظرفیت‌ها استفاده حداکثری داشته باشیم و هماهنگی
بیشتر و بازگشایی به‌موقع مسیرها در دستور کار قرار گیرد.