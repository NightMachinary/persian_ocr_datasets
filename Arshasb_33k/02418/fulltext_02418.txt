2418
ارائه مدرک جعلی از سوی داوطلب انتخابات ریاست جمهوری ثبت نام را
منتفی می‌کند
به گزارش ایسنا، نمایندگان مجلس شورای اسلامی در جلسه علنی
امروز (یکشنبه) و در ادامه بررسی جزئیات طرح اصلاح موادی از
قانون انتخابات ریاست جمهوری، ماده 9 این طرح را تصویب
کردند که بر اساس آن ماده 56 قانون به شرح زیر اصلاح می شود:
در صورت کشف و اسقاط ارائه مدارک غیرواقعی یا جعلی موضوع
اجزای (1)، (2) ، (4)، (5)، (6)، و (10) بند (ب) ماده (35) این قانون
پس از ثبت‌نام و پیش از اعلام اسامی نامزدهای تأیید صلاحیت شده،
ثبت‌نام داوطلب کأن لم یکن تلقی می‌شود و در صورتی که چنین
موضوعی ناظر به نامزدهای تأیید صلاحیت شده کشف شود،
صلاحیت وی مطابق ماده (58) قانون مورد بررسی مجدد قرار
می‌گیرد.
تبصره: هرگاه عمل داوطلب موضوع این ماده عنوان مجرمانه داشته
باشد مطابق قوانین و مقررات کیفری مورد پیگیری قرار می‌گیرد.