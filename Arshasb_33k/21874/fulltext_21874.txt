21874
وی افزود: نکته بعدی که بسیار مهم است مسئله اقتدار بخشیدن به
اورژانس اجتماعی و مددکاران اجتماعی است و قانونگذار نقش شبه
ضابط قضایی به این افراد داده است که پیش از این با مشکلات زیادی در
این عرصه روبرو بوده اند. البته قانونگذار دستگاه های دیگر چون
نیروی انتظامی و وزارت کشور را مکلف کرده است که در این راستا
هماهنگ حرکت کنند.
دبیر مرجع ملی کنوانسیون حقوق کودک با اشاره به تعریف بازماندگی
از تحصیل به عنوان یک وضعیت مخاطره آمیز در این قانون گفت:
تکالیفی برای وزارت آموزش و پرورش، نهضت سوادآموزی،
بهزیستی، کمیته امداد و قوه قضائیه در این زمینه تعیین شده و در ماده 12
مجازات خانواده هایی که مانع ادامه تحصیل و ثبت نام کودکان می
شوند را نیز تشدید کرده است. همینطور در حوزه های دیگر نیز لطحاظ
شده است.
عباسی با بیان اینکه ماده 6 این قانون تکالیف و وظایفی را برای دستگاه ها
و سازمانهایی که مستقیم با حوزه اطفال مرتبط هستند را برشمرده است
که می تواند تحول چشم گیری در حمایت از کودکان به دنبال داشته
باشد گفت: باز هم در این ماده محوریت را به بهزیستی داده و وظایف
وزارت بهداشت و کمیته امداد و آموزش و پرورش و ... که با این حوزه
مرتبط هستند را مشخص کرده ولی نقش محوری با وزارت رفاه است.