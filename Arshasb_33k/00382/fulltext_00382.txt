382
یا جمهوری خودمختار دیگر بودند و از این منظر بخشی از ارمنی‌هادر
قالب جمهوری آذربایجان قرار گرفتند.
این تحلیل‌گر مسائل بین‌الملل با اشاره به اینکه بعد از اینکه شوروی
فروپاشید و در آستانه فروپاشی بود این تنش‌ها از همان زمان آغاز شد،
ادامه داد: این تنش‌ها به این دلیل بود که ارمنی تبارهای قره‌باغ خواهان
استقلال و مورد حمایت ارمنستان بودند و از آن طرف آذربایجان بر
مرزهایی که به عنوان مرزهای جمهوری آذربایجان شناخته
می‌شوند، تاکید می‌کرد.
وی در خصوص شروع تنش‌ها بیان کرد: تنش‌های میان آذربایجان و
ارمنستان تا 1994 ادامه داشت. در سال 1994 با میانجیگری گروه
مینسک آتش‌بسی ایجاد شد ولی این آتش‌بس به این معنی نبود که مشکل
حل شده است، به این دلیل که از یک طرف مناطقی از آذربایجان که
عمدتاً ارمنی‌نشین است تحت اشغال ارمنستان باقی مانده بود و این
مسئله حل نشده بود، این بحث حل نشده همواره در طول این سال‌ها یک
تنش بوده، هرچند تنش‌های محدود، از سال 1994 تا 2016 خیلی
جدی نبودند و درگیری‌ها و تنش‌های گذرا مرزی بود که در سال
2016 چند روزی این درگیری‌ها تشدید شدند تا امروز، به نحوی
می‌توان گفت این منازعه‌ای که از 6 مهر آغاز شده طولانی ترین
درگیری بعد از 1994 در این منطقه است.