15641
رئیس قوه قضاییه با بیان این‌که آزادگان جهان باید علیه ظلم به مردم
فلسطین فریاد اعتراض سردهند، اظهار کرد: سکوت سازمان ملل و
سازمان‌های مدعی حقوق بشر در برابر ظلمی که امروز بر مردم غزه
می‌رود، تعجب‌برانگیز و نشانگر آن است که آن‌ها منافع سیاسی خود
را بر حقوق بشر ترجیح می‌دهند.
رئیسی همچنین از سکوت کشورهای منطقه در قبال جنایات رژیم
صهیونیستی علیه مردم غزه انتقاد کرد و افزود: امروز آزادی اسرای
فسطینی که مظلومانه در بند رژیم صهیونیستی هستند و جان آن‌ها
به‌دلیل خطر ابتلا به کرونا تهدید می‌شود، از هر چیزی ضروری‌تر است.
رئیس ستاد حقوق بشر تصریح کرد: سکوت سازمان‌ها و مجامع بین
المللی و کشورهای عربی منطقه، رژیم صهیونیستی را به ادامه جنایاتش
علیه مردم مظلوم فلسطین و غزه تشویق می‌کند.
رئیسی در بخش دیگری از تماس خود با هنیه، او را مجاهدی نستوه معرفی
کرد که در برابر آمریکا و اسرائیل سنگری ساخته و خواب را از چشم
صهیونیست‌ها ربوده و در ادامه خاطرنشان کرد: امروز بحمدالله
ابتکار عمل و دست برتر با مجاهدان و نیروهای مقاومت است که جهاد و
ایستادگی را مشی خود قرار داده‌اند.
رئیس قوه قضاییه با بیان این‌که امروز جریان مقاومت به‌خاطر
مجاهدت و ایستادگی در برابر مستکبران بیش از پیش نزد همه ملت‌ها