29860
دست بکشیم
عفتی با بیان اینکه کرونا ما را وادار کرد که از بسیاری از رفتارهای
مرسوم و متداول خود دست بکشیم و رفتارهای جدیدی را جایگزین
آن‌ها کنیم، خاطرنشان کرد: اعیاد، دورهمی‌ها، دیدارهای
خانوادگی، عیادت از بیمار، مراسماتی مانند چهارشنبه‌سوری و
سیزده‌بدر، نمازهای جمعه و جماعات، زیارت بقاع و اهل قبور،
رفتارهایی مانند دست دادن، روبوسی و در آغوش کشیدن در هنگام
دیدار، عبور و مرور با فاصله در خیابان و جاهای دیگر، نحوه حضور در
فروشگاه‌ها و مراکز خرید و شیوه خرید کردن، استفاده از تلفن و فضای
مجازی به جای ارتباطات حضوری و از همه مهم‌تر دگرگونی در آداب
و رفتارهای بهداشتی مانند شستشو و ضدعفونی کردن بدن و وسایل
مورد استفاده و ... همه از جمله مواردی هستند که با زمان پیش از کرونا
تفاوت چشمگیری داشته‌اند.
این کارشناس ارشد مشاوره ادامه داد: با توجه به تغییراتی که کرونا در
زندگی ما به وجود آورده است طبیعتا بروز احساساتی مانند انزوا و
تنهایی، ترس، ناامنی، عدم کنترل و عصبانیت قابل انتظار است. به
شکلی که ممکن است افراد در این دوران در زمان‌های مختلف میان
مجموعه‌ای از این احساسات احاطه شوند. در این شرایط و برای کنار
آمدن با این احساسات باید با پذیرش شرایط شروع کنیم. یعنی تمام