16432
رفع مشکل و بازگشت به چرخه تولید در 41 واحد تولیدی و صنعتی در
آذربایجان شرقی
موسی خلیل اللهی در گفت‌وگو با خبرنگاران اظهار کرد: بر اساس
دستورالعمل صادره از سوی ریاست قوه قضائیه در دادگستری‌های
سراسر استان، ستادی با عنوان ستاد اجرای اقتصاد مقاومتی با مشارکت
سازمان‌های ذیربط تشکیل شده که موظف به بررسی مشکلات
واحدهای تولیدی و صنعتی و رفع آن در حد توان است.
وی اضافه کرد: خوشبختانه ستاد اجرای اقتصاد مقاومتی
دادگستری‌های استان جزو ستادهای برتر استان بوده و عملا هر ماه و
موضوعات به صورت مصداقی بررسی می‌شود.
وی افزود: این ستاد در دو محور بررسی مشکلات واحدهایی که
مسائل‌شان قابل حل بوده و واحدهایی که ورشکسته شده‌اند،
اقداماتی را انجام داده است.
رئیس کل دادگستری استان ادامه داد: در رابطه با واحدهایی که مشکل
قابل حل دارند، سعی کردیم از طریق سازمان‌های مربوطه
مشکلاتشان را رفع کنیم و تا به امروز 24 واحد در استان مشکلاتشان
حل شده و فعالیت می‌کنند.
وی با بیان این‌که برخی واحدها که مشکلشان حل نشده و ورشکست
شده‌اند، پس از طی مراحل تصفیه ورشکستگی، دارایی بین غرما تقسیم