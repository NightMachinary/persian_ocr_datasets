3089
استراماچونی پشت نقل‌وانتقال‌های استقلال؟
به گزارش ایسنا، روزنامه خراسان نوشت: «باشگاه پرسپولیس طبق
لیست یحیی گل‌محمدی تقریبا نقل‌وانتقالاتش را به مرحله پایانی
رسانده و با تیمی کامل راهی قطر خواهد شد اما باشگاه استقلال فعلا با
وعده‌های مدیرانش برای برگرداندن آندره‌آ استراماچونی یا
انتشار خبرهای جذاب شرایط خوبی ندارد و امروز قطعا با تیمی نصفه و
نیمه راهی دوحه خواهد شد! احمد سعادتمند پیش از فینال جام حذفی
در سفری جنجالی به ایتالیا با وعده بازگشت استراماچونی به ایران
برگشت و همین خبر کافی بود تا فرهاد مجیدی پس از داربی حذفی تیم را
ترک کند و با وساطت دیگران با بی‌میلی روی نیمکت آبی‌ها در فینال جام
حذفی بنشیند و این گونه بود که جام از دست استقلال افتاد و تراکتور
قهرمان جام حذفی شد. پس از اتفاقات حاشیه‌ای فینال، مدیریت
باشگاه با وجود تاکید به برگرداندن استراماچونی که البته طبق قوانین
جدید سازمان لیگ امکان‌پذیر نیست، سراغ چند گزینه داخلی رفت تا
برای لیگ قهرمانان یا احیانا فصل آینده جانشین مجیدی را انتخاب
کند و در نهایت هم تصمیم بر آن شد مجید نامجومطلق، مربی استقلال، به
عنوان سرمربی موقت هدایت آبی‌ها را در لیگ قهرمانان به عهده بگیرد.
در این میان توقع هواداران پس از این همه ناکامی حضور موفق باشگاه
در نقل‌وانتقالات بود؛ نقل‌وانتقالاتی که البته به واسطه شکایت شفر فعلا