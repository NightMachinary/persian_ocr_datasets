12968
گروه مذاکره با آمریکا که بیشتر اعضای آن با پروژه آمریکایی در
کشور همراهی می‌کنند، غافلگیر شدیم.
وی از گروه‌های سیاسی خواست، برای موفقیت‌آمیز بودن
مذاکرات سه تن از اسامی پیشنهادی در هیئت مذاکره را به این دلیل که
حامی آمریکا هستند، جایگزین کنند.
العسکری تأکید کرد، گردان‌های حزب‌الله پس از نخستین دیدار با
هیئت مذاکرات عراق، موضع خود را در خصوص این مذاکرات با
صدور بیانیه‌ای اعلام خواهد کرد.
پیش از این کمیسیون روابط خارجه پارلمان عراق با وزارت خارجه
اسامی اعضای هیئت مذاکره با طرف آمریکایی را بررسی کرده بود.
احمد الاسدی، رئیس فراکسیون سند ملی نیز بر پیگیری مذاکره میان
آمریکا و عراق توسط کمیسیون امنیت و دفاع پارلمان و کمیسیون
روابط خارجه تأکید کرد و گفت، این مذاکره برای عراق مهم است و باید
براساس تصمیم پارلمان مبنی بر خارج کردن نیروهای خارجی از
کشور و جدول زمانی تعیین شده برای خروج آنها انجام شود.
وی تصریح کرد، هیچ گفت‌وگویی درباره ماندن یا نماندن نیروهای
خارجی در کشور وجود ندارد و تصمیم خارج کردن نیروهای
خارجی از عراق صادر شده، دولت قبلی به انجام آن متعهد شد و این تصمیم
به یک تصمیم الزام آور تبدیل شده است.