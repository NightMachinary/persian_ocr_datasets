27813
وقتی یک موسسه بین مستقل بودن  و دولتی بودن گیر می کند!
به گزارش ایسنا،کارگردان مستند «قصه بولوار» درباره اکران
آنلاین این مستند اظهار کرد: «قصه بولوار» از روز چهارشنبه 17 دی
ماه اکران آنلاین خودرا در سایت هاشور آغاز کرد و تا 2 ماه آینده این
اکران ادامه خواهد داشت.
وی افزود: اکران آنلاین برای هر فیلم فرصتی فراهم می کند که بتواند
بیشتر دیده شود و مستند «قصه بولوار»هم از این قاعده مستثنا نیست.
این مستندساز با اشاره به اینکه این اولین بار است که فیلمش را به صورت
آنلاین اکران می کند، گفت: در حال حاضر اظهارنظر ویژه ای درباره
اکران آنلاین نمی توانم داشته باشم و امیدوارم بتوانم در این مدت
شناخت دقیق تری پیدا کنم اما در هر صورت روبرو شدن با هر نوع
مخاطب فرصت مغتنمی است که امیدوارم بتوانم از این فرصت خوب
برای بیشتر دیده شدن مستند «قصه بولوار» استفاده کنم.
کارگردان «قصه بولوار» درباره دلایل خود برای اکران آنلاین این
مستند اظهار کرد: من فکر می کنم کسانی مانند من، که فیلم هایشان را با
سرمایه محدود ساخته اند، می بایست از تمام امکانات استفاده کنند که
فیلم شان دیده شود از جمله اکران در هنروتجربه، حضور در جشنواره ها
و یا پخش در تلویزیون ها....و در این مسیر اکران آنلاین و حضور در
پلتفرم های اینترنتی فرصتی است که نباید از دست داد.