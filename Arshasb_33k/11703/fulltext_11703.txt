11703
تولید 410 تن میگو در گمیشان
قدس علوی اظهار کرد: با تلاش صورت گرفته، امسال بدون هیچ‌گونه
مشکلی از نظر بروز و شیوع بیماری ویروسی لکه سفید، برداشت میگو از
مزارع مجتمع گمیشان به اتمام رسید.
وی خاطرنشان کرد: بیماری ویروسی لکه سفید از اصلی‌ترین
بیماری‌های صنعت آبزی‌پروری میگو در دنیا و در کشور ما است که
سال گذشته در مجتمع پرورش میگو گمیشان برای اولین بار شیوع
پیدا کرد و باعث خسارات به مزارع شد.
مدیرکل شیلات گلستان در ادامه از آماده‌سازی مراکز عمل‌آوری،
فراوری و بسته‌بندی میگو همزمان با شروع عملیات برداشت میگو، در
شهرک‌های صنعتی گمیشان، کردکوی و بندرترکمن خبرداد.
به گزارش ایسنا به نقل از شیلات گلستان، قدس علوی بیان کرد: دوره
پرورش برای سال 1400 از امروز آغاز شده و همه پرورش‌دهندگان
مکلف به رعایت پروتکل‌های فنی و بهداشتی ابلاغی هستند.
تولید 50 هزار گان توسط واحدهای تولید پوشاک
مجید نامی در گفت‌گو با ایسنا، از ورود تولید کنندگان پوشاک به فاز
تولید ماسک و گان از اواخر اسفندماه خبر داد و گفت: برای بقای صنعت
پوشاک و حفظ اشتغال کارگران این بخش، لازم است تغییر کاربری به
ملزومات بهداشتی شامل ماسک و گان صورت بگیرد تا شرکت ها