10208
میراث فرهنگی با نام بافت تاریخی شرایط زندگی را برای آن‌ها سخت
کرده و در برخی موارد بافت تاریخی به محل افغان‌ها تبدیل‌شده است،
کسی که تعارض می‌کند باید پاسخگو باشد؛ در بافت شهری مردم
معارض هستند یا سازمانی که دور آن منطقه خط می‌کشد؟
سیاهکلی بیان کرد: این امر در بخش‌های مختلف نیز دیده می‌شود برای
مثال منابع طبیعی نیز تعارض می‌کند و می‌گوید این زمین منابع طبیعی
است و به دنبال آن کشاورز باید اثبات کند که زمین برای خودش است،
در بافت تاریخی نیز باید میراث فرهنگی پاسخگو باشد و این نوعی ظلم
در حق مردم است.
وی افزود: در همین شهر مطالبی که وجود دارد درواقع ظلم در حق مردم
است، بخش‌هایی از بافت تاریخی امامزاده حسین (ع)، سلطان سید
محمد (ع) و مناطق دیگر را تخریب و رها کردیم بدون اینکه نظر مردم
منطقه را جویا شویم، حتی اگر مسئول معماری شما گرید جهانی داشته
باشد به این معنا نیست که طرح بی‌نظیری طراحی کند ما باید از مردم منطقه
سؤال کنیم تا طرح مناسب را انتخاب کنند.
نماینده مردم قزوین، البرز و آبیک عنوان کرد: مردم ساکن بافت‌های
تاریخی قزوین از تخریب محله و اجرای طرح نامناسب ناراضی
هستند، مردم گله‌مند هستند چراکه آسایش زندگی‌شان را برهم زدیم و
آن‌ها را در تصمیم‌گیری شریک نمی‌کنیم.