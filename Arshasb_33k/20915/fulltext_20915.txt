20915
این انجمن 22 اوت گذشته در پی اعلام توافق عادی‌سازی میان امارات
و رژیم صهیونیستی از سوی دونالد ترامپ، رئیس جمهور آمریکا در
13 اوت تشکیل شد.
هدف این انجمن که متشکل از گروهی از چهره‌های فرهنگی و
آکادمیک امارات است، افزایش سطح آگاهی میان شهروندان
اماراتی نسبت به خطرات همکاری متقابل با اسرائیل است.
این توافق با محکومیت گسترده گروه‌های فلسطینی مواجه شده و این
گروه‌ها و رهبران فلسطینی توافق یاد شده را خیانت امارات و ضربه‌ای از
پشت به فلسطینی‌ها دانستند.
رهبران فلسطین مخالفت خود را با هرگونه عادی‌سازی روابط میان
اسرائیل و کشورهای عربی پیش از توقف اشغال اراضی فلسطینی‌ها در
سال 1967 اعلام کردند.
همچنین آنها خواستار آن شدند که هرگونه عادی‌سازی بر اساس
اصل زمین مقابل صلح که در طرح صلح عربی سال 2002 گنجانده شده،
انجام شود و نه بر اساس اصل صلح مقابل صلح که رژیم صهیونیستی این
روزها برای آن فراخوان می‌دهد.