14900
دستگیری 2 کلاهبردار میلیاردی
به گزارش ایسنا سرهنگ علی ولی پور گودرزی گفت: 25 مرداد ماه
امسال شهروندی با در اختیار داشتن شکوائیه ای با موضوع فرار
مالیاتی به پلیس امنیت اقتصادی مراجعه و اظهارکرد که بدون اینکه
خرید و فروشی داشته باشد با نام وی مقدار فراوانی کالا توسط افراد
ناشناسی خریداری سپس فروخته شده و اکنون اداره مالیاتی با ارسال
نامه ای، خواستار مطالبه مالیات معامله های انجام شده است.
وی افزود: تیمی از کارآگاهان بررسی موضوع را بر عهده گرفتند و
مشخص شد، شاکی در مقطعی از زمان به علت مشکلات مالی، مدارک
هویتی خود را در اختیار یکی از دوستانش به نام شاهین به امید دریافت
وام قرض الحسنه قرار داده و پس از دادن وکالتنامه به وام دهنده و واریز
مبلغی اندک از سوی وی، دیگر وام دهنده پاسخگوی تلفن شاکی نبوده
است.
رئیس امنیت اقتصادی در ادامه اظهارکرد: در شاخه دیگری از
تحقیقات پلیسی به دست آمد، شاهین با شناسایی افراد کم سواد و یا بی
سواد و دارای مشکلات مالی به بهانه پرداخت وام قرض الحسنه به آنان
مدارک هویتی مالباختگان را دریافت و در اختیار فردی به نام مرتضی
قرار داده و این فرد نیز با تاسیس شرکت های صوری به نام مال باختگان و
جعل فاکتورها، معاملات را انجام داده و بدین ترتیب منجر به بدهی