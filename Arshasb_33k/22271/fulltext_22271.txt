22271
جام‌های برگزارشده در عرصه فوتبال ایران، کنار زمین حضور داشت
و خودش را باسابقه‌ترین مربی ایران می‌دانست اما برخلاف دوران
مربیگری،‌ محمود یاوری در زمانی که به‌عنوان بازیکن و در پست
مدافع بازی می‌کرد، تیم زیادی عوض نکرد. او از آموزشگاه‌های
اصفهان در رده نوجوانان شروع کرد و بعد به عضویت تیم شاهین
درآمد. درخشش در تیم شاهین، چشم سروان صادقی را که بعدها
تیمسار صادقی شد و رئیس تربیت بدنی باشگاه پاس و شهربانی آن زمان
بود، گرفت و یاوری را به دانشگاه پلیس، آن‌هم بدون کنکور برد.
محمود یاوری به دلیل نظامی‌بودن از آن زمان تا پایان دوران بازی‌اش
یعنی در 33‌ سالگی برای تیم پاس به میدان رفت. او که فردی نظامی بود،
سرانجام به درجه سرهنگی هم رسید.
با وجود آنکه بازیکنی تأثیرگذار در تیم آن زمان باشگاهش بود، برای
حضور در تیم ملی شانس زیادی پیدا نکرد و تنها 13 بازی ملی در
کارنامه‌اش ثبت شد؛ البته می‌گفت چون اهل پول، پارتی و پز نبوده
نتوانسته بیشتر پیراهن تیم ملی را به تن کند. یاوری دلیل تعداد
بازی‌های کم ملی‌اش را نداشتن پارتی می‌دانست و می‌گفت ظلم‌هایی
در این زمینه در حقش شده ولی می‌بخشد و می‌گذرد.
برای محمود یاوری، پایان دوران بازی مصادف با شروع عصری نو شد
چون او تازه به توانایی‌هایش در زمینه مربیگری پی برده بود. برایش