1106
ایوب درویشی در گفت وگو با ایسنا در خصوص چالش‌ها و مشکلات
پیش روی مراکز و آموزشگاه های آزاد به واسطه تعطیلی ها در پی شیوع
ویروس کرونا، اظهار کرد: ویروس کرونا به صورت ناگهانی و
همچون آوار بر سر جوامع و کشورها نازل شد و در ابتدا کسی تجربه ای
در برخورد و مواجهه با این بیماری نداشت و راهی جز تعطیلی سراسری و
کاهش تجمعات نداشتیم.
وی افزود: یک اصل مهم در برخورد با این بیماری، تصمیمات ستاد ملی
کرونا است و در این تصمیم گیری ها بین سلامت و معیشت مردم و اینکه
چرخ زندگی گروه های مختلف بچرخد، باید توازن برقرار شود.
معاون توسعه مدیریت و منابع انسانی استانداری اصفهان با بیان اینکه
کم کم برای مهار ویروس کرونا و جلوگیری از انتشار بی‌رویه آن در
سطح جامعه، به سمت مدیریت هوشمند رفتیم و گروه بندی مشاغل
انجام شد، تصریح کرد: در این تقسیم بندی جدید، مشاغلی که با تجمع
بیشتر افراد مواجه بودند تعطیل و یا استفاده از روش های جایگزین برای
فعالیت برخی مشاغل اعلام شد.
درویشی افزود: برای مثال در خصوص آموزش و مراکز آموزشی،
راهکار ما انتخاب شیوه جایگزین آموزشی و استفاده از بستر مجازی
برای کاهش تجمعات بود که در مدارس، دانشگاه ها و مراکز آموزشی
سطح کشور اعمال شد.