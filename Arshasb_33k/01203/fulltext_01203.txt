1203
کنونی ایالات متحده به ساختمان کنگره پنج نفر کشته شدند. با این
حال بنا به گزارش‌ها در طرح استیضاح دونالد ترامپ تنها به حوادث
اخیر واشنگتن اشاره نشده و قرار است مکالمه ضبط شده او با یک مقام ارشد
ایالت جورجیا نیز مطرح شود. رئیس جمهوری آمریکا چند روز پیش
از یورش طرفدارانش به ساختمان کنگره در جریان مکالمه‌ای تلفنی از
وزیر امور داخلی جورجیا خواسته بود تا بیش از 11 هزار رای در این
ایالت برای او «پیدا» کند.
طرح استیضاح دونالد ترامپ پس از تصویب احتمالی در مجلس
نمایندگان باید از سوی نانسی پلوسی به مجلس سنا ارجاع شود.
دموکرات‌ها در مجلس سنا برخلاف مجلس نمایندگان که تنها به
اکثریت نصف به علاوه یک برای تصویب طرح نیاز دارند به رای 67
سناتور (دو سوم اعضای مجلس سنا) احتیاج خواهند داشت.
از سوی دیگر جلسات مجلس سنا تا روز 19 ژانویه یعنی یک روز پیش از
آغاز دوره ریاست جمهوری جو بایدن، رئیس جمهوری منتخب
آمریکا تعطیل شده است. به این ترتیب احتمال رسیدگی به طرح
استیضاح و آغاز محاکمه دونالد ترامپ در مجلس سنا پیش از روز 20
ژانویه (اول بهمن) کم است. با این حال دموکرات‌ها با تصویب طرح
استیضاح در مجلس نمایندگان چند هدف را دنبال می‌کنند. یکی از
اهداف اصلی آنها علاوه بر واکنش به اشغال ساختمان کنگره پایان