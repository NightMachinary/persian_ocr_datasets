20932
مدیرکل امور مالیاتی استان ایلام تصریح کرد: پس از ثبت استعلام
الکترونیک دفترخانه‌ها، مالیات نقل و انتقال به صورت برخط توسط
سامانه محاسبه و اطلاعات قبض مالیاتی به صورت الکترونیکی به دفتر
خانه اسناد رسمی ارسال می شود،بدین ترتیب مؤدی می تواند از طریق
دفترخانه برای پرداخت مالیات اقدام کند و پس از اعلام وصول بانک
عامل، گواهی مالیاتی صادر می شود که سه ماه دارای اعتبار بوده و
چنانچه انجام نشود استعلام مجدد ضروری است.
کریمی با بیان اینکه خوداظهاری مالیاتی و تمکین داوطلبانه
مؤدیان زمینه ساز اعتماد و اطمینان بین دولت و مردم است، ادامه داد: در
استان ایلام خوشبختانه آمار ارائه اظهارنامه های مالیاتی از طرف
مؤدیان، هر سال نسبت به سال قبل افزایش داشته و امسال ارائه اظهارنامه
های مالیاتی تحقق 100 درصدی داشته و انجام به موقع تکالیف
مالیاتی زمینه برخورداری مؤدیان از تسهیلات و معافیتهای مقرر
قانونی را فراهم می کند.
وی گفت: مودیان مالیاتی و 13 گروه مشاغل آسیب دیده از کرونا
می‌توانند تا پایان سال جاری از طرح بخشودگی جرایم مالیاتی با
درصد های مشخص شده استفاده کنند و اظهارنامه عملکرد 1398
صاحبان املاک اجاری و عملکرد منتهی به اسفند 1398 اشخاص حقوقی
تا 31 شهریور تمدید شده است.