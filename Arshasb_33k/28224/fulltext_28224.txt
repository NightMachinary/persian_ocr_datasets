28224
پایان یک چهارم نهایی اپن آمریکا با صعود مدعیان 
به گزارش ایسنا، مرحله یک چهارم نهایی تنیس اپن آمریکا صبح امروز
(پنجشنبه) به پایان رسید و تنیسور های مدعی توانستند به نیمه نهایی
صعود کنند. در یکی از بازی های مهم دومینیک تیم برابر الکس د مینائور
قرار گرفت و 3 بر صفر پیروز شد. تنیسور اتریشی در ست نخست 6 بر یک
حریفش را شکست داد و در ست دوم 6 بر 2 پیروز شد. برتری مرد شماره سه
جهان در ست سوم هم ادامه داشت و آن را با نتیجه 6 بر 4 به نفع خود پایان داد
در دیگر دیدار دنیل مدودف به مصاف آندری روبیلف رفت و 3 بر صفر
پیروز شد. تنیسور روس برای پیروزی در ست نخست به زحمت افتاد و
در تای بریک 7 بر 6 حریف خود را شکست داد. او در ست دوم 6 بر 3 به
پیروزی دست یافت. شرایط در ست سوم هم مانند ست اول پیش رفت و
مدودف با نتیجه 7 بر 6 حریف روس خود را مغلوب کرد.
مدودف در نیمه نهایی به مصاف تیم می رود. دیگر دیدار این مرحله را
الکساندر زورف و پابلو کارنیو برگزار می کنند.
در بخش بانوان سرنا ویلیامز برابر پیرونکووا قرار گرفت و 2 بر یک
حریفش را شکست داد. تنیسور آمریکایی ست نخست را با نتیجه 6 بر 4
واگذار کرد اما در دو ست دیگر توانست پیروز شود. او ابتدا با نتیجه 6 بر 3
برابر حریفش پیروز شد و در ادامه 6 بر 2 حریفش را مغلوب کردتا در جمع
چهار تنیسور برتر قرار بگیرد.