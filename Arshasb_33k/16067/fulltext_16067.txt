16067
نماینده مردم تربت جام با اشاره به برخی مشکلات کلی کشور عنوان
کرد: یکی از این مشکلات تفاوت میان حقوق بازنشستگان با کارکنان
است. در حالی که بازنشستگان در شرایط بدی قرار دارند. در مجلس
یازدهم باید برای تطبیق این حقوق اقدام لازم انجام شود. موضوع
دیگر وضعیت نابسامان روستاها است که متولی ندارد. در این باره
طرحی را پیشنهاد دادم و به هیأت رئیسه ارائه دادم که برای تشکیل
وزارت امور روستایی اقدام شود. کمک کنید تا متولی برای روستاها
پیدا شود. روستاها در بحث آبرسانی دچار مشکل هستند. بارها به وزیر
نیرو درباره 24 روستای فاقد آب نامه نوشتم اما از اعتبار در نظر گرفته
شده یک ریال هم داده نشد. لازم است در این مناطق مرزی که دچار مشکل
هستیم توجه لازم را داشته باشیم.
وی در همین خصوص عنوان کرد: اعتبارات جاده‌های روستایی
اندک است. زمان بررسی بودجه به آنچه پیشنهاد دولت است اکتفا نکنید.
لازم است که اعتبار در این باره افزایش پیدا کند. متأسفانه مرزهای
شرقی ما منطقه آزاد برای صادرات کالای با کیفیت ندارند. این در حالی
است که بازار 30 میلیونی افغانستان نیازمند کالای ایرانی است.
همچنین لازم است نقش مجلس در دیپلماسی پارلمانی و دیپلماسی
عمومی مورد توجه قرار گیرد و در کنار وزارت خارجه بتوانیم روابط
میان ملت با ملت‌ها را در کنار روابط دولت با دولت‌ها ارتقا بدهیم. این