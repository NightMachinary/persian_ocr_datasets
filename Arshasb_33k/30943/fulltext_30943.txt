30943
کسب عناوین برتر توسط دانشگاه تبریز در جشنواره حرکت
سجاد توحیدی اظهار کرد: انجمن علمی دانشجویی مهندسی
مکانیک در زمینه انجمن علمی برگزیده و انجمن علمی دانشجویی
مهندسی کامپیوتر در زمینه محتوای دیجیتال توانستند مقام اول
جشنواره حرکت را در دوره دوازدهم کسب کنند. وی افزود: انجمن
علمی دانشجویی اقتصاد در زمینه انجمن علمی برتر مقام دوم را به خود
اختصاص داد و انجمن علمی دانشجویی مکانیک در زمینه نشریه،
انجمن علمی دانشجویی محیط زیست و انرژی‌های نو در زمینه فعالیت
خلاقانه و انجمن علمی دانشجویی زبان و ادبیات فرانسه در زمینه مسابقه
به مقام سوم دست یافتند. وی در ادامه افزود: انجمن‌های علمی
دانشجویی ساخت و تولید و اقتصاد کشاورزی و علوم باغبانی هر دو در
زمینه مسابقه شایسته تقدیرشناخته شدند. توحیدی با اشاره به این‌که
دانشگاه تبریز در حوزه عملکرد انجمن‌های علمی دانشجویی در این
جشنواره جزو دانشگاه‌های شایسته تقدیر انتخاب شد، افزود: امسال با
توجه به شیوع ویروس کرونا، بخش نمایشگاهی جشنواره
بین‌المللی حرکت در فضای مجازی برگزار شد. به نقل از روابط عمومی
دانشگاه تبریز، هم‌اکنون تعداد 103 انجمن علمی دانشجویی در
زمینه‌های مختلف علوم انسانی، معماری، کشاورزی و دامپزشکی،
فنی و مهندسی و علوم پایه مشغول به فعالیت هستند.