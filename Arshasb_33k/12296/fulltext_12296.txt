12296
جزئیات محاکمه 3 داعشی در دادگاه کیفری تهران
به گزارش ایسنا، «ایران» نوشت: حدود سه سال قبل، یک گروه 21 نفری از
اعضای داعش به سرکردگی ابوخدیجه تشکیل شد و به قصد انتقام وارد
خاک ایران شده و در یکی از روستاهای مرزی ساکن شدند تا پس از
تجدید قوا عملیات انتحاری خود را در ایران آغاز کنند اما با اشراف
اطلاعاتی نهادهای اطلاعاتی، ساعاتی پس از اسکان در روستا آنها به
محاصره درآمدند و پس از امان‌دادن به آنها 16 نفر از اعضای این گروه
خودشان را تسلیم کردند و 5 نفر قصد متواری شدن داشتند که در این
عملیات همه آنها از جمله فرمانده ابوخدیجه کشته شدند.
در این میان دو نفر از آنها با منفجر کردن جلیقه انتحاری 3 نفر از نیروهای
سپاه ایران را به شهادت رساندند.
فردای عملیات وقتی نیروهای سپاه در حال انتقال اسرای داعشی به
تهران بودند با یورش گروه دیگری از مهاجمان مواجه شدند که در این
عملیات نیز یکی از اسرا کشته شد و 15 نفر به مراجع قضایی تحویل داده
شدند.
از این 15 نفر پرونده 12 نفرشان به دادگاه انقلاب ارجاع شد و پرونده 3 نفر
از آنها هم که زیر 18 سال سن داشتند به دادگاه کیفری استان تهران
فرستاده شد و صبح دیروز این 3 نفر که دو نفر از آنها عراقی و یک نفرشان
ایرانی هستند، به اتهام محاربه در شعبه 5 دادگاه کیفری استان تهران به