24436
منتخبان مسابقه دانشجویی« زندگی به سبک روح الله» اعلام شد
به گزارش روابط عمومی جهاددانشگاهی استان اردبیل، این مسابقه به
منظور آشنایی دانشجویان و نسل جوان با سیره و سلوک زندگی
بنیانگذار کبیر انقلاب اسلامی، حضرت امام خمینی(ره) و استفاده از
رهنمودهای ایشان در زندگی، برگزار گردید.
پس از بررسی پاسخنامه‌های ارسال شده، قرعه‌کشی مسابقه مذکور با
حضور رئیس جهاددانشگاهی استان اردبیل برگزار شد و طی آن،
سهیلا زارعی و مریم عزتی بابی از دانشگاه محقق اردبیلی و فرزانه حبیبی‌
تبار از دانشگاه علوم پزشکی اردبیل به عنوان 3 منتخب نهایی این مسابقه
برگزیده شدند.
لوح تقدیر و جوایز این مسابقه نیز در اولین برنامه مناسبتی
جهاددانشگاهی استان اردبیل به برندگان اهدا خواهد شد.
منتخبان نخستین دوسالانه ملی نقاشی شاهنامه فردوسی مشخص
شدند
محمدحسن مصحفی با بیان این مطلب اظهار کرد: در نخستین دوسالانه
ملی نقاشی شاهنامه فردوسی که به همت شهرداری مشهد برگزار شد،
تعداد 307 هنرمند از 47 شهر کشور شرکت کردند که 77 نفر از آن‌ها آقا
و 230 نفر دیگر را بانوان تشکیل می‌دادند که این عدد نشان از توجه بیشتر
و مشارکت بالای بانوان در عرصه هنر است.