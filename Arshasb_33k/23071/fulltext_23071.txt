23071
محمد محتاطی شامگاه روز شنبه 20 اردیبهشت ماه در اولین جلسه ستاد
ساماندهی سواحل محمودآباد در سالجاری با اشاره به هزینه‌های
سنگین مدیریت سواحل به منظور تامین امنیت جانی مسافران و ارائه
خدمات مطلوب در همهحوزه‌ها و جلب رضایت هموطنانمان و
شهروندان اظهار کرد: مدیریت سواحل در سال گذشته بیش از 20
میلیارد ریال هزینه در شهرستان با خود همراه داشته است.
وی تصریح کرد: بنا بر اعلام اداره میراث فرهنگی و گردشگری
شهرستان بیش از 3 هزار خانه مسافر در محمودآباد و سرخ رود فعال
است که هیچگونه مشارکتی در تامین زیرساخت‌های حضور
مسافران در ساحل ندارند.
دبیر ستاد ساماندهی سواحل محمودآباد خاطرنشان کرد: دریا برای
برخی نعمت بوده و برای ستاد و عوامل مجری در این بخش به علت کمبود
اعتبار و مشارکت بخش خصوصی تبدیل به نقمت شده است.
محتاطی از ساماندهی فعالیت چهارچرخ‌ها و اجرای 20 پیست تردد
چهار چرخ در ساحل سرخ رود و محمودآباد خبر داد و گفت: امسال بنا به
درخواست شهروندان و مسافرانشاهد کاهش حضور و تردد چهار
چرخ در ساحل خواهیم بود و انتظار می‌رود متقاضیان فعالیت در این
بخش با توجه به نبود بازدهی مناسب مالی این شغل از سیاست‌های ستاد
تمکین کنند.