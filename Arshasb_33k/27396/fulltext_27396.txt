27396
اینگلهارت جامعه‌شناس معروف امریکایی در مورد اهمیت اعتماد
می‌گوید اعتماد باعث تداوم کنش اقتصادی، سیاسی، اجتماعی و
فرهنگی می‌شود و بدون آن هیچ کنش متقابل مطمئنی صورت
نمی‌گیرد. علاوه براین اعتماد اجتماعی متقابل یکی از پیش‌نیازهای
فرهنگ مدنی و ایجاد دموکراسی پایدار محسوب می‌شود. یک
جامعه‌شناس امریکایی دیگر به نام رابرت پوتنام «اعتماد» را به جهت
رابطه متقابلی که با مشارکت مدنی و تعهد اجتماعی دارد یکی از عناصر
مهم سرمایه اجتماعی می‌داند و می‌گوید زمانی که مردم به یکدیگر
اعتماد می‌کنند و به تکرار کنش‌های خود با دیگران تمایل دارند،
تعاملات اجتماعی روزمره با هزینه کمتری انجام می‌گیرد.» به گفته این
جامعه‌شناس، زندگی بر پایه اعتماد آن قدر مهم است که افراد بدون نیاز
به کنترل رسمی و بر پایه اعتماد متقابل به یکدیگر، بر روابط خود نظارت و
امور خود را اداره می‌کنند و تنها در چنین صورتی است که افراد در
جامعه احساس امنیت کرده و نظم و ثبات در جامعه حاکم می‌شود: «در
فضای مبتنی بر اعتماد، ابزارهایی چون زور و کنترل رسمی ضرورت
خود را از دست می‌دهند و افراد بر پایه حسن ظن در روابط اجتماعی به
تبادل و تعامل در جامعه می‌پردازند. به بیان ساده‌تر هرجا تعادل و توازن
اجتماعی به هم می‌خورد روابط مبتنی بر اعتماد هم دچار ضعف
می‌شود.» وی اعتقاد دارد در حال حاضر جامعه ایران دچار نوعی