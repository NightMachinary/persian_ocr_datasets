907
این مرکز نیز در بسیاری از موضوعات خود از جمله آسیب شناسی،
تقنین و جرم انگاری برخی رفتارها در فضای مجازی نیازمند کمک و
همکاری دستگاه قضاست.
مفاهیم حوزه فضای مجازی نیازمند بازتعریف است
در ادامه این جلسه ابوالحسن فیروزآبادی رئیس مرکز ملی فضای
مجازی و دبیر شورای عالی فضای مجازی، بر بازتعریف برخی مفاهیم
درحوزه فضای مجازی تأکید کرد و گفت: مسائلی مانند حوزه قضایی
در فضای مجازی و مرزهای آن در این فضا، نیازمند تعریف است.
وی افزود: مرز جغرافیایی در فضای مجازی معنا ندارد و امروز در عین
حال که با پدیده جهانی شدن مواجه هستیم باید حوزه قضایی داشته
باشیم و این حوزه باید تعریف شود. مرز جغرافیایی در فضای مجازی
محل تشکیک است و در هر حوزه ای متفاوت است. این مرز در پیام رسان
ها، معاملات الکترونیک و سایر بسترهای این فضا، تفاوت دارد.
رییس مرکز ملی فضای مجازی اظهار کرد: حوزه قضایی در فضای
مجازی به راحتی ایجاد نمی شود برای ایجاد این مرز یا حوزه قضایی باید
در فضای مجازی حرفی برای گرفتن داشت. مثلا اگر در حوزه حقوقی در
فضای مجازی حرفی برای گفتن داشته باشیم و این حرف مسموع باشد،
برای خودمان مرز ایجاد و تعریف می کنیم و در سایر حوزه ها مانند
حوزه اقتصادی و اجتماعی و فرهنگی نیز همین طور است.