29721
بتوانیم گامی که برای شکست کرونا برداشته شده را اثرگذارتر کنیم.
دکتر جواد عینی پور، روانشناس در گفت وگو با ایسنا، با بیان اینکه بشر
در قرن اخیر با ویروسی مانند کرونا با این شدت و سرعت مواجه نبوده
است، اظهار کرد: کرونا به عنوان یک بیماری واگیردار در عرض چند
ماه همه کشورها را درنوردید و جمعیت بسیار زیادی را در سطح جهان
مبتلا کرد و لذا از این حیث بی سابقه بوده است.
وی گسترش سریع کرونا در سطح جهان را موجب تاخیر در بسیج
امکانات دولت ها جهت مقابله با این بیماری دانست و افزود: متاسفانه
دولت ها آمادگی چنین بحرانی را نداشتند و هر کشوری به فراخور
امکاناتی که داشت پیشگیری و درمان کرونا را آغاز کرد.
این روانشناس، با بیان اینکه کرونا علاوه بر تحت تاثیر قرار دادن
بهداشت و سلامت جامعه، مسائل و مشکلات روانشناختی به دنبال
داشت، خاطرنشان کرد: شیوع کرونا برای افراد ترس ایجاد کرد و
اضطراب و استرس ناشی از مبتلا شدن به این بیماری در خانواده ها شکل
گرفت و لذا توجه و تمرکز افراد را از برنامه های اصلی کاری و تحصیلی به
هم زد و تغییرات اساسی در سبک زندگی به وجود آورد.
عینی پور، با اشاره به تغییر سبک زندگی جامعه از حالت حضوری به حالت
غیر حضوری، اضافه کرد: امروز دنیای ارتباطات حقیقی به سمت
دنیای ارتباطات مجازی پیش رفته و متاسفانه در بسیاری از عرصه ها به