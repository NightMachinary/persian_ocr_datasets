6783
اقتصاد کشور کمک کند. ما در طول سال‌های گذشته روش‌هایی را
برای دورزدن تحریم‌ها تعریف کردیم که باید روزگاری درباره‌ آنها
کتاب بنویسیم.
جهانگیری با اشاره به ظرفیت‌های صادراتی ایران در بازارهای
مختلف بیان کرد: ما از سویی باید اختلاف‌نظرها میان اتاق بازرگانی و
بانک مرکزی را به حداقل برسانیم و از سوی دیگر در بازارهای
کشورهای همسایه و منطقه حضور قدرتمند داشته باشیم. برای مثال
ایران نتوانست از ظرفیت بازار روسیه به دلیل نبود شرکت‌های بزرگ
استفاده کند و در کنار کالا در حوزه خدمات فنی و مهندسی نیز ما
ظرفیت قابل توجهی داریم که هنوز از آنها استفاده نکرده‌ایم. دولت
همواره اعلام کرده که در کنار بخش خصوصی است و آمادگی دارد
ضمن شنیدن خواسته‌ها و برنامه‌های آنها تا جای امکان در عمل
مقدمات گسترش حضور آنها در اقتصاد کشور را فراهم کند.
باید راه برای قانون‌مداران هموار و برای متخلفین سد شود
به گزارش ایسنا، آیت‌الله سید ابراهیم رئیسی در سی‌وچهارمین اجلاس
عمومی شورای عالی استان‌ها به عنوان میهمان ویژه اظهار کرد: از
وقتی که حیات بشری انسان و جوامع شهری، قبیله، طائفه و ملت شکل
گرفته که هر کدام از این واژگان پشت خود فلسفه‌ای را همراه دارد،
موضوع شهر سالم و یا مدینه فاضله مطرح بوده است.