27304
نمایندگی از جوزف بورل، رئیس نشست خواهم بود.
اشتفان کلمنت، رئیس نمایندگی اتحادیه اروپا نزد سازمان های بین
المللی در وین با انتشار توئیتی نوشت: من از توافق بین ایران و آژانس
برای حل مسائل مربوط به اجرای موضوعات پادمانی استقبال می‌کنم.
از کار مهم و بی طرفانه آژانس نیز قدردانی می کنم.
دیوید هال، سفیر و نماینده دائم انگلستان نزد آژانس بین المللی انرژی
اتمی نیز با انتشار توئیتی از توافق حاصله استقبال کرد و نوشت: این خبر
بسیار خوبی است که ایران، آژانس را قادر می سازد تا دسترسی های
مورد نظر خود را انجام دهد. یک نشانه بسیار مثبت در مورد عملکرد
صحیح آژانس و رژیم پادمانی آن. انگلستان پشتیبانی کامل خود را
برای گروسی و تیم پادمانی ارائه کرده است.
نمایندگی دائم چین در وین نیز با انتشار توئیتی نوشت: توافق موفقیت
آمیز میان ایران و آژانس بر سر موضوعات اجرای پادمان در ایران را
تحسین می کنیم و این نشان می دهد که گفت‌وگو و همکاری نتیجه می
دهد، نه یکجانبه گرایی.
بلومبرگ با انتشار خبر صدور بیانیه مشترک نوشت: ایران به کشاکش با
آژانس به واسطه ارائه به دو مکان درخواستی پایان داد. ارائه این
دسترسی‌ها می‌تواند تلاش‌های آمریکا برای از سرگیری تحریم‌های
سازمان ملل را ضعیف‌تر کند. این، همچنین به این معنی است که ایران