5271
وی ادامه داد: مثلاً پارکور نخست زیر مجموعه ورزش‌های همگانی
بود. سپس به انجمن‌های ورزشی پیوست و بعد عضو ژیمناستیک شد. در
هیئت ژیمناستیک کلاس‌هایی برگزار کردند و وقتی نوبت به اعطای
مدرک رسید، پارکور به انجمن‌های ورزشی بازگشت.
رییس هیئت انجمن‌های ورزشی خراسان رضوی افزود: این رفت و
آمدها ورزشکار را خسته و بی‌انگیزه می‌کند، زیرا فکر می‌کند جای
مشخصی ندارد و نمی‌شود برای او برنامه‌ریزی کرد. این شرایط در
رشته‌هایی مثل موی‌تای و رزم سلطان نیز تکرار شده است.
قهرمانی تاکید کرد: من هر روز که به هیئت می‌روم منتظرم نامه‌ای بیاید و
یک رشته ورزشی از ما کم یا اضافه شود.
وی درباره دلیل این جا به جایی‌های مکرر بیان کرد: فکر نمی‌کنم در
وزارت ورزش بحث خاصی وجود داشته باشد. ورزش‌های رزمی
سبک‌های متفاوت و متعددی دارد. هرکس که یک نوع سبک را ابداع
کند، آن را ثبت می‌کند و زیرمجموعه فدراسیون انجمن‌های
ورزش‌های رزمی می‌شود اما برخی‌ها بعد از چند وقت به این نتیجه
می‌رسند که نمی‌توانند در بستر این فدراسیون کار کنند و به وزارت
ورزش درخواست می‌کنند که فدراسیون آنان عوض شود.
قهرمانی خاطرنشان کرد: معتقدم اگر قرار است جامعه رزمی‌کاران ما
شرایط خوبی داشته باشند باید در یک جا جمع شوند و در عین حال