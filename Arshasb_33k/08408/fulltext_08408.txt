8408
بیانیه 265 نفر از نمایندگان در تقدیر از معاون پارلمانی رییس جمهور
به گزارش ایسنا، متن این بیانیه که توسط علی اصغر یوسف نژاد در جلسه
علنی امروز مجلس قرائت شد به شرح زیر است:
ما نمایندگان مجلس شورای اسلامی بر خود لازم می دانیم تا از زحمات و
تلاش های بی وقفه برادر مومن، پاک دست، انقلابی و قانون مدار جناب
آقای دکتر امیری معاون محترم رئیس جمهور در امور مجلس
قدردانی نموده و تعامل سازنده، ضابطه مند و بی شائبه وی و
همکارانشان را در جهت ایجاد تفاهم و همکاری بین دولت و مجلس را
ارج می نهیم؛ حضور دائمی وی در صحن علنی مجلس و برخورد توام با
متانت، صبر و صداقت در گفتار و کردار وی با منتخبان مردم و احساس
مسئولیت در حل مشکلات حوزه انتخابیه نمایندگان و حضور فعال و
کارآمد وی در تصویب طرح ها و لوایح و مکاتبات موثر با هیات
رئیسه و شورای نگهبان و ایجاد ارتباط با سایر ارکان دولت،
وزارتخانه ها و سازمان های ذیربط و نیز انتخاب همکاران دلسوز و
متعهد در آن حوزه از نقاط قوت دولت در تعامل با مجلس شورای اسلامی
بوده که در اذهان نمایندگان دور دهم مجلس باقی خواهد ماند.
بیرانوند؛ از یک قدمی مرد سال آسیا تا نیمکت نشینی در تیم متوسط
بلژیکی
به گزارش ایسنا، علیرضا بیرانوند دروازه بان تیم ملی فوتبال ایران که