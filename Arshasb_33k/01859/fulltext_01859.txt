1859
احتمال از سرگیری اجرای طرح ترافیک از شنبه
یوسف حجت در گفت وگو با ایسنا، در مورد وضعیت اجرای طرح های
ترافیکی از آغاز هفته جدید گفت: تصمیم گیری در مورد نحوه اجرای
طرح های ترافیکی می بایست در جلسه شورای ترافیک مطرح شود.
وی با بیان اینکه در یک هفته جاری که طرح های ترافیکی اجرایی نمی
شد، شاهد افزایش تردد در شهر بودیم گفت: نظر ما این است که عدم
اجرای طرح های ترافیکی در پایتخت موجب تشویق مردم به بیرون
آمدن از خانه می کند اما این نظر ما است و باید نظرات کارشناسی پلیس و
سایر دستگاه های اجرایی در این زمینه اخذ شود اما احتمال دارد در
صورت نظر مثبت سایر دستگاه های دخیل طرح های ترافیکی در
پایتخت از 23فرودین ماه اجرایی شود.
احتمال اعمال محدودیت منع تردد در تهران
به گزارش ایسنا، انوشیروان محسنی بندپی با اشاره به اعمال
محدودیت منع تردد در برخی از کشورهای اروپایی برای کاهش
دورهمی ها و شب نشینی ها گفت: منع رفت و آمدها در این کشورها از
ساعت 9 شب به بعد اعمال می شود.
وی افزود: این پیشنهاد در ستاد ملی مبارزه با کرونا مطرح و بحث شد که
زمان اجرای آن را در اختیار رئیس قرارگاه عملیات ستاد کرونا یعنی
وزیر کشور قرار داده شده است.