28828
پیمان‌های پولی و روش‌های نقل و انتقال جدید داشته لذا آمریکایی‌ها
موفقیتی حاصل نکردند.
نماینده مردم کرمان در مجلس خاطرنشان کرد: طراح تحریم‌ها در
گزارشی به دولت فعلی آمریکا رسما اعلام کرد که تحریم‌های جدید
باعث شده ایران در نحوه رفتار متقابل رفتار جدیدی داشته باشد و
بتواند در مواجهه با نظام بانکی دنیا مشکلاتش را حل کند.
پورابراهیمی با بیان اینکه 18 بانک تحریم شده اخیر عموما بانک‌های
غیردولتی هستند، تصریح کرد: این تحریم‌ها از قبل هم وجود داشته و
اکنون بیشتر یک سوی سیاسی و رسانه‌ای است که نشان می‌دهد آمریکا
از تحریم‌های اقتصادی نتیجه‌ای نگرفته است. لذا این تحریم‌ها تأثیری
بر اقتصاد ایران نخواهد داشت و نظام بانکی ما می‌تواند مسیر خود را
پیش ببرد.
وی با بیان اینکه نظام بانکی در سال گذشته حدود 80 میلیارد دلار
مجموعه ارز تراز تجاری کشور را در اوج تحریم‌های آمریکا تبادل
کرده است، خاطرنشان کرد: ایران از شرایطی که آمریکا می‌خواسته
برایش ایجاد کند عبور کرده و این تحریم‌ها تأثیری در روند جاری
کشور ندارد. این محدودیت‌ها از سال 91 وجود داشته و حالا شاید
شدت آن بیشتر شده باشد و ما با سختی‌هایی روبرو باشیم اما تجربه ما هم
بیشتر شده و آن‌ها نمی‌توانند جمهوری اسلامی ایران را متوقف کنند.