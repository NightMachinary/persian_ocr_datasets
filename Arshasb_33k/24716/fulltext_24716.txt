24716
سال بعد کمک کنم و ان‌شاالله بتوانم این کار را بکنم. من هم تلاش می‌کنم
نقش هرچند کوچکی در موفقیت استقلال در فصل بعد داشته باشم و در
نهایت دل هواداران استقلال را شاد کنم.
موسوی: سفیر آلمان به ایران بازگشته است/ امیدواریم فریاد تظلم
خواهی مردم آمریکا نتیجه بدهد
به گزارش ایسنا، سیدعباس موسوی در پاسخ به سوالی درباره خروج
سفیر آلمان از کشور گفت: تا جایی که من خبر دارم سفیر آلمان به دلیل
مشکل شخصی که داشتند از ایران رفتند و برگشتند؛ اگر اشتباه نکنم
دیروز یا پریروز با یکی از مقامات وزارت امور خارجه دیدار داشتند.
وی که با خبرگزاری صدا و سیما مصاحبه می‌کرد ادامه داد: سفیر آلمان
در وزارت خارجه این کشور به پست جدیدی منصوب شده است و
جایگزین ایشان هم معرفی شده و کارهای اداری در حال انجام است تا
جایگزین جدید بعنوان سفیر وارد ایران شود.
موسوی همچنین در پاسخ به سوالی درباره شدت گرفتن اعتراضات
ضد بی عدالتی در آمریکا با اشاره به اینکه سیاست جمهوری اسلامی
ایران عدم مداخله در امور داخلی کشورهای دیگر است تصریح کرد:
اما اوج بی عدالتی ظلم و تبعیض علیه مردم یک کشور در اتفاقات اخیر
آمریکا نمایان است بنابراین نمی‌توانیم بعنوان یک نظام مستقل که
عدالت خواه است صدای معترضان را نشنویم و شاهد تضییع حقوق