13338
مجیدی باید زوج قائدی را در تمرینات باقی‌مانده تا شروع دیدارها
پیدا کند.
تراکتور و بی‌محلی کاپیتان تیم ملی!
یکی از تیم‌های پرهزینه و متمول لیگ برتر، نماینده آذربایجان؛ یعنی
تراکتور است که در این فصل نیز از مدعیان قهرمانی است؛ هرچند
فاصله‌اش با صدر زیاد است. مالک تراکتور که از حامیان تعطیلی
مسابقات بود، حالا با بخش‌نامه سازمان لیگ تمرینات تیمش شروع
شده است. ساکت الهامی، سرمربی این تیم هم با مشکل سایر تیم‌های
مدعی عنوان قهرمانی دست‌وپنجه نرم می‌کند؛ غیبت اشکان دژاگه و
عدم بازگشت او به ایران همچنان ادامه دارد. بهانه «کرونا» یا عدم
پرداخت حق و حقوق او؟ مشخص نیست! آنچه مشخص است اینکه
سرمربی تراکتور نمی‌تواند روی کاپیتان تیم ملی ایران برای مدت
زیادی حساب باز کند و تیمش را باید بدون هافبک بازی‌ساز و باتجربه
روانه مسابقات کند و شاید به‌خاطر همین موضوع، سهمیه آسیایی را
نیز از دست بدهد.