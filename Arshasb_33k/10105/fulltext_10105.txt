10105
مالی، اداری و پشتیبانی وزارت آموزش و پرورش» بود که شورای
نگهبان در مرحله قبل، اعمال مدرک تحصیلی بالاتر فرهنگیان را واجد
بار مالی و مغایر اصل 75 قانون اساسی شناخته بود و با عنایت به عدم
پذیرش بار مالی ناشی از آن از سوی دولت، شورا این ایراد را همچنان
باقی دانست. هرچند فرهنگیان عزیز از زحمت‌کش‌ترین و
کم‌توقع‌ترین اقشار جامعه هستند و وظیفه تربیت فرزندان این
سرزمین را برعهده دارند، ولی اشکال قانونی مصوبه باید با تدبیر دولت
حل شود. یکی دیگر از مصوبات، «طرح استفساریه تبصره (1) بند «ذ»
ماده 87 قانون برنامه پنج‌ساله ششم توسعه» در خصوص تبدیل
وضعیت استخدامی مشمولان ماده 21 قانون خدمات‌رسانی به
ایثارگران بود. از نظر شورا تضییق و توسعه قانون در مواردی که رفع
ابهام قانون نیست، تفسیر تلقی نمی‌شود و در این صورت خلاف نظریه
تفسیری اصل 73 قانون اساسی است. با عنایت به اینکه این مصوبه چنین
ایرادی را داشت و در اصلاحیه نیز عملا همان اشکال سابق باقی مانده
بود، مجدداً تأیید نشد. البته ما همه وامدار ایثارگران و خانواده‌های
آن‌ها هستیم، اما مجلس نیز باید در چارچوب قانون اساسی
قانونگذاری نموده و در جهت حل مشکل این عزیزان تلاش نمایند.