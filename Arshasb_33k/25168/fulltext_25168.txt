25168
نحوه شرکت دانش آموزان بی بهره از امکانات در مسابقات مجازی 
به گزارش ایسنا، صبح امروز علی رمضانیاز آغاز سی‌وهشتمین دوره
مسابقات فرهنگی هنری دانش آموزان خبر داد و اظهار کرد: این دوره
از مسابقات با توجه با شرایط کرونایی در فضای مجازی و در بستر شاد و با
شرکت بیش از 6000 دانش‌آموز دختر و پسر از 20 تا 26 مردادماه
برگزار می‌شود.
وی از شروع این رقابت‌ها و به میزبانی شهرستان‌های تهران خبر داد و
افزود: در سال تحصیلی جاری بیش از 7 میلیون و660 هزار نفر رشته در
مرحله آموزشگاهی این مسابقات مشارکت داشتند و در ادامه مرحله
منطقه و استانی برگزار و درنهایت دانش آموزان برگزیده به مرحله
کشوری این مسابقات راه یافتند.
رمضانی گفت: شرایط کرونایی موجب شد تا با بهره‌مندی از
فناوری‌های نوین در فضای مجازی اقدام به‌راستی آزمایی آثار ارائه‌
شده در مسابقات بپردازیم و این رقابت‌ها در بستر شاد و با ارتباط و تعامل
دوسویه بین داور و دانش‌آموز و حتی بین داور با اولیای دانش آموزان
برگزار شود.
وی ادامه داد: در طول مدت برگزاری مسابقات فرهنگی هنری مرحله
کشوری، هر شب ساعت یازده گزارشی از روند اجرایی این مسابقات
از طریق شبکه امید صداوسیما و همچنین شبکه شاد، ارائه می‌شود.