9410
تداوم اعمال محدودیت‌ها در شهرهای نارنجی کردستان 
ابراهیم قادری با اشاره به آخرین شرایط استان از لحاظ کرونا اظهار
کرد: وضعیت ابتلا به این بیماری در برخی از شهرهای استان همچنان
نارنجی است و اعمال محدودیت‌ها در این مناطق استمرار دارد.
وی بیان کرد: در مناطق زرد، غیر از گروه شغلی چهار، بقیه مشاغل
می‌توانند فعالیت کنند ولی در مناطق نارنجی فعالیت گروه‌های
شغلی3 و 4 همچنان محدودیت دارد.
معاون امور بهداشتی دانشگاه علوم پزشکی کردستان ادامه داد: در
مناطق نارنجی ادارات با 50 درصد و در مناطق زرد با دو سوم کارمندان
خدمات ارائه می‌دهند.
قادری در ادامه تصریح کرد: نماز جمعه با 50 درصد ظرفیت با رعایت
پروتکل‌های بهداشتی در مناطق زرد، اقامه می‌شود.
وی اضافه کرد: شهرهای بانه، سقز، مریوان، دهگلان و سروآباد اینک
در وضعیت زرد ابتلا به کرونا هستند و وضعیت دیگر مناطق استان
نارنجی است.
به گفته قادری، تردد خودروها در جاده‌های بین شهری همانند قبل
است و خروج از مناطق نارنجی آزاد، ولی ورود خودروهای با
پلاک‌های غیربومی ممنوع است که باید پلیس با دقت نظر بیشتری بر این
ممنوعیت نظارت کند.