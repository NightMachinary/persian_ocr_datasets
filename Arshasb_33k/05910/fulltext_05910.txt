5910
ایران می‌تواند یکی از صادرکنندگان جدی کیت تشخیص کرونا باشد
سورنا ستاری روز شنبه 23 فروردین در حاشیه راه اندازی اولین خط
تولید کیت سرولوژی کرونا در شهرک صنعتی بهارستان اظهار کرد:
در این روزها که کادر بهداشت و درمان برای رسیدگی به بیماران
کرونایی و کنترل این ویروس در نوک خط حمله قرار دارند و فشار
زیادی را متحمل می شوند، هدف ما حمایت از شرکت‌های دانش بنیان
است تا بتوانیم نیاز کادر درمانی را برطرف کنیم.
به گزارش ایسنا، وی با بیان اینکه شرکت های دانش بنیان فعال توان
تولید و عرضه محصولاتی با مقیاس‌های انبوه و مطابق با استانداردهای
بین المللی را دارند، افزود: به عنوان مثال در حال حاضر در بخش
تجهیزات پزشکی روزی 40 ونتیلاتور پیشرفته در داخل کشور
ساخته می‌شود، این در حالی است که بسیاری از کشورها مشکل
ونتیلاتور دارند و دو شرکت سازنده این دستگاه‌ها تا قبل از بحران
کرونا، تجهیزات شان را به اروپا نیز صادر می‌کردند.
ستاری با اشاره به وضعیت تجهیزات درمانی مورد نیاز برای کنترل
کرونا گفت: طی یک ماه و نیم گذشته تعداد زیادی دستگاه سی تی اسکن به
وزارت بهداشت، درمان و آموزش پزشکی تحویل داده شده و
تجهیزات مربوط به اتاق آی.سی .یو و احیا نیز در داخل کشور ساخته
می‌شود.