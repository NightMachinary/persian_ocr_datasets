416
ناراضی هستند بلافاصله آقای ترامپ کشور چین یا سازمان ملل یا
سازمان بهداشت جهانی را مقصر می‌داند بنابراین این فرافکنی در همه
دولت‌ها وجود دارد و دولت‌ ما هم از این مساله مستثنی نیست.
آرین‌منش اضافه کرد: دولت ما اکنون برای توجیه ناکامی‌ها اگر به
چیزی متوسل شود قاعدتا خواهد گفت که به عنوان مثال نفت از اقتصاد
کشور حذف شده یا برجام به نوعی مخدوش شده است و آمریکا از آن
خارج شده است. این مسائل درست است اما پاسخ این مساله این است که
دولت و آقای رییس جمهور این شرایط را می‌دانستند.
وی با تاکید بر اینکه ما نباید همه تخم‌مرغ‌های خودمان را در سبد برجام
می‌گذاشتیم، افزود: باید احتمالات و سناریوهای مختلف را در نظر
گرفت که اگر یک راه بسته شد راه‌های دیگری باید گشوده شود. اگر
اقتصاد ما دچار مشکل شد باز هم تعدادی از کشورها هستند که به دنبال
توسعه روابط اقتصادی با ما هستند و باید آن‌ها را جایگزین کنیم.
این فعال سیاسی اصول‌گرا اضافه کرد: در مجموع با همین شرایط
کشور است که افراد داوطلب ریاست جمهوری و نمایندگی مجلس یا
هر مسوولیت دیگر با اختیارات مشخص قانونی می‌شوند. افراد برنامه
ارائه می‌کنند اما کارنامه منطبق با برنامه‌های ارائه شده نیست بنابراین به
نظر من برآیند و نتیجه این است که مردم عموما از عملکرد دولتمردان و
حاکمیت رضایت ندارند و با مشکلات جدی مواجه هستند.