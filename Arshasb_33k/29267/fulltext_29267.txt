29267
رییس شورای رقابت در ادامه به موضوع پیش فروش خودرو اشاره
کرد و با تاکید بر این‌که شورای رقابت با پیش فروش‌هایی که ماهیت
خودرو مشخص نیست مخالف است، اضافه کرد: واقعای جای تاسف
دارد که می‌بینیم پیش فروش‌هایی انجام می‌شود که چارچوب و
ضابطه ندارند و اصلا مشخص نیست در نهایت قیمت خودرو با چه میزان
افزایش و چگونه به دست مشتری می‌رسد. این در حالی است که در برخی
موارد شاهد پیش فروش‌های بلندمدت تا دو سال هستیم،در حالی که
معلوم نیست تا آن زمان چه تغییر و تحولات اقتصادی رخ داده و قیمت‌ها
به چه سمتی رفته است.
وی با اشاره به این‌که ظاهرا مجوز پیش فروش‌ها را از وزارت صنعت،
معدن و تجارت دریافت می‌کنند، یادآور شد: به هرحال این پیش
فروش‌ها برای جبران کسری نقدینگی است که خودروسازها نسبت به
آن اقدام می‌کنند و ما در صورت کوتاه مدت مثلا سه ماه مخالفتی
نداریم اما در بلندمدت قابل قبول نیست.
در قرعه‌کشی شکایت نداشتیم
شیوا در ادامه با اشاره به این‌که برای قیمت‌گذاری خودرو نظرات
مختلفی وجود دارد اما شورای رقابت به دلیل انحصاری بودن بازار و با
توجه به شرایط موجود قیمت‌گذاری را با محاسبه تورم بخشی و سود
منطقی خودروسازان در دستور کار قرار داده است، قیمتی که در حال