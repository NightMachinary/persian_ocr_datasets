31305
کلاس‌های به ظاهر آنلاین دانشجویان پس از شیوع کرونا
از همان ابتدا و با شنیدن حکایات شیوع کرونا ویروس در کشور ترس
در دل بسیاری از دانشجویان جا خوش کرد و گمانه‌زنی‌ها درباره
احتمال تعطیلی دانشگاه ها شروع شد.
خوابگاه تعدادی از دانشجویان در ترم جدید هنوز فراهم نشده بود و
یکسری از دانشجویان هم در حال برنامه‌ریزی برای تغییر رشته و یا
حذف تعدادی از واحدهای خود بودند اما حضور کرونا همه نقشه‌ها را
نقش بر آب کرد.
چندی پیش بود که بحث‌ها بین دانشجویان داغ شد و یکسری از
دانشجویان اصرار بر نرفتن سر کلاس‌ را داشتند و تعدادی نیز که در
ارتباط با اساتید بودند از برقراری کلاس درس و آزمایشگاه‌ها
می‌گفتند. زمان زیادی از این جدل نگذشت که خبر تعطیلی دانشگاه‌ در
فضای مجازی و سپس در خبرگزاری‌های داخلی منتشر و خیال همه‌ی
دانشجویان راحت شد.
یک روز پس از تعطیلی دانشگاه، بدون اطلاع قبلی مسئولین خوابگاه به
دانشجویان چند ساعت فرصت دادند تا خوابگاه‌ها را ترک کنند. این
تعطیلی بدون اطلاع قبلی موجب نگرانی دانشجویان غیربومی
دانشگاه کردستان شد و موجی از گرانی بلیط وسایل نقلیه عمومی را نیز به
همراه داشت.