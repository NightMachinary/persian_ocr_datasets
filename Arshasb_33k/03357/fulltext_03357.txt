3357
کسانی تند و تلخ به کی‌روش تاختند. عملکرد جانشینان این دو ستاره
اما آن قدر ستودنی بود که حتی منتقدان قبل از جام هم ترجیح دادند
خیلی یادشان نیاید که تا چه اندازه با سرمربی پرتغالی تندی کردند.
هیچ تورنمنتی را نمی‌شود مثال زد که همه روی لیست نهایی مسافران و
ترکیب تیم توافق کرده باشند، همیشه حرف‌هایی وجود داشت، از
تمایلات رنگی سرمربی تا بازیگوشی یک بازیکن و حتی سفارش عمو و
مدیرعامل و ... .
شاید بتوان همه مردم جهان را در مورد این که اول مرغ به وجود آمد یا
تخم‌ مرغ متقاعد کرد اما هرگز نمی‌شود 30 بازیکن را به اردوی تیم ملی
دعوت کرد که همه روی آن توافق داشته باشند. همیشه بازیکنانی
هستند که به نظر حق‌شان بود که در تیم‌ ملی باشند اما یک نفر دیگر جایشان را
گرفته است. من هم اگر جای اسکوچیچ بودم وریا را به مهدی شیری
ترجیح می‌دادم همان طور که فکر می‌کنم حامد لک از رشید مظاهری
برای حضور در اردوی تیم‌ ملی سزاوارتر است اما آیا این اختلاف نظر و
سلیقه دلیل می‌شود که بدون سند و مدرک ادعا کنم لابد اسکوچیچ از
دلال‌ها پول گرفته که یکی را دعوت کند و دیگری را نه؟ آیا عدم دعوت
از وریا غفوری ریشه در سیاست دارد؟ نمی‌دانم!
مربیان فوتبال، نه الگوی اخلاق هستند و نه مدعی عرفان. در جامعه‌ای که
بسیاری از مدعیان اخلاق و کسانی که دیگران را به قناعت و تقوا دعوت