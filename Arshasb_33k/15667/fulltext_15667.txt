15667
بازگشت به برنامه پنج ساله پیش نیست.
وی در جریان سخنرانی در جمع سفرای اتحادیه اروپا در سراسر جهان
گفت: ائتلاف ما بر مبنای تاریخ و ارزش‌های مشترک است. ائتلاف ما بر
مبنای درک مشترک و متقابل در جریان همکاری با یکدیگر برای ساخت
جهانی قوی‌تر، صلح‌آمیزتر و موفق‌تر قرار دارد.
وی افزود: این اهداف همیشه پابرجا خواهند بود. اما با توجه به تغییر
چشم‌انداز جهانی، معتقدم که اکنون زمان آن رسیده که یک برنامه
ترانس آتلانتیک جدید متناسب با جهان امروز شکل بگیرد.
اورسولا فون در لاین به جو بایدن، رئیس جمهور منتخب آمریکا و
کامالا هریس، مهاونش به خاطر پیروزی در انتخابات سه نوامبر
تبریک گفت اما به دونالد ترامپ، رئیس جمهور در حال کناره‌گیری
آمریکا که شکست خود در برابر رقیبش را نپذیرفته هیچ اشاره‌ای
نکرد.
یکی از مقامات اتحادیه اروپا اعلام کرده که رهبران 27 کشور عضو
اتحادیه اروپا به زودی درباره جان تازه بخشیدن به روابط ترانس
آتلانتیک و تقویت گفت‌وگوهای سیاسی با بایدن به ویژه در خصوص
مبارزه با پاندمی کووید 19، تغییر آب و هوا، رفع تنش‌های تجاری،
دفاع از نهادهای چند حزبی که غالبا مورد حمله ترامپ قرار می‌گرفتند
و همچنین همکاری در زمینه امنیت بین‌المللی مذاکره خواهند کرد.