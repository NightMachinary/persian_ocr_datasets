16547
هسته‌ای تصریح کرد: رئیس جمهور آمریکا در طول این چند سال
کارهای عجیب و غریب زیاد داشته و این نگرانی را به وجود آورده است
که حتی در چند روز مانده به اتمام ریاست جمهوری‌اش هم ممکن است
کارهای پیش بینی نشده‌ای انجام دهد.
وی افزود: اما با توجه به فضای کنونی بین‌المللی از جمله در آمریکا نسبت
به تصمیمات و اقدامات احتمالی ترامپ در روزهای پایانی
مسئولیتش، شخصا بعید می‌دانم ترامپ به خصوص در موضوع اقدام
هسته‌ای، نگرانی‌ساز باشد. گرچه به دلیل غیرقابل پیش‌بینی بودن او
نباید هیچ موضوعی را منتفی دانست، ولی او به این سمت نخواهد رفت.
اگرچه باید هوشیاری خود را حفظ کنیم.
سفیر و نماینده دائم ایران در سازمان ملل متحد در گفت و گو با سایت
شورای راهبردی روابط خارجی در همین حال درباره تحرکات
نظامی آمریکا در خلیج فارس گفت: این که شیطنت دیگری صورت
گیرد، باید هوشیاری و آمادگی لازم را داشته باشیم؛ البته استنباط
شخصی‌ام این است که در این حوزه هم اتفاقی نخواهد افتاد.
تخت‌روانچی در تحلیل رویکرد راهبردی دولت بعدی آمریکا در
قبال ایران تصریح کرد: دولت‌های مختلف در آمریکا، چه دموکرات
چه جمهوری خواه، سیاست‌های بین‌المللی‌شان تفاوت چندانی با هم
ندارد.