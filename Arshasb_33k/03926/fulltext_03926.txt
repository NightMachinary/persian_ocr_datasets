3926
تصویب قانون مالیات بر خانه های خالی که چهارشنبه هفته گذشته از
سوی مجلس شورای اسلامی انجام شد، به شکل آرامش نسبی بازار
اجاره خود را نشان داده اما قیمت ها در بخش فروش، کاهش چندانی
نیافت.
از طرف دیگر اعلام اخباری مبنی بر گشایش اقتصادی و تمهیداتی
برای کاهش نرخ ارز به شکل سردرگمی متعاملین در بازار مسکن بروز
کرد. کاهش قیمت دلار و رسیدن آن به کانال 20 هزار تومان این انتظار
افت قیمت را در طرف تقاضای بازار مسکن ایجاد کرد. در سوی مقابل،
فروشندگان تا رسیدن به یک وضعیت با ثبات، معاملات خود را معلق
کردند.
رابطه الاکلنگی بورس با مسکن
یکی دیگر از اهرم های اثرگذار در معاملات املاک، بازار بورس است که
رابطه الاکلنگی با یکدیگر دارند؛ به طوری که عبور شاخص بورس از
کانال دو میلیونی به شکل افت معاملات مسکن خود را نشان داد. هرچند
اعلام خبر عدم عرضه دارادوم با ایجاد صفهای میلیونی فروش و به تبع آن
افت شاخص همراه بود اما اعلام مجدد خبر عرضه دارادوم در هفته اول
شهریور ماه دوباره بورس را سبزپوش کرد.
البته رشد بازار سهام به طور کلی برای بازار مسکن مفید است؛ زیرا
بسیاری از سهامداران برای در امان بودن از ریسک های احتمالی بازار