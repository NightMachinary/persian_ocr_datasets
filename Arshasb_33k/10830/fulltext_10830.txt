10830
تماس تلفنی سران آمریکا، روسیه و عربستان درباره پیمان نفتی
به گزارش ایسنا، ملک سلمان، دونالد ترامپ و ولادیمیر پوتین بر
اهمیت همکاری میان کشورهای تولیدکننده نفت برای حفظ
بازارهای انرژی و حمایت از رشد اقتصاد جهانی تاکید کردند. این سه
کشور در حدود 40 درصد از عرضه جهانی نفت سهم دارند.
اوپک، روسیه و گروهی از تولیدکنندگان که به اوپک پلاس معروف
هستند، روز پنج شنبه با کاهش تولید خود به میزان بیش از یک پنجم
موافقت و اعلام کردند که انتظار دارند آمریکا و سایر تولیدکنندگان
به تلاشهای آنها در تقویت قیمتها و حمایت از ثبات بازار بپیوندند که از
پیامدهای شیوع ویروس کرونا بر تقاضا به شدت لطمه دیده است.
بر اساس گزارش رویترز، پس از جنگ قیمت 31 روزه میان عربستان
سعودی و روسیهبر اساس این مذاکرات، اوپک پلاس موافقت کرده
است تولیدش را مجموعا 10 میلیون بشکه در روز کاهش دهد. این دو
تولیدکننده بزرگ هر یک تولیدشان را به حدود 8.5 میلیون بشکه در
روز محدود خواهند کرد.
وزیران انرژی گروه جی 20 هم قرار است روز جمعه در یک کنفرانس
ویدیویی به بررسی اقدامات بیشتر برای ثبات قیمتهای نفت بپردازند.
تماس تلفنی سه‌جانبه آل خلیفه، ترامپ و نتانیاهو
به گزارش ایسنا، خبرگزاری رسمی بحرین (بنا) گزارش داد که حمد بن