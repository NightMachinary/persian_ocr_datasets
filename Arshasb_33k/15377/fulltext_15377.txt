15377
در این سلسله گفت‌وگوها، روح‌الله شمسی‌زاده (مجسمه‌ساز،
پژوهشگر و مدرس دانشگاه) به گفت‌وگو و تبادل نظر با هنرمندان و
صاحب‌نظران این حوزه می‌پردازد.
مستندسازی از شرایط روز و تبیین سیر تکوینی آثار هنرمندان و
همچنین ایجاد بستر گفت‌وگو با صاحب‌نظران پیرامون مباحث
مرتبط با مجسمه‌سازی از اهداف اصلی این برنامه عنوان شده است.
بر این اساس، دومین گفت‌وگوی این برنامه با سیدمجتبی موسوی
(مدیر هنری، مجسمه‌ساز و مدرس دانشگاه) انجام می‌شود.
موسوی فارغ‌التحصیل کارشناسی مجسمه‌سازی از دانشکده
هنرهای زیبا دانشگاه تهران است. برگزاری 9 دوره سمپوزیوم
بین‌المللی مجسمه‌سازی و شش دوره بینال مجسمه‌سازی شهری و
سیاست‌گذاری رویدادها و فراخوان‌های مرتبط با حضور مجسمه در
شهر، برنامه‌ریزی و راه‌اندازی موزه مجسمه، موزه مشاهیر، موزه
علی‌اکبر صنعتی، رویدادهای فستیوالی و ... در کارنامه حرفه‌ای این
هنرمند دیده می‌شود.
این گفت‌وگو ساعت 18:30 روز سه‌شنبه (20 خرداد ماه) به‌ صورت
زنده از صفحه اینستاگرام انجمن هنرمندان مجسمه‌سازان ایران
برگزار می‌شود.
اولین گفت‌وگوی این برنامه با هادی عرب نرمی، مجسمه ساز و مدرس