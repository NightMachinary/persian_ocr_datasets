693
به گزارش ایسنا سردار محمد شرفی در این باره اظهار کرد: متاسفانه روز
گذشته در پی سهل انگاری کارگران در عملیات ایزوگام، گنبد مسجد
«مالک اشتر» ستاد فرماندهی ناجا دچار حریق و آتش سوزی شد.
وی با بیان اینکه بلافاصله با حضور عوامل آتش نشانی، اطفای حریق
صورت گرفت، افزود: خوشبختانه این حادثه تلفات جانی نداشت.
جانشین معاون هماهنگ کننده ناجا گفت: با توجه به اینکه پوسته
بیرونی گنبد از جنس فایبرگلاس بوده، طی عملیات ایزوگام و در پی
سهل انگاری و خطای انسانی این حادثه رخ داده است، با
پیمانکارمذاکره و عملیات طراحی و بازسازی گنبد مسجد آغاز شده
است؛ البته بنای داخلی و بیرونی مسجد مالک اشتر، جزپوسته بیرونی
گنبد به هیچ عنوان آسیب ندیده است.