1061
جزایری در ادامه با اشاره به برنامه‌های دانشگاه علوم پزشکی در
خصوص بیماری کرونا، بیان کرد: تکمیل غربالگری مرحله سوم،
انجام واکسیاسیون آنفلوآنزا، انجام مشاوره اختصاصی سلامت
روان و تغذیه برای بیماران مبتلا به کرونا و انجام سرواپیدمیولوژی
نمونه‌های استان از مهم‌ترین این برنامه‌ها است.
معاون بهداشتی دانشگاه علوم پزشکی شهرکرد در خصوص مصوبات
جلسات بیستم تا بیست و پنجم ستاد کرونای چهارمحال و بختیاری،
یادآور شد: این جلسات مجموعا 78 مصوبه داشت که از این تعداد 20
مصوبه در حال انجام و تنها 8 مصوبه اجرایی نشده است، دورکاری
ادارات و پروتکل‌های تعیین شده برای فعالیت ناوگان حمل و نقل
عمومی از مصوباتی بود که به درستی اجرا نشد، کمترین میزان رعایت
پروتکل‌ها در ناوگان حمل و نقل عمومی است.
وی در خصوص مصوبات جلسه ستاد کرونا برای اعمال محدودیت
برای فعالیت برخی از صنوف و سازمان‌ها، بیان کرد: 561 رستوران
پس از مصوبه به صورت بیرون‌بر فعالیت کردند، همچنین 212
قهوه‌خانه، 560 آرایشگاه زنانه، 114 سالن بدنسازی، اتحادیه فرش
دستباف و 46 گیم‌نت پس از این مصوبه تعطیل شدند، اما تعداد
محدودی نیز به این مصوبه بی‌اعتنایی کردند که باید برخورد لازم با
آن‌ها صورت بگیرد، بازارهای روز نیز تعطیل نشدند.