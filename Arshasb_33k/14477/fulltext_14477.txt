14477
حاجیان پلیس را یار مهربان و مقتدر مردم برشمرد و گفت: این پلیس با
مردم مهربان بوده و با هنجارشکنان و مجرمان با اقتدار برخورد خواهد
کرد.
سخنگوی ناجا امنیت را بستر ساز توسعه فرهنگی توصیف کرد و گفت:
برای ترویج و تبلیغ دین هم ما به امنیت نیاز داریم و امروز امنیت جزو
جدایی ناپذیر زندگی مردم است. مردم نیز انتظار دارند که نیروی
انتظامی در چارچوب قانون و مقررات از آنان حمایت کند.
سخنگوی نیروی انتظامی امنیت را حق مردم برشمرد و گفت: پلیس
اجازه نخواهد داد که این حق از مردم سلبشود و افراد قانون گریز آن را
تحت تاثیر اقدامات هنجارشکنانه خود قرار دهند.
وی با اشاره به راه اندازی سامانه پلیس من نیز گفت: با استفاده از این سامانه
ها به دنبال افزایش هوشمندسازی و ارتقای ارائه خدمات غیر
حضوری به شهروندان هستیم.
وی با اشاره به شمار شهدا و جانبازان نیروی انتظامی در مسیر مبارزه با
مواد مخدر گفت: امروز با اقداماتی که پلیس ایران انجام می دهد نه فقط
مردم کشورمان بلکه جامعه جهانی نیز بهره می برند. مبارزه ما با مواد
مخدر از جهان در برابر خطر اعتیاد به مواد مخدر محافظت می کند.
وی اضافه کرد: امروز قدرت پلیس در خارج از کشور نیز وجود دارد
که توسعه استرداد افراد و مجرمان ایرانی از نشانه های آن است.