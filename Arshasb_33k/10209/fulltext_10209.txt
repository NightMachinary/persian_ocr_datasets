10209
وی با اشاره به ورودی‌های شهر قزوین، اظهار کرد: ورودی شهر در
شأن قزوین نیست و زیباسازی شهری در قزوین جدی گرفته نشده است،
تنها آثار قابل معرفی ما آثار مربوط به گذشتگان است و خودمان آثار
درخوری ایجاد نکردیم.
سیاهکلی خاطرنشان کرد: هنگام ورود به قزوین ورودی شهر
مشخص نیست و اگر به تابلوهای راهنمایی توجه نکنیم از قزوین رد
می‌شویم، در حال که ورودی باید به‌گونه‌ای باشد که مسافران و عبور
کنندگان را تحریک کند و به شهر بکشاند، این ورودی در هیچ سمتی در
نظر گرفته نشده است و چیزی شما را به داخل قزوین هدایت نمی‌کند.
وی عنوان کرد: چهارراه ولیعصر یکی از ورودی‌های شهر و
پرترافیک‌ترین نقطه شهر است که زیبایی ندارد و در مورد آن فکری
نشده است، در مقابل در غرب شهر پلی زدیم که کاربرد ندارد و هر دقیقه یک
ماشین از آن عبور می‌کند.
نماینده مردم قزوین، البرز و آبیک با تأکید بر ضرورت همکاری
شهرداری با سایر دستگاه‌های اجرایی استان، یادآور شد: ما به‌عنوان
مجمع نمایندگان استان آمادگی داریم فصل الخطاب شورا و دیگر
ادارات را برقرار کنیم، اگر با میراث فرهنگی مشکل‌دارید جلسه
می‌گذاریم تا مشکل حل شود، نیازی نیست مشکلات به خارج از استان
برده شود همچنین در جهت اصلاح قوانین و مقررات آمادگی داریم.