4794
امسال حریقی در جنگلهای آذربایجان غربی گزارش نشده است
قاسمی در گفت وگو با ایسنا افزود: باتوجه به اینکه در روزهای اخیر در
بخش های از کشور شاهد آتش سوزی هایی در مراتع و جنگلها بودیم
،خوشبختانه درسال جاری هیچ یک از جنگل ها و مراتع استان دچار
حریق نشده اند.
وی بااشاره به اینکه 101 هزار هکتار از اراضی استان را جنگل ها تشکیل
می دهند، تصریح کرد: در سال گذشته 7مورد آتش سوزی در جنگل
های سردشت، پیرانشهر و بخشی از مهاباد گزارش شد که مساحت این
آتش سوزی 15هکتار اعلام شد.
قاسمی با تاکید بر اینکه با وجود کمبود تجهیزات و نیروی انسانی آماده
مقابله با هرگونه آتش سوزی احتمالی در جنگل های استان هستیم،
خاطرنشان کرد: باتوجه به اینکه دهیارها و شوراهای روستایی
نزدیک به جنگل ها هستند امسال سازمان، کلاس های آموزشی اطفای
حریق در روستاهای نزدیک جنگل از جمله در سلماس، ارومیه،
سردشت، پیرانشهر و مهاباد برگزار کرد.
سرپرست منابع طبیعی و آبخیزداری آذربایجان غربی یاد آورشد:
تجهیزات اطفای حریق توسط سازمان خریداری شده و در هفته جاری
در اختیار دهیاران نزدیک به مناطق جنگلی قرار می گیرد تا در زمان آتش
سوزی احتمالی بکار گرفته شود.