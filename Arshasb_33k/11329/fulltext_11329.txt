11329
توزیع 97 هزار دوز واکسن آنفلوآنزا در بین گروه‌های هدف در استان
اصفهان
رضا فدایی در گفت و گو با ایسنا، اظهار کرد: توصیه می کنم افراد مبتلا به
بیماری های مزمن مثل دیابت و فشار خون که سهمیه دولتی واکسن
آنفلوآنزا به آنها تعلق نگرفته بود باتوجه به توزیع واکسن در دو
داروخانه دولتی امام سجاد(ع) و شهید منتظری اصفهان برای دریافت
این واکسن و تزریق آن مراجعه کنند.
وی با بیان اینکه هنوز برای تزریق واکسن آنفلوآنزا دیر نشده است،
افزود: با توجه به هزینه حدود 190 هزار تومانی واکسن آنفلوآنزا، اگر
برای بیماران زمینه ای مقدور است بهتر است این واکسن را خریداری و
تزریق کنند.
مسئول بیماری های واگیر مرکز بهداشت اصفهان خاطرنشان کرد: در
حال حاضر واکسن آنفلونزا در دو داروخانه آموزشی امام سجاد(ع)
و شهید منتظری اصفهان با ارائه نسخه پزشک و فقط برای افراد دارای
بیماری زمینه‌ ای توزیع می‌شود.
وی به توزیع97 هزار دوز واکسن آنفلوآنزا برای گروه های هدف
همچون مادران باردار، افراد تحت شیمی درمانی، چند بیماری خاص
مثل هموفیلی و ام اس اشاره کرد و گفت: واکسن آنفلوآنزا برای بیماران
ام اس همچنان درحال توزیع است.