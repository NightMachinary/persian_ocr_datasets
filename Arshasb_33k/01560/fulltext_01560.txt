1560
بخش خصوصی هستند. در نتیجه، با اجرای پروتکل های بهداشتی و
کاهش میزان مسافر آنها به دلیل رعایت فاصله گذاری اجتماعی،
معیشت شان به شدت تحت تاثیر قرار خواهد گرفت. معاون وزیر کشور
افزود: به همین دلیل، به ستاد ملی مقابله با بیماری کرونا در جلسه روز شنبه
پیشنهاد خواهیم کرد که ارایه بسته های معیشتی برای آنها پیش بینی
شود. وی بازنگری در نرخ بلیت‌ها یا ارایه امکانات و تسهیلاتی از سوی
دولت به رانندگان بخش خصوصی ناوگان حمل و نقل عمومی را از دیگر
راهکارهای پیشنهادی برای جبران خسارتهای آنان در مدت اجرای
طرح فاصله گذاری بیان کرد. جمالی نژاد با اشاره به محدودیت های
موجود در اجرای طرح نوسازی ناوگان حمل و نقل عمومی کشور،
گفت: قرار شد از ستاد ملی مدیریت بیماری کرونا بخواهیم کمک کند تا
اتوبوس های جدیدی خریداری و به حمل و نقل عمومی بویژه در
کلانشهرها افزوده شود. معاون وزیر کشور ضمن تقدیر از تلاشهای
همه فعالان حوزه سلامت عمومی، از کارکنان اجرایی بخش های
خدمات شهری و همچنین، غسالها، پاکبانها و ناوبران حمل و نقل
عمومی نیز به عنوان افرادی یاد کرد که در خط مقدم مقابله با بیماری
کرونا قرار دارند و باید برای حفظ سلامت آنها تدابیر لازم اتخاذ شود.
وی در این زمینه از جان باختن 14 تاکسیران و ابتلای 122 تن دیگر به
بیماری کرونا در هفته های اخیر خبر داد. رئیس شورای عالی ترافیک