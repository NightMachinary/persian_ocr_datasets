3781
در ادامه ضمن اعلام آمادگی بنیاد شهید و امور ایثارگران برای تسریع
در به نتیجه رسیدن وضعیت شهدای سلامت، گفت: با تدبیری که مقام
معظم رهبری فرمودند و تعیین مصداق شهدای سلامت را به ستاد ملی
مبارزه با کرونا محول کردند و بنابر دستورالعملی که در نشست قبل
تصویب شد، مسیر هموارتر شده است. دکتر سعید نمکی، وزیر
بهداشت، درمان و آموزش پزشکی نیز در این نشست تکریم شهدا را
تکریم ساختارهای قدرتمند نظام اسلامی خواند و گفت: در مقابل
بی‌حرمتی به شهدا لرزان کردن پایه‌های حکومتی است که مبتنی بر
خون این شهدا ایستاده است. وزیر بهداشت، درمان و آموزش پزشکی
با بیان اینکه شهید در ایستگاهی از معنویت و نزدیکی به خداوند
می‌ایستد که نیازمند هیچ تکریمی نیست، اضافه کرد: هیچ شهیدی
نیازمند تکریم و بزرگداشت توسط هیچ بنده خاکی نیست، زیرا او بر
سفره‌ای می‌نشیند که جایگاه اولیا‌الله است. شهدا در اوج رستگاری
هستند و این ما هستیم که به آن‌ها نیازمندیم. دکتر نمکی با تأکید بر
جایگاه معنوی شهید و درجه بالای مقام شهادت، عنوان کرد: مقام و
عنوان شهید درجه‌ای است که در یک نظام اعتقادی نمی‌توان به هر کسی
داد و تلاش بنده برای اعطای نام شهید به همکارانم در راه مبارزه با کرونا،
دریافت همین مقام معنوی است. خود من در سفرهای استانی اول سراغ
گلزار شهدا و عرض ارادت به این عزیزان می‌روم. تلاش هر روزه ما در هر