29637
باید بیشتر به حریم خصوصی توجه شود،‌ افزود: اگرچه در این زمینه
قوانینی وجود دارد، اما کفایت نمی‌کند، خصوصا در زمینه
جرم‌شناسی. مجلس و شورای عالی فضای مجازی باید بیشتر به این
موارد ورود کرده و قوانین لازم را تبیین کنند. مردم هم باید نسبت به این
موضوع آگاهی مناسب را پیدا کنند.
فیلترینگ تلگرام،واتس‌اپ را به پیام‌رسان پایه مردم تبدیل کرد
الفت‌نسب با بیان اینکه بعد از فیلتر شدن تلگرام، واتس‌اپ تبدیل به
پیام‌رسان پایه برای مردم ما در ایران شده است، افزود: در دنیا شاید تغییر
دادن پیام‌رسان‌ کار سختی نباشد و کاربران به هر پیام‌رسانی که
بخواهند مهاجرت کنند،‌ اما این کار با توجه به فیلترینگ تلگرام و حتی با
وجود پیام‌رسان‌های ایرانی، برای ما هنوز مقداری سخت است.
بنابراین احتمالا واکنش‌ها به مساله واتس‌اپ در کشور ما مقداری
کمرنگ‌تر باشد، با این دید که اگر بخواهند واتس‌اپ را حذف کنند،
باید سراغ کدام پیام‌رسان ایرانی بروند که همه‌گیری داشته باشد؟ این
مشکل وجود دارد که اگر کاربری بخواهد سراغ یک پلتفرم ایرانی
برود، آن پیام‌رسان چقدر در میان مردم نصب شده است؟
وی با بیان اینکه پلتفرم‌ها باید یک سری زیرساخت داشته باشند که این
زیرساخت‌ها توسط حاکمیت‌ها تامین می‌شود، گفت: این
زیرساخت‌ها مانند اتوبان است، زمانی که می‌خواهید مسیری را طی