3151
وی با اشاره به اینکه سعی داریم از ظرفیت دانشگاه‌ها و مراکز پژوهشی
استفاده کنیم، افزود: پژوهشگاه قوه قضاییه نقش واسطه‌گری بین
مراکز علمی و قوه قضاییه را ایفا می‌کند.
علم الهدی در ادامه عنوان کرد: ما از پایان‌نامه‌ها و رساله‌های دکتری در
جهت رفع نیازهای قوه قضاییه حمایت کرده و دانشگاه‌ها نیز
می‌توانند از ظرفیت دستگاه قضا در زمینه شرکت در کارگاه‌های علمی
و پژوهشی و همچنین بازدید از مراکز قضایی بهره‌مند شوند.
رییس پژوهشگاه قوه قضاییه با اشاره به ارتباط دانشجویان حقوق با قوه
قضاییه، گفت: این ارتباط دو سویه با دستگاه قضا، نه تنها مطالبه استادان و
دانشجویان بوده بلکه یک نیاز محسوب می‌شود تا دانشگاهیان، دانش
حقوق خود را به صورت کاربردی مشاهده کنند.
وی با بیان اینکه رویکرد جدید قوه قضاییه، افزایش ارتباط با نهادهای
علمی و استفاده از ظرفیت آنها است، گفت: باید در جهت تقویت و
کاربردی شدن پژوهش‌ها و ارتباط با نهادهای علمی گام‌های
موثرتری برداریم.
رییس پژوهشگاه قوه قضاییه با بیان اینکه رویکرد این پژوهشگاه
مدیریت پژوهشی است، افزود: تلاش ما این بوده که با مراکز آموزشی و
پژوهشی مکاتبه کرده و از آنها در امور پژوهشی حداکثر استفاده را
داشته باشیم.