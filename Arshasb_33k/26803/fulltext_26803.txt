26803
دارد که دو روستای این محدوده در حریم و بستر تالاب هستند و علیرغم
وجود طرح هادی، نمی توانیم پروانه فعالیت صادر کنیم.
بخشدار مرکزی بندرانزلی ادامه داد: از 19 روستای غرب شهرستان،
12 روستا در حریم تالاب قرار دارند و مشکل طرح هادی در این
روستاها نیز مشاهده می شود.
قاسمی، با بیان اینکه دو دهیاری دارای ایستگاه آتش نشانی هستند،
تصریح کرد: در این دو روستا نیز به دلیل اینکه در حریم و بستر تالاب
واقع هستند، درآمد حاصل از صدور پروانه بسیار پایین است و حتی
برای پرداخت حقوق آتش نشانان در مضیقه هستیم، اما این مسئله باعث
نشده در فعالیت های محوله، کم کاری داشته باشیم.
بابک صیاد، رئیس شبکه بهداشت و درمان شهرستان بندرانزلی نیز در
این جلسه، یادآور شد: در روزهای کرونایی استفاده از ماسک را
فراموش نکنیم و حتما در مکان های سرپوشیده، تهویه هوا را مورد
توجه قرار دهیم.
وی با تاکید بر اینکه عدم توجه به استفاده از ماسک بعد از دوران قرنطینه
یکی از مهمترین عوامل در گسترش مجدد کرونا بود، اظهار کرد: همه
باید خود را ملزم به استفاده از ماسک کنند؛ البته استفاده از ماسک سه لایه و
جراحی ضروری نیست، بلکه ماسک های پارچه ای و دست دوز نیز که
صورت را به خوبی بپوشاند، می تواند موثر باشد.