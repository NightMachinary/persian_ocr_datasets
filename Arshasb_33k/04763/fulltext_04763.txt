4763
دارد، افزود: ریشه‌کنی بروکراسی اداری، رشوه و مفاسد اقتصادی و
تسریع در خدمت‌رسانی به مردم از برکات امر به معروف مسئولان است.
با توجه به اینکه در این حوزه امر به معروف، مردم با مراجع قدرت روبرو
هستند نیاز به حمایت ویژه ستاد، رسانه‌ها و مسئولان ارشد دارند.
معاون اجتماعی و مطالبه‌گری ستاد امر به معروف و نهی از منکر گیلان
گفت: باید با همکاری اصحاب رسانه و اهالی هنر کاری کنیم که مردم
بدون هیچ دغدغه‌ای در حوزه امر به معروف مسئولان پیشگام شده و
فرهنگ و گفتمان مطالبه‌گری به فرهنگ عمومی جامعه تبدیل شود.
علیزاده، با تاکید بر اینکه در ستاد امر به معروف و نهی از منکر گیلان
رویکردمان مطالبه‌گری برای رفع مشکلات مردمی و پیشرفت و تعالی
روزافزون و جبران عقب‌ماندگی‌های گیلان است، تصریح کرد: از
همه علاقمندان برای تشکیل و دریافت مجوز گروه های جهادی امر به
معروف و نهی از منکر دعوت می‌کنیم.
وی از مسئولان رسانه ملی خواست تا با حمایت از تولید آثار فاخر
رادیویی و تلویزیونی در حوزه مطالبه‌گری با هدف تحقق فریضه‌های
الهی امر به معروف و نهی از منکر تلاش مضاعف شود و خاطرنشان کرد:
هنرمندان و اصحاب رسانه را دو بازوی قدرتمند ستاد امر به معروف در
حوزه گفتمان‌سازی می‌دانیم.