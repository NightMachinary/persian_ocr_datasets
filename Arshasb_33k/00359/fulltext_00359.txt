359
یعنی، هرگز به زندگی بازنخواهد گشت. وقتی پزشکان این خبر را به
پدر و مادر آدلیا اعلام کردند، دنیا روی سرشان خراب شد؛ چرا که برای
پدر و مادر چه خبری می‌تواند تلخ‌تر و غم‌انگیزتر از مرگ تنها
جگرگوشه‌شان باشد؟ پزشکان اما می‌گفتند که هنوز برای اهدای
اعضای بدن او زمان هست و می‌شود با این کار جان چند بیمار نیازمند را
نجات داد.
مادر آدلیا می‌گوید: «قبلا در روزنامه‌ درباره اهدای عضو زیاد
خوانده بودم و از طریق همین خبرها با اهدای عضو آشنا شدم اما هرگز
تصور نمی‌کردم که روزی خودم هم در چنین شرایطی قرار بگیرم اما
وقتی این اتفاق افتاد با خودم گفتم، من از خواندن همین خبرها با اهدای
عضو آشنا شدم و حالا شاید کسی خبر اهدای اعضای دخترم را بخواند و
اگر خدای ناکرده در چنین شرایطی قرار بگیرد، بتواند تصمیم درست
بگیرد.»
به این ترتیب بود که پدر و مادر داغدار آدلیا یکی از تلخ‌ترین
تصمیمات زندگی‌ خود را گرفتند و قبول کردند که اعضای بدن تنها
فرزندشان اهدا شود.
به‌گفته دکتر ساناز دهقانی، عضو شورای پیوند ارگان، بافت و سلول
دانشگاه علوم پزشکی تهران، با اعلام رضایت پدر و مادر آدلیا، پیکر
نحیف و بی‌جان دختربچه 3ساله به اتاق عمل منتقل و کلیه‌ها و کبد او به