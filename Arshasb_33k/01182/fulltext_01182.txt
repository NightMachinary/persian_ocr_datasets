1182
به گزارش ایسنا، آژانس بین‌المللی انرژی اتمی روز پنجشنبه به
خبرگزاری ترند اطلاع داد که این آژانس به فعالیت‌های پادمانی خود
در ایران و سایر نقاط جهان ادامه می‌دهد.
آژانس بین‌المللی انرژی اتمی اعلام کرد که این آژانس در حال رصد
شیوع ویروس کرونا در جهان است اما حتی برای یه دقیقه نیز از
فعالیت‌های راستی‌آزمایی خود دست نخواهد کشید.
آژانس‌های اطلاعاتی آمریکا از نوامبر درباره کرونا هشدار داده
بودند؛ ترامپ آن را نادیده گرفت
به گزارش ایسنا، به نقل از شبکه خبری سی‌ان‌ان، اگرچه تاریخ دقیق
نخستین گزارش هنوز مشخص نیست اما منابع به شبکه سی‌ان‌ان گفتند
که اطلاعات در ماه نوامبر جمع‌آوری شدند و در هفته‌های بعد از آن
هشدارهای اولیه درباره جدیت بالقوه شیوع ویروس کرونا در
آمریکا ارائه شد.
اطلاعات اغلب تنها زمانی به مقامات عالی رتبه دولت ابلاغ می‌شوند که
تحلیل‌گران و مقامات به آستانه مشخص اطمینان درباره
ارزیابی‌هایشان رسیده باشند. سوم ژانویه نخستین روزی بود که
گزارش اطلاعاتی روزانه دونالد ترامپ، رئیس جمهوری آمریکا
شامل داده‌های جامعه اطلاعاتی آمریکا درباره شیوع ویروس
کرونا در چین و شیوع بالقوه آن در کشورهای دیگر از جمله آمریکا