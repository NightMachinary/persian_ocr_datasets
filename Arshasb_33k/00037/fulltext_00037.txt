37
نماینده مردم شهر بابک در مجلس شورای اسلامی ادامه داد: قرار است
طراحان طرح جدید با طراحان طرح مجلس دهم نشستی بگذارند و در
این زمینه همفکری کنند تا ما دو قانون در دو مقطع تصویب نکنیم. علاوه
بر این طرح مجلس دهم که از سوی شورای نگهبان اعاده شده به قوت
خود باقی است اما می‌توانیم آن را مدتی نگهداریم که با طرح جدید
تلفیق شود تا نهایتا آنچه که به صلاح کشور، مردم و حوزه صنعت است را
به عنوان خروجی این مصوبات شاهد باشیم.
رضاحسینی یادآور شد: ما هفته گذشته در کمیسیون صنایع مفصلا در
این زمینه بحث کردیم آقای فرهنگی از طراحان طرح قدیم از این طرح
دفاع کرد و طراحان طرح جدید نیز مواردی را مطرح کردند که سعی
می‌کنیم دیدگاه‌ها را به یکدیگر نزدیک کنیم تا خروجی خوبی را داشته
باشیم.
این عضو هیات رییسه کمیسیون صنایع و معادن مجلس شورای
اسلامی ادامه داد: ما در کشور قانون کم نداریم بلکه مشکل ما عدم اجرای
صحیح قانون است. تلاش ما این است که در این زمین کار کارشناسی
انجام دهیم شاید به نوعی بتوانیم این دو طرح را با یکدیگر ادغام کنیم
چرا که نمی‌خواهیم صرفا قانون تصویب کنیم.
20 طرح حوزه فوتونیک و لیزر حمایت شدند
به گزارش ایسنا، بر اساس فراخوان‌های اعلام شده از سوی این ستاد،