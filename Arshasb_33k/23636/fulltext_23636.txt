23636
بود یا برجسته نمی‌شد. یکی از این تضادها عدم تمایز میان دو مفهوم گناه و
جرم بود. در پاییز سال 1397، در همین زمینه یادداشتی در روزنامه
ایران نوشتم که تندروهای اصولگرا عصبانی شدند و یادداشت را
نخوانده تیغ تکفیر را از نیام قدرت کشیدند و فریاد برآوردند که چه
نشسته‌اید که می‌خواهند حرام خدا را حلال کنند. آن یادداشت تحت
عنوان دوربرگردان فرهنگی بود که در پی مرگ و مسمومیت تعداد
زیادی از مردم به دلیل مصرف متانول به جای الکل رخ داده بود. در آن
یادداشت آورده بودم که:
«در 45 روز گذشته 959 نفر بر اثر مصرف مشروبات الکلی که ظاهرا
حاوی الکل متانول بوده است دچار مسمومیت‌های شدید شده‌اند. از
میان افراد مسموم 92 درصدشان مرد و 8 درصد زن هستند که
فوت‌شدگان نیز برحسب جنسیت به همین نسبت هستند. همچنین
اکثریت آنان شامل جوانان 21 تا 30 سال می‌شوند که قابل توجه است.
جالب است که این اتفاق در ماه محرم و صفر رخ داده که حتی اگر میزان
مصرف کمتر نشده باشد، بعید است که اضافه شده باشد. ولی حجم و تعداد
مسمومان به طرز معناداری بیش از گذشته است. از این تعداد 84 نفر فوت
شده‌اند، 305 نفر به مرحله دیالیز رسیده‌اند و اعضای داخلی بدن‌شان
دچار مشکلات حاد شده است و 27 نفر نیز نابینا شده‌اند. اینها عمدتا در
چند استان محدود کشور رخ داده است. البرز، هرمزگان و خراسان