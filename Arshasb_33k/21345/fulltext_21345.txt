21345
نوش آباد تصریح کرد: حضور مردم به ویژه نسل جوان در تشکل‌ها و
مشارکت در امور اجتماعی مهمترین سرمایه اجتماعی است که در
کشورهای توسعه یافته به آن توجه ویژه و جدی می‌شود زیرا نهادینه
کردن مشارکت اجتماعی سبب ارتقای سرمایه اجتماعی می‌شود.
وی تاکید کرد: تشکل‌های اجتماعی بر اساس دغدغه‌ها و نیازهای
جامعه شکل می‌گیرد و برآیند توجه و نیاز تک‌تک افراد جامعه است.
حضور سازمان‌های مردم نهاد را به واسطه نقشی که در جلب مشارکت
اجتماعی شهروندان و بلوغ فکری و عملی اجتماع دارند باید الفبای
مردم سالاری دانست.
مدیر مجموعه باستانی شهر زیر زمینی نوش آباد گفت: پیشرفت و
توسعه همه جانبه کشورها نیازمند بهره‌گیری از استعداد، توان و
حضور فعالانه و مطالبه‌گری تشکل‌های مردم نهاد است که برخاسته از
بطن مردم هستند. تحکیم و تثبیت سرمایه اجتماعی به واسطه نهادینه
کردن مشارکت‌های اجتماعی پیشرفت و توسعه را به ارمغان خواهد
آورد.
وی افزود: تاثیرگذارترین و بهترین نقش مسئولان در افزایش
مشارکت‌های اجتماعی توجه به آموزش‌های مدنی، سیاسی و
فرهنگی است که همگی از طریق آموزش‌های همگانی قابل توجه
است.