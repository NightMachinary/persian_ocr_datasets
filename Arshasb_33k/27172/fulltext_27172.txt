27172
واکنش سخنگوی وزارت خارجه به سخنان اخیر برخی از مقامات سابق و
فعلی آمریکا درباره شهید سلیمانی
به گزارش ایسنا، سیدعباس موسوی عصر پنجشنبه در واکنش به
سخنان هجو و شرم‌آور اخیر برخی مقامات سابق و فعلی رژیم آمریکا
درباره سپهبد شهید سلیمانی اظهار کرد: این که جنایتکاران حرفه‌ای
درصدد توجیه جنایاتشان باشند تازگی ندارد اما آن چه مایه تاسف
مضاعف و نشان‌دهنده خوی استکباری آمریکا است نحوه واکنش
گستاخانه آنها به سازمان ملل و گزارشگر موضوعی است که بر اساس
ماموریت رسمی خود، اقدام آمریکا در ترور سردار سلیمانی را غیر
قانونی دانسته است.
سخنگوی وزارت امور خارجه افزود: شهید سلیمانی موثرترین نیرو
در برابر گسترش تروریسم و افراط‌گری خشن به‌ویژه داعش در منطقه و
جهان بوده و طبیعی است رژیمی که به اعتراف رییس‌جمهوری فعلی آن
نقش اصلی در شکل‌گیری و گسترش جریان‌های وحشی تروریستی در
غرب آسیا داشته است، حتی پس از ترور شهید سلیمانی و مرگ جسمانی
وی نیز دست از کینه‌ورزی و بدگویی نسبت به وی برندارد. همه اینها
نشان می‌دهد ترس رژیم آمریکا از مرام و آرمان شهید سلیمانی پس از
شهادتش حتی بیشتر از دوره حیات آن قهرمان شده است.
موسوی در ادامه افزود: ترور این قهرمان ملی و مدافع صلح و امنیت