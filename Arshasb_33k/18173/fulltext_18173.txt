18173
وی افزود: تحریم شورای نگهبان از سوی آمریکا نشان دهنده جایگاه
ارزشمند این نهاد در حفظ جمهوریت و اسلامیت نظام است، چرا که
تحریم یک نهاد غیراقتصادی عقلانی نیست و جز دشمنی سیاسی، علت
دیگری ندارد.
رییس دفتر شورای نگهبان در استان کرمانشاه با بیان اینکه هیچ انسانی
و هیچ نهادی مبرا از خطا و اشتباه نیست، گفت: قطعا در طول چهل سال
فعالیت، شورای نگهبان هم مانند هر نهاد و یا هر فرد دیگری اشتباهاتی
داشته و هیچ کس نمی تواند ادعا کند که 100درصد از خطا و اشتباه
مصون است و ما هم از این قضیه مستثنی نیستیم و در طول این سالها
اشتباهاتی هم داشته ایم.
اگر سلیقه‌ای عمل می کردیم دولت‌هایی از جناح‌های مختلف روی
کار نمی‌آمدند/ کارنامه ما شفاف است
مفید یکی از وظایف اصلی شورای نگهبان را بحث تایید صلاحیت
داوطلبان در انتخابات مجلس، خبرگان رهبری و ریاست جمهوری
عنوان کرد وافزود: در بررسی صلاحیت داوطلبان در نهایت همه
هجمه ها به سمت شورای نگهبان است و این درحالی است که هیات های
اجرایی، هیات نظارت استانی و هیات مرکزی نظارت بر انتخابات
کشور همگی طی پنج مرحله به صلاحیت داوطلبان رسیدگی و به
شکایت آنها رسیدگی می کنند.