11346
توسعه روابط اقتصادی در شرایط تحریم، بسیار امیدوارکننده است
غلامرضا انصاریدردیدار با استاندار آذربایجان شرقی، این استان
را از نظر موقعیت جغرافیایی و سرمایه انسانی، استانی ویژه و مهم
توصیف کرد و گفت: این استان به دلیل تنوع محصولات تولیدی،
زیرساخت‌های اقتصادی، دسترسی به بازارهای بین‌المللی و
اشتراکات فرهنگی و زبانی با کشورهای همسایه، بستر بسیار خوبی
برای توسعه صادرات کشورمان است. وی با اشاره به اهمیت توسعه
روابط با کشورهای همسایه، گفت: در حال حاضر بزرگترین شرکای
تجاری ایران، همسایگان ما هستند؛ هرچند نسبت به حفظ و توسعه
روابط با کشورهای مختلف و حضور در بازارهای جهانی نیز اهتمام
جدی داریم. معاون وزیر امور خارجه با تأکید بر ضرورت قطع
وابستگی اقتصاد کشور به نفت، گفت: در سال‌های اخیر به دلیل
تحریم‌های نفتی، روند قطع وابستگی به نفت آغاز شده بود و با افت شدید
قیمت نفت بعد از شیوع کرونا، این امر قطعیت یافته است. وی اظهار کرد:
در این شرایط، جهش تولید به عنوان تنها راه نجات اقتصاد کشور مطرح
است که لازمه آن توسعه صادرات و تولید صادرات‌محور است.
انصاری تصریح کرد: وزارت امور خارجه با درک این شرایط، از سال
گذشته بر روی توسعه صادرات تمرکز کرده و سیاست اصلی این
وزارتخانه در حال حاضر ایجاد تسهیلات مناسب برای حضور تجار و