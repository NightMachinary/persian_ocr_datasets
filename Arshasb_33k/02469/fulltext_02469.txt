2469
وی گفت: به تمام همکاران در سراسر کشور اعلام کردم که ارائه
آموزش در شرایط کرونا مستلزم هوشیاری تمام و کامل است و باید
دائماً شرایط را رصد کنیم و نظارت را کامل‌تر کنیم تا همه‌چیز
به‌صورت کامل و بهترین شرایط ادامه پیدا کند.
وزیر آموزش‌وپرورش تصریح کرد: وضعیت آموزش هر منطقه و
استان را به شورای آموزش استان اعلام خواهیم کرد و شورای
آموزشی مدرسه می‌تواند با توجه به آنچه به استان اعلام می شود، عمل
کند.
استفاده از شبکه شاد برای آموزش رسمی قطعی است
بنابر اعلام مرکز اطلاع‌رسانی و روابط عمومی وزارت
آموزش‌وپرورش، حاجی میرزایی در خصوص استفاده از
نرم‌افزارهای جایگزین شاد در برخی مدارس گفت: تمام مدارس
دولتی به‌طورقطع برای آموزش مجازی از شبکه شاد استفاده خواهند
کرد و حق استفاده از نرم‌افزار دیگری را نخواهند داشت و مدارس
غیردولتی هم الزاماً هم برای آموزش رسمی باید از شاد استفاده کنند و
برای آموزش‌های مکمل می‌توانند با هماهنگی وزارت
آموزش‌وپرورش از نرم‌افزارهای مورد تائید استفاده کنند.