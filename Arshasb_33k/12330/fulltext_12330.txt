12330
البته به صورت مجاز و با دفترچه کار می‌کرد. قاچاق نمی‌کرد. روزی
50‌ هزار تومان تا 300 هزار تومان آن زمان درآمد داشت. وضعش بد
نبود اما از وقتی دو بازارچه شهر به دلایل اقتصادی از هم پاشید زندگی
رسول هم نابود شد. خرج زندگی با سه بچه، کمرشکن بود، به همین علت
تصمیم به مهاجرت گرفت. خانه و وسایلش را 150 میلیون تومان
فروخت. یک خانه کوچک با 7‌ میلیون تومان پیش و ماهی 500 هزار
تومان به مدت یک سال اجاره کرد. تنها یک موکت و چند وسیله
آشپزخانه داشت که در مدتی که در سردشت است در آن خانه بماند. دو
هفته از اجاره خانه می‌گذشت که رفت.»
سکوت رسول برای سفر تلخ
خانواده رسول وقتی در جریان مهاجرت برادر قرار گرفتند که آنها
کوله‌بار سفر را جمع کرده و پا به آن سوی مرز گذاشته بودند. اعضای
خانواده خبر مهاجرت را هم از دوستان و اقوام شنیدند. شاید مانع
می‌شدند تا سرنوشتشان با مرگ گره نخورد؛ رسول به همین خاطر
سکوت کرد و از مهاجرت و سفر طولانی‌اش هیچ نگفت.
علی در ادامه گفت: «برادرم پیش از سفر با یک کیسه نان به خانه ما آمد.
آخرین دیدار بود. مادرم را در آغوش گرفت و گفت می‌خواهد به
تهران برود تا کنار برادرزنش کار کند. بهانه دیگری نداشت.
نمی‌خواست مادر و پدرم نگران بمانند. برادرزنش یک سالی بود که به