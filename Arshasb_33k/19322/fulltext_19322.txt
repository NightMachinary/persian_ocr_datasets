19322
داریم و احتمال قاچاق از مرزهای دریایی هم خیلی پایین است.
همچنین افزایش قیمت ارز در سال جاری فضا را برای قاچاق محدودتر
کرده و صرفه اقتصادی خودش را از دست داده است.
وی تقویت صادرات را یکی از مولفه های مبارزه اصولی با قاچاق
دانست و تصریح کرد: سال گذشته 580 میلیون دلار صادرات داشتیم؛
این در حالی است که به واسطه شیوع کرونا خیلی از مرزهای کشور بسته
بود، اما با کمک بخش خصوص و تجار و بازرگانان، فرایند صادرات از
مرزهای گیلان صورت گرفت.
معاون اقتصادی استانداری گیلان، استفاده از سرمایه های خرد مردم
را یکی از روش های تامین مالی برای بنگاه های اقتصادی دانست و ادامه
داد: ورود سرمایه های خرد مردم به بازار سرمایه کشور موجب ایجاد
تورم می شود لذا تشکیل تعاونی های توسعه و عمرانی شهرستانی را برای
تجمیع سرمایه های خرد مردم در دستور کار داریم و تاکنون 11
شهرستان از 16 شهرستان گیلان این تعاونی را تشکیل داده اند.
فرزام صفت، با اشاره به تشکیل شرکت سهام عدالت در گیلان،
خاطرنشان کرد: در حال حاضر بیش از یک میلیون و 200 هزار نفر از
جمعیت استان گیلان عضو این تعاونی با سرمایه 15 هزار میلیارد تومانی
هستند و به زودی مجمع عمومی شرکت به صورت مجازی برگزاری می
شود.