1042
مقام‌های آمریکایی به سرعت به بیرون کردن مهاجران از جمله
کودکان بدون همراه آن هم بدون در نظر گرفتن روندهای استاندارد
مهاجرتی اقدام کردند.
ترامپ که به دنبال انتخاب مجدد در انتخابات ریاست جمهوری سوم
نوامبر است،‌ موضع سرسختانه‌ای در قبال مهاجران قانونی و
غیرقانونی گرفته است.
مدافعان حقوق مهاجران گفته‌اند، این قوانین جدید مهاجران به ویژه
کوکان را در معرض خطر جدی قرار می‌دهد. دولت فدرال آنها را برای
چند روز تا چند هفته در هتل‌هایی با مقاطعه‌کارهای بدون مجوزی جا
می‌دهد تا از آنها نگهداری کنند. این مدافعان گفته‌اند، اطلاعات
شخصی کودکان در سیستم‌های کامپیوتری معمول ثبت نمی‌شوند و
این مساله پیگیری وضعیت آنها را تقریبا غیرممکن می‌سازد.
در ژوئن، مارک مورگان، رئیس حفاظت مرزی و گمرک آمریکا گفته
بود که حدود 2000 کودک بدون همراه تحت این قوانین و دستورات
جدید اخراج شده‌اند.
اتحادیه آزادی‌های مدنی آمریکا از دولت بابت این دستور در ژوئن
شکایت کرده بود. دولت آمریکا گفته که علاوه بر اخراج 8800
کودک،‌ در مجموع 159 هزار مهاجر و 7600 خانواده را از این کشور
اخراج کرده است.