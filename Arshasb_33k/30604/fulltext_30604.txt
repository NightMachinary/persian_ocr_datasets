30604
کرونا با همراهی مردم مدیریت شد/مسئولان مراقبت لازم را از بازار
سرمایه به عمل آورند
به گزارش ایسنا، حجت‌الاسلام والمسلمین حسن روحانی، رئیس
جمهور، در این جلسه با بیان اینکه آزادسازی سهام عدالت اقدام بزرگی
بوده که بعد از سال‌ها تلاش دولت اتفاق افتاده است، گفت: امروز مردم
صاحب اختیار سهامی شده‌اند که تا قبل از آن با وجود اختصاص سهام،
مالکیت روشنی نبود و اختیاری برای مدیریت این سهام نداشتند.
رئیس جمهور اظهار داشت: دولت تلاش کرده است در روندی کاملاً
شفاف و ضابطه‌مند، مردم سهامی را که قبلاً به نام آنها بوده، در دست
بگیرند و در عین حال چرخ اقتصادی کشور نیز به تحرک بیشتر واداشته
شود.
روحانی بورس را نقطه امیدی دانست که در این شرایط خاص اقتصادی
کشور، موجب افزایش حضور مردم در اقتصاد شده است و باید شورای
عالی و سازمان بورس مراقبت لازم نمایند که این فضای مطمئن برای
مردم بیش از پیش امیدآفرین باشد و باید تلاش کرد بازار بورس با
قدرت به کار خود ادامه دهد.
رئیس جمهور تصریح کرد: از افتخارات کشور این است در حالی که
کرونا با همراهی مردم مدیریت شده، بورس و بازار سرمایه نیز با
مشارکت مردم رونق گرفته است.