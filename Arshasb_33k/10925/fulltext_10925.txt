10925
تمدید سالانه طرح معلم تمام وقت/نحوه محاسبه فوق العاده شغل 17.5
درصدی در احکام
یارمحمد حسین بر در گفت وگو با ایسنا، با اشاره به طرح معلم تمام وقت
اظهار کرد: طرح معلم تمام وقت پابرجاست، مصوبه اش اخذ شده است و
همکارانی که تمایل داشته باشند به ازای هر شش ساعت اضافه تدریس،
17.5 درصد فوق العاده شغل ویژه در احکامشان لحاظ می شود که
پایدار خواهد بود.
وی درباره زمان ارائه درخواست برای حضور در این طرح گفت: این
طرح سالانه تمدید می شود ولی معمولا متقاضیان باید پایان سال اعلام
کنند که می‌خواهند از تمام وقتی استفاده کنند.
رئیس مرکز برنامه‌ریزی نیروی انسانی و امور اداری وزارت آموزش
و پرورش با بیان اینکه هیچ محدودیت و سقفی در پذیرش تقاضا و افزوده
شدن معلمان جدید به فهرست معلمان تمام وقت نداریم اظهار کرد: حتی
اگر همه دبیران اضافه تدریس شش ساعته را داشته باشند ما سقفی برای
اعمال فوق العاده ویژه 17.5 درصدی برای آنها نداریم و مشمولان می
توانند از آن استفاده کنند.
حسین بر ادامه داد: طرح معلم تمام وقت، به نفع همکاران نیز هست و این
افزایش فوق العاده در حقوق ماهیانه شان لحاظ و در حقوق بازنشستگی
نیز اثرگذار است. ضمن آنکه عدد ریالی اش هم از عدد حق التدریس