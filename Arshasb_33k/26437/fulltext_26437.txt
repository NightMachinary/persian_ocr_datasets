26437
هشدار سازمان همکاری اسلامی به تل‌آویو: الحاق هر بخشی از خاک
فلسطین یعنی لغو همه توافقنامه‌ها
به گزارش ایسنا، به نقل از خبرگزاری اسپوتنیک، سازمان همکاری
اسلامی اعلام کرد، چنین اقدامی نشان‌دهنده تشدید خطرناک
سیاست‌ها و اقدامات استعماری این رژیم و تجاوزی آشکار به حقوق
تاریخی، قانونی و سیاسی ملت فلسطین و نقض آشکار منشور سازمان
ملل، اصول حقوق بین الملل، قطعنامه‌های مربوطه سازمان ملل و قوانین
بین المللی است.
این واکنش در بیانیه پایانی نشست فوق العاده مجازی وزرای خارجه
کشورهای عضو سازمان همکاری اسلامی در روز چهارشنبه مطرح
شد.
این نشست به درخواست دولت فلسطین در مورد تهدید دولت اشغالگر
اسرائیل به الحاق بخش‌هایی از قلمرو فلسطین اشغالی در سال 1967
صورت گرفت.
سازمان همکاری اسلامی اسرائیل را به تعمد در نابودی تلاش‌های بین
المللی برای برقراری صلح عادلانه، پایدار و فراگیر بر اساس راه حل دو
کشوری و سوق دادن کل منطقه به سمت خشونت و بی‌ثباتی متهم کرد.
در این نشست مقرر شد تا مقابله شدید با تهدیدات اسرائیل و اقدامات
سیاسی، حقوقی و دیپلماتیک ممکن صورت گیرد.