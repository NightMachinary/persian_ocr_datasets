12674
ذیربط تمام فرآیندهای بانکی از ابتدا تا انتها شفاف سازی شده است و
این شفاف سازی در نظام بانکی بسیاری از دغدغه های مرتبط با فساد را به
حداقل رسانده است. جهانگیری با اشاره به ارائه سه لایحه در راستای
شفاف سازی و مبارزه با فساد به مجلس شورای اسلامی از سوی دولت
گفت: اصرار داشتیم سه لایحه شفافیت، لایحه تعارض منافع و لایحه
سلامت نظام اداری بودند در مجلس دهم به تصویب برسد که اگر تصویب
می شد بسیاری از دغدغه ها از بین می رفت اما متأسفانه این اتفاق نیفتاد و باید
در مجلس آینده تصویب شود. معاون اول رییس جمهور با اشاره به
برخی دغدغه های مطرح شده از سوی مدیران عامل بانک ها به خاطر
برخی مشکلات با ستاد تسهیل و رفع موانع تولید، گفت: اعلام کرده ایم
که بانک های عامل در تصویب طرح هایی که از سوی ستادهای تسهیل
ارائه می شود اگر احساس کنند که بنگاهی شرایط لازم را ندارد، می
توانند پاسخ منفی دهند. جهانگیری افزود: از استانداران و مسئولین
وزارت صمت نیز می خواهم در مواردی که بانک با تصویب یک طرح
مخالف است، اصرار نکنند اما لازم است بانک ها نیز اصل را بر همکاری
بگذارند. معاون اول رییس جمهور با تأکید بر اینکه باید شئونات بانک
ها و مدیران بانکی کشور رعایت شود، گفت: خوشبختانه بانک
مرکزی تعامل بسیار خوبی با قوه قضاییه دارد و از طریق گفتگو با دستگاه
قضا می تواند بسیاری از مسایل و دغدغه ها را حل و فصل کند. جهانگیری