4507
او در توییتر نوشت: درتماس تلفنی با وزیر خارجه امارات درباره
تحولات منطقه‌ای و اقدامات غیرقانونی ترکیه در مدیترانه شرقی
رایزنی کردیم.
روابط بین یونان و ترکیه بعد از تصمیم آنکارا برای اجرای تحقیقات و
اکتشافات دریایی در شرق مدیترانه در منطقه‌ای که یونان آن را منطقه
اقتصادی خود می‌داند به شدت تیره شده است به طوری‌که نیروهای
مسلح یونان در پی این رویداد به حالت آماده باش درآمدند. آتن
خواستار برگزاری نشست فوق‌العاده شورای امور خارجه اتحادیه
اروپا شده است.
دندیاس قبلا از ترکیه خواسته بود، فلات قاره یونان را فورا ترک کند.
او هشدار داده بود که کشورش از حاکمیت و حقوق حاکمیتی خود
حمایت خواهد کرد.
وزیر خارجه یونان گفته است، کشورش برای تمام ابزارها حتی نظامی
به منظور دفاع از حقوق حاکمیتی خود در صورت نقض حقوقش از
سوی ترکیه آماده است.
این در حالی است که خلوصی آکار، وزیر دفاع ترکیه در اظهاراتی که
نشان از چرخش در موضع تند ترکیه دارد، گفت‌، آنکارا آماده است
اختلافاتش با یونان را در مدیترانه شرقی از طریق مذاکره حل کند.