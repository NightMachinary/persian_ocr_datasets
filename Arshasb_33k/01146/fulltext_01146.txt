1146
زراعی کشت می‌شوند. لیمو ترش، انبه و نارنگی مهم‌ترین محصولات
کشاورزی هرمزگان را تشکیل می‌دهند که سالانه 150 هزار تن از این
محصولات در هرمزگان تولید می‌شود.
رئیس اتاق بازرگانی، صنایع، معادن و کشاورزی بندرعباس با
اشاره به اینکه هرمزگان رتبه اول تولید خرمای پیاروم در کشور را
دارد، عنوان کرد: گردشگری و صنایع دستی هرمزگان از گذشته
دارای جایگاه خاصی بوده است و ظرفیت‌های سرمایه‌گذاری
زیادی دارد.
وی عنوان کرد: استان هرمزگان پایلوت گردشگری کشور در
تعطیلات عید محسوب می‌شود که هر ساله پذیرای بیش از سه میلیون
مسافر است.
رئیس اتاق بازرگانی، صنایع، معادن و کشاورزی بندرعباس
پیشنهاد داد: با توجه به قرار داد منعقد شده میان بندرشهید رجایی و
بندری در ایتالیا، آماده هر نوع همکاری هستیم.
صفا اضافه کرد: حاضر به انعقاد تفاهم‌نامه‌ای با اتاق بازرگانی میلان در
رابطه با انجام فعالیت‌های اقتصادی و برگزاری نشست‌های مختلف در
این زمینه هستیم. آمادگی این را داریم که از کارشناسان گردشگری
ایتالیا به جهت ساماندهی کانال‌های آبی و خورهای بندرعباس
استفاده کنیم.