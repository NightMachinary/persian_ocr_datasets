12404
مکاتبه‌های لازم جهت انتقال اموال موجود و مرتبط با این دوره از سایر
نقاط کشور به این موزه توسط اداره کل انجام خواهد شد. وی بیان کرد:
با توجه به حساسیت‌های موجود نسبت به آثار فاخر شهر مراغه، اجرای
عملیات در برخی از آثار مانند گنبدهای تاریخی مراغه می‌بایست
تحت نظر شورای عالی فنی کشور اجرا گردد و هرگونه نظر یا عملیات
پیش از اعلام نظر شورای فنی امکان‌پذیر نخواهد بود. وی در ادامه
اظهار کرد: در خصوص حمام خواجه نصیر مراغه پس از اعلام نظر نهایی
شورای فنی استان، کاربری مناسب در راستای اهداف توسعه
گردشگری این منطقه تعیین و واحدهای تجاری پیرامون این حمام
تعیین تکلیف خواهد شد. حمزه‌زاده همچنین در ادامه از اتمام عملیات
مرمتی کلیسای هوانس، حسینیه حاج غفار و مسجد ضریر با اعتبار مالی
سال 99 تا پایان سال جاری خبر داد. به گزارش روابط عمومی اداره کل
میراث فرهنگی، گردشگری و صنایع‌دستی آذربایجان شرقی، وی،
بر لزوم استانداردسازی و ساماندهی اقامتگاه‌های بومگردی مراغه
تأکید کرد و فعالیت مستمر این واحدها را گامی مؤثر در توسعه صنعت
گردشگری منطقه عنوان کرد. وی در خاتمه به جایگاه ویژه
صنایع‌دستی مراغه در سطح استان و کشور اشاره کرد و گفت: با توجه به
ظرفیت غنی این شهر در حوزه صنایع‌دستی ایجاد بازارچه
صنایع‌دستی از مهم‌ترین اقداماتی است که باید در راستای حفظ