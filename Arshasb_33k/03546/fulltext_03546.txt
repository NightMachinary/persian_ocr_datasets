3546
مذهبی و نهضت آزادی فقط و فقط پناهگاهش روزنامه اطلاعات بوده
است. در مجموع این شرایط، می‌توان گفت که اطلاعات به لحاظ
محتوا پربار است. مطالبش خواندنی و قابل استفاده است. اگر
اطلاعات با دقت خوانده شود، معلوم می‌شود که رسالت مطبوعاتی
خودش را درست انجام می‌دهد. من سال‌ها جزو بنیانگذاران انجمن
دفاع از آزادی مطبوعات بوده‌ام و ما چند سال قبل قلم طلایی انجمن را به
حجت‌الاسلام محمود دعایی اهدا کردیم.
اطلاعاتی از واکسن کرونای روسیه نداریم
دکتر سیما سادات لاری در گفت‌وگو با ایسنا، درباره آخرین
اطلاعات از واکسن کرونای روسی، گفت: در حال حاضر اطلاعاتی
در زمینه واکسن کرونا ساخت روسیه در دست نیست. سازمان جهانی
بهداشت نیز اعلام کرده که اطلاعات کاملی در این زمینه ندارد و فعلا
نمی‌تواند این موضوع را ارزیابی کند.
وی افزود: به هر حال اگر این واکسن یا هر واکسن دیگری در سطح جهان
موثر باشد و به تایید سازمان جهانی بهداشت نیز برسد، می‌توانیم
موضوع را ارزیابی کنیم.
لاری گفت: دانشمندان و محققان کشورمان نیز در حال تحقیق در زمینه
واکسن کرونا هستند و امیدواریم تلاش‌ها در این زمینه اثربخش باشد.