13514
آنچه که یک جامعه با آن سر و کار دارد، تبدیل می‌شود به ژانری در
فرهنگ شفاهی؛ برای مثال تجربیات خیلی خالص به ضرب‌المثل
تبدیل می‌شود. همان‌طور که یک اصل علمی در هر زمان و مکان قابل
استفاده است، ضرب المثل نیز در هر زمان و مکانی صادق است؛ پس به نظر
بنده ضرب‌المثل‌ها اصول علمی عامه است. کل تجربیات زیستی یک
قوم آن را منتهی می‌کند به اینکه هر فردی که خلاقیت دارد، به هر شکلی
خلاقیتش را بروز دهد.
مودودی تصریح کرد: اینکه خلاقیت‌ها از کجا به وجود می‌آید، به
احوالات، آرزوها و اعتقادات بازمی‌گردد. در رستم نامه این مطلب
وجود دارد که رستم با حضرت علی(ع) رو به رو می‌شود و به دست ایشان
مسلمان می‌شود؛ این موضوع به اعتقاد آن نویسنده بازمی‌گردد که با
توجه به فاصله زمانی 1500 ساله‌ای که وجود دارد، علاقه‌مند است که
روایت را این‌گونه تعریف کند.
وی عنوان کرد: به عنوان یک اصل کلی، خاستگاه ادبیات رسمی و غیر
رسمی یکی است؛ از محبت خارها گل می‌شود که ممکن است به یک
ضرب‌المثل تبدیل شده باشد، ناشی از نبوغ مولانا است که یک مفهوم را
به یک شعر تبدیل می‌کند و ما آن را به یک ضرب‌المثل جاری در بین مردم
تبدیل می‌کنیم. نقطه مشترک ادبیات عامه و ادبیات رسمی این موضوع
است که هر دو از عواطف انسانی به وجود می‌آید. یکی در سطح نخبگانی