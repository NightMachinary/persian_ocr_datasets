1255
این زمینه ماشین آلات موردنیاز به کشور وارد شده و امیدواریم طبق
برنامه ریزی در حدود دو سال آینده این پالایشگاه به بهره برداری
برسد.
عضو اتاق بازرگانی تهران با اشاره به مشکلات اقتصادی که فعالان
حوزه پلاسما با آنها رو به رو هستند، بیان کرد: وقتی پلاسمایی از فرد
گرفته می‌شود، باید سه ماه باقی بماند و تا نهایی شدن محصول و انتقال آن
و تبدیل شدن به دارو، کل فرایند کار بیش از یک سال زمان می‌برد و عملا
این زمان، خواب سرمایه است. در کنار آن در طول تمام سال‌های
گذشته، تنها دو بار با نرخ پنج درصد موافقت شده قیمت محصولات این
شرکت‌ها افزایش پیدا کند. این در حالی است که نرخ تورم در طول این
دوره بسیار بالاتر بوده و با توجه به نیازی که پالایش خارجی پلاسما
وجود داشته و برخی نیازهای وارداتی، قیمت ارز نیز روی هزینه تولید
اثرگذار بوده است.
ریاحی ادامه داد: در این تردیدی وجود ندارد که ما باید به سمت فعال
کردن برند خود حرکت کنیم و با پالایش داخلی دیگر نیازی به
صادرات پلاسمای خام نداشته باشیم اما اگر بناست تولید در این حوزه
گسترش پیدا کند یا از خام فروشی عبور کنیم قطعا نیاز به حمایت‌های
جدید خواهد بود. در حال حاضر توان تامین کامل نیاز داخل وجود
دارد و برای گام‌های بعدی، باید به افزایش سرمایه گذاری در این بخش