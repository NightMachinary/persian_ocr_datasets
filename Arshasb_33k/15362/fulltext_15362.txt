15362
می‌کرد اما در مقابل تظاهرکنندگان با سنگ و موانع دست ساز با
نیروهای پلیس مقابله می‌کردند.
مشخص نیست که سوتلانا تیخانووسکایا رقیب لوکاشنکو که روز
یکشنبه در انتخابات اعلام پیروزی کرده بود در چه وضعیتی قرار دارد.
وی پس از برگزاری انتخابات از از لوکاشنکو خواسته بود
کناره‌گیری کند. برخی نگران امنیت وی هستند.
گرچه روز گذشته یک سازمان حقوق بشری از کشته شدن یک معترض
دیگر در نخستین شب اعتراض‌ها خبر داده بود اما مقام‌های رسمی
بلاروس تنها مرگ یک نفر در شب دوم اعتراض‌ها را تایید کرده‌اند.
وزارت کشور بلاروس گفت: یکی از معترضان در تلاش بود تا یک ماده
انفجاری را به سمت پلیس پرتاب کند اما این ماده در دستان خودش
منفجر شد.
هنوز از شمار زخمی‌های اعتراض‌های شب دوم اطلاعات رسمی
منتشر نشده است.
سخنگوی تیخانووسکایا پس از اعلام نتایج موقت انتخابات
ریاست جمهوری بلاروس اعلام کرد: «پذیرش نتایج چنین
انتخاباتی ناممکن است». او گفته است، به نظر می‌رسد که یک موسسه
نظرسنجی دولتی نتیجه 80 درصدی پیروزی لوکاشنکو را اعلام
می‌کند و چنین نتیجه‌ای هیچ ربطی به واقعیت ندارد.