21628
قربانیان کرونا در اردبیل به 680 نفر رسید
رئیس دانشگاه علوم پزشکی استان اردبیل 20 مهرماه در نشست
مسئولان مراکز بهداشتی دانشگاه علوم پزشکی اردبیل اظهار کرد: در
24 ساعت گذشته با بستری شدن 43 بیمار جدید تعداد بیماران بستری
کرونا به 223 نفر رسیده است.
شهرام حبیب‌زاده خاطرنشان کرد: 55 نفر از این بیماران در بخش
مراقبت‌های ویژه تحت مراقبت هستند و 33 نفر نیز با بهبود نسبی از
بیمارستان‌ها مرخص شده‌اند.
وی به کشته شدن 6 نفر براثر کرونا در شبانه‌روز گذشته اشاره کرد و گفت:
همچنان شهرهای اردبیل و مشگین‌شهر در وضعیت قرمز و خلخال در
وضعیت نارنجی بوده و در سایر شهرستان‌ها نیز وضعیت زردی را شاهد
باشیم.
رئیس دانشگاه علوم پزشکی استان اردبیل بیان کرد: کاهش استفاده
همشهریان از ماسک عامل انتقال و شیوع بیماری کروناست و ما نگران
روزهای سرد پائیز هستیم که این بیماری با اپیدمی آنفلوآنزا خطرات
بیشتری را برای همشهریان به وجود آورد.
حبیب‌زاده افزود: همچنان توصیه می‌کنیم همشهریان
فاصله‌گذاری اجتماعی را رعایت کرده و با زدن ماسک و شستن مرتب
دست از حضور در مکان‌های پرازدحام پرهیز کنند تا خطری متوجه