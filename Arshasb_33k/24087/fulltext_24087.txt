24087
سازمان بهزیستی کشور نیز با اشاره به اینکه از مجموعه های
زیرمجموعه این سازمان در 31 استان کشور فقط در 13 استان آلودگی
به کرونا مشاهده شده است گفت: از 49 هزار نفر سالمند و معلول تحت
پوشش سازمان بهزیستی، 175 نفر به ویروس کرونا مبتلا شده اند که از
این تعداد 35 نفر جان باخته اند که البته 21 نفر آنها بالای 80 سال سن
داشتند. وحید قبادی دانا گزارشی از اقدامات حمایتی سازمان
بهزیستی کشور ارایه کرد و گفت: برای کودکان کار، کارتن خواب
ها و افراد بی خانمان با حمایت های بنیاد مستضعفان اقدامات خوبی
صورت گرفته و از آنها حمایت شده است. وی همچنین از فعالیت سامانه
1480 برای مشاوره به افراد جامعه خبر داد و گفت: در این سامانه مشاوره
های روانشناسی در خصوص مشکلات اضطرابی و نگرانی به مردم ارایه
می شود. نماینده کمیته امداد امام خمینی(ره) هم در این جلسه با اشاره به
اقدامات ویژه صورت گرفته در راستای پیشگیری و مقابله با شیوع
کرونا توسط کمیته امداد گفت: با هم افزایی خیرین استان ها و با بسیج
شش هزار مددکار در سراسر کشور اقدامات خوبی برای کاهش
تبعات شیوع کرونا انجام شده است. وی افزود: در راستای تأمین اقلام
بهداشتی واحدهای اشتغالزای تحت پوشش کمیته امداد تغییر
کاربری داده اند و در حوزه تولید اقلام بهداشتی فعال هستند. کریم
همتی رییس جمعیت هلال احمر نیز در این جلسه از آمادگی این سازمان