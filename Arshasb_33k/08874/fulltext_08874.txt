8874
درصد ظرفیت اقدام به جابجایی مسافر کنند، اما متاسفانه این مصوبه
حتی در روزهای ابتدایی شیوع کرونا به درستی اجرا نشد و هم‌اکنون
نیز تاکسی‌های شهری، بین‌شهری و اتوبوس‌های شهری با ظرفیت
کامل اقدام به جابجایی مسافر می‌کنند.
ابراهیم بختیاری‌فر معاون سیاسی، امنیتی و اجتماعی فرمانداری
شهرستان شهرکرد 22 مهرماه در جلسه مدیریت بیماری کرونا در محل
ناوگان حمل و نقل شهری و بین‌شهری شهرستان شهرکرد با اشاره به
وضعیت قرمز این بیماری منحوس در استان و لزوم رعایت
پروتکل‌های بهداشتی در ناوگان حمل و نقل عمومی، اظهار کرد:
تمامی وسایل حمل و نقل عمومی شهری و بین‌شهری ملزم به رعایت
پروتکل‌های بهداشتی هستند.
وی افزود: ضمن الزام استفاده ماسک برای رانندگان و مسافران و
ضدعفونی کردن مکرر وسایل حمل و نقل درون و بین‌شهری،
اتوبوس‌های شهری و بین‌شهری نیز ملزم به استفاده 50 درصد از ظرفیت
خود هستند.
بختیاری‌فر در خصوص پایانه‌های مسافربری نیز یادآور شد: نیاز
است آب سردکن‌های موجود در پایانه‌ها غیرفعال شوند و همچنین
اتوبوس‌های بین شهری نیز ملزم به استفاده از بطری‌های آب معدنی
برای مسافران خود هستند و هرگونه پذیرایی ممنوع است.