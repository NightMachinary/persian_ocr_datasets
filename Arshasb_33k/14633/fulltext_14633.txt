14633
به گزارش ایسنا، سردار دریادار پاسدار علی فدوی، جانشین فرمانده
کل سپاه با اشاره به اهمیت طرح ولایت و جایگاه آن اظهار داشت: یکی
از کارهای پر خیر و برکت که از آغاز مورد توجه رهبر فرزانه انقلاب
بوده، این دوره است. این طرح، طرح اصلاح باورها است. وقتی باور
درست شود همه کارها درست می شود، نحوه حیات انسان خیلی
متفاوت می شود وقتی باور به خدا و نبوت و معاد داشته باشد. این طرح طی
24 سال گذشته، 40 هزار و اندی دانش آموخته داشته است که مبانی
فکری خود را یک دور مرور کرده، این کار باارزشی است.
جانشین فرمانده کل سپاه ادامه داد: اگر به این باور داشته باشیم که خدا
هست، مرگ هست، آن دنیا هست و ... نحوه حیات انسان فرق می کند.
انسان دیگر جرأت نمی‌کند خلاف کند. انسان وقتی می بیند کودکی
در کنار اوست حیا می کند و کار خلاف و خطا نمی کند. اگر متوجه باشد
که خدا ناظر هست چطور می شود؟ زندگی او زیرو رو می شود.
سردار فدوی ضمن بیان این مطلب که طرح ولایت دستور صریح
حضرت آقاست، افزود:حضرت سلمان وقتی پشت سر امیرمومنان
راه می رفتند یک جای پا باقی می‌ماند. یعنی دقیقا پا جای پای امام خود می
گذاشتند. این ولایتمداری است. وقتی امام نظر می دهد فرد نباید نظر
علی حده داشته باشد، خاصه در مورد کاری مثل طرح ولایت که نظر
صریح و مستقیم امام جامعه است.