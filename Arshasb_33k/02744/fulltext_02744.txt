2744
اسفندماه، برنامه‌ای بیست‌قسمتی به نام «واکسن» ساختم که با
محوریت کرونا و در قالب طنز و برای تلویزیون بود. هرچند شبکه دو
که کار را پخش می‌کرد، آن را شرحه شرحه کرد. در تمام دوران ساخت
برنامه تلویزیونی و در تمام این‌ سال‌ها این‌گونه دست تطاول به
کارهایم گشوده نشده بود؛ کار را نابود کردند. اما به عنوان نویسنده،
برنامه‌ساز و کارگردان وظیفه خود می‌دانستم همان‌طور که کادر
درمان تلاش می‌کند، در خانه ننشینم و کاری که برای روحیه دادن به
مردم از دستم برمی‌آید، انجام دهم. این ماجرا در زمانی اتفاق افتاد که
مردم لحظه به لحظه اخبار را پیگیری می‌کردند و بار روانی ماجرا
بخصوص با اخبار منفی‌ای که در فضای مجازی می‌چرخید خیلی
سنگین بود. من وظیفه خود می‌دانستم این کار را انجام دهم و متاسفم که
شبکه دو این تلاش مجدانه و وظیفه دانستن فعالیت برای طنز را قدر
ندانست و کار را در پخش نابود کرد.
او در ادامه بیان کرد: جدا از آن گمان می‌کنم مردم حس می‌کردند در
کنار خبرهای بد تعداد مبتلایان و فوت‌شده‌ها، به طنز پناه ببرند و خود
را تسلی بدهند. اما این‌که چقدر خطوط قرمز رعایت می‌شود و چقدر
رعایت نمی‌شود، باید گفت زمانی که کار وارد فضای مجازی می‌شود
به خاطر این‌که مدیریت و نگاه درست و کلانی نیست از دست درمی‌رود.
این طنزپرداز درباره سطحی بودن برخی از طنزها و تاریخ مصرف