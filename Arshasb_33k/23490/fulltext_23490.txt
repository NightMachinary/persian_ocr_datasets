23490
بررسی موضوع در جلسه حاضر شود که این اقدام یک ساعت پس از
وقوع حادثه صورت گرفت. همچنین اقدامات حقوقی نیز در این
زمینه از سوی دانشگاه علوم پزشکی مشهد صورت گرفته است.
مدیر نظارت و اعتبار بخشی دانشگاه علوم پزشکی مشهد تصریح کرد:
خطا و قصورات پزشکی، مشکلات تجهیزات پزشکی و گازهای
بیهوشی و حساسیت‌های دارویی می‌تواند در فوت این دو بیمار موثر
بوده باشد که تمامی این موارد به طور جدی در حال بررسی است.
اقدامات اولیه از سوی دانشگاه علوم پزشکی مشهد انجام شده است و پس
از اطلاع از علت حادثه، از طریق سازمان نظام پزشکی و دادستانی نظام
پزشکی رسیدگی خواهد شد.
انجیدنی با بیان اینکه دانشگاه علوم پزشکی مشهد در ثبت گزارش خطا
رتبه نخست را در سطح کشور دارد، اظهار کرد: با فرهنگ‌سازی و
اقدامات صورت گرفته در میان کادر درمان و پرستاری، خطاهای
پزشکی پنهان‌کاری نمی‌شود که این امر نقش موثری در جلوگیری از
تکرار خطاهای مشابه دارد.
وی ادامه داد: وقایع ناخواسته حوزه درمان 28 مورد است که
دستورالعمل‌های خاص برای آن تدوین و کارگروه‌های مورد نظر نیز
برای آن تشکیل شده است. سقوط و آسیب در حین عمل جراحی از شایع
ترین وقایع ناخواسته حوزه پزشکی به شمار می‌رود.