17197
وی، خاطرنشان کرد: واحد تولید اکسیژن سفیدکوه شهرک صنعتی
شماره 2 خرم‌آباد در اقدامی خداپسندانه اقدام به تحویل اکسیژن طبی
رایگان به نیازمندان و بیماران کرونایی کرده و می‌کند. خب این
اقدام اسلامی و انسانی در چنین شرایطی، جز ترجمان مهربانی چه چیزی
می‌تواند باشد. لذا امیدوارم مجموعه چنین اقداماتی که مورد
تحسین خلق خداست، مورد رضایت خداوند متعال نیز قرار گیرد.
مدیرعامل شرکت شهرک‌های صنعتی لرستان، تأکید کرد: در
اسفندماه 98 و در راستای جلوگیری از شیوع کرونا، واحد تولید
ماسک نیز در شهرک صنعتی شماره 2 خرم‌آباد با افزایش توان تولید خود
توانست در سه شیفت کاری، بخشی از ماسک موردنیاز مردم را تولید
کند که این روند تا به امروز ادامه داشته و امیدواریم تا ریشه‌کنی کرونا
ویروس، این تلاش شبانه‌روزی ادامه داشته باشد.
رازانی گفت: خوشبختانه طرح توسعه شهرک صنعتی شماره 2 خرم‌آباد
در حال انجام است و با اقدامات صورت گرفته، شاهد توسعه
بیش‌ازپیش این شهرک در آینده نزدیک خواهیم بود که امیدواریم در
توسعه صنعتی و اقتصادی استان نقش مؤثری داشته باشد.