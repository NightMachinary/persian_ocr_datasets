15287
دولت توجه ویژه ای به آذربایجان غربی داشته باشد
حجت الاسلام والمسلمین سید مهدی قریشی امروز 22مهرماه در
دیدار با اوحدی معاون رئیس جمهور و رئیس بنیاد شهید و امور
ایثارگران ضمن قدردانی از حضور و توجه به رفع مشکلات خانواده
های معظم شهدا و ایثارگران در استان گفت: آذربایجان غربی از اوایل
پیروزی انقلاب اسلامی تاکنون در صف مقدم دفاع و تقدیم شهدا برای
اسلام و انقلاب اسلامی است و باید توجه ویژه ای به این استان در این حوزه
داشته باشیم و انتظار داریم دولت و مسئولین ملی در حوزه ارائه خدمات
درمانی و رفاهی و بیمه ای توجه خاصی به این استان شود.
وی خاطر نشان کرد: مطالبات خانواده های شهدا و ایثارگران و
جانبازان در خصوص مشکلات درمانی و بیمه ای بسیار حائز اهمیت
بوده که امیدواریم با برنامه ریزی های دقیق و کارشناسی شاهد رفع
سریع این مشکلات باشیم.
امام جمعه ارومیه شهادت را بلندترین و ارزشمندترین مقام در نزد
خداوند متعال خوانده و افزود: شهادت امامان معصوم و انبیای الهی
نشان از جایگاه والای شهادت در نزد خداوند متعال است و خدمت به
خانواده های شهدا و ایثارگران توفیق بسیار والای الهی است که شما
باید قدردان این لطف الهی باشید و در انجام وظایف خود تمام تلاش
خود را بکار بگیرید.