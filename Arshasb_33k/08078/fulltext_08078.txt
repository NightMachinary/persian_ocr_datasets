8078
به نقدها احترام می گذاریم، سردیس ها اصلاح می شوند
به گزارش ایسنا، برزین ضرغامی گفت: آثاری که در دومین
سمپوزیوم مجسمه سازی ویژه مفاخر ساخته شده است حاصل تلاش
هنرمندانی است که براساس سابقه و فعالیت و توسط شورای هنری
انتخاب شده بودند ضمن اینکه براین باورم باید به هنرمند برای مطالعه
شخصیت مفاخر معاصر فرصت داده شود تا شاهد خلق آثار بهتری باشیم به
خصوص اگر این هنرمندان از قشر جوان کشور باشند و فراز و نشیبهای
زیادی پیش رویشان قرار داشته باشند.
وی با اشاره به اظهار نظر کارشناسان و دوستداران فرهنگ و هنر ، ادامه
داد: قرار شد متخصصین حوزه مجسمه سازی تمامی آثار را با دید دقیق
تری بررسی کنند و در مورد آنها نظر دهند. بر همین اساس برآیند نظر
صاحب نظران بر این شد که این مجسمه هایی را که مورد نقد واقع شده اند
را اصلاح کنیم.
در ادامه ضرغامی در مورد دو سمپوزیومی که تاکنون برگزار شده
است، افزود: دوره اول ویژه شاعران معاصر بود. این کار در محل انجمن
شاعران برگزار شد و هنگامی که آثار از جنس برنز ساخته شدند، در
همان محل نصب شدند. 15 هنرمند انتخاب شدند و 15 سردیس هم
توسط آنها ساخته شد. دومین دوره هم قرار شد به هنرمندان معاصر ایران
اختصاص پیدا کند که این 22 اثر هم محصول کار آنها است. این