873
آمادگی برای مدیریت یک زلزله 6.3 ریشتری
دکتر فرزین معتمدی، امروز(23 دی) در حاشیه برپایی این مانور در
گفت و گو با ایسنا با اشاره به برنامه‌های هلال احمر برای برپایی
مانوارهای صفر لحظه‌ای با هدف ارزیابی ارائه خدمات در زمان بحران
و همچنین ارتقا توانمندی‌ نیروهای امداد و نجات، اظهار کرد: در
همین راستا امروز (سه شنبه) مانور صفر لحظه‌ای را در شهرستان روانسر
برگزار کردیم.
وی پیش فرض این مانور را که بدون هماهنگی قبلی انجام شده بود،
وقوع زلزله‌ای با بزرگی 6.3 ریشتر و در عمق هفت کیلومتری زمین در
نزدیکی روستاهای روانسر اعلام کرد و ادامه داد: این زلزله فرضی
ساعت 9 و سه دقیقه صبح رخ داد و بلافاصله پس از آن تیم های ارزیاب
هلال احمر برای بررسی میزان خسارت وارد منطقه شدند.
مدیرعامل جمعیت هلال احمر استان کرمانشاه بررسی عمق خسارت
در منطقه، امدادرسانی به افراد حادثه دیده، استفاده از تیم‌های جست و
جو با کمک‌های سگ‌های زنده یاب و دستگاه‌های زنده‌یاب که برای
اولین بار در مانور از آن استفاده شد و ... را از جمله اقداماتی دانست که در
این مانور انجام شد و تاکید کرد: کارهای لازم برای شناسایی افراد
زنده انجام و خدمات تریاژ و انتقال مصدومین نیز هم از طریق
آمبولانس‌های هلال احمر و هم اورژانس صورت گرفت.