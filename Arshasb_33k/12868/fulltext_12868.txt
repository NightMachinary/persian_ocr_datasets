12868
حداقل دستمزد سال 99، فشار بر بنگاه‌ها را بالا می‌برد
حسین سلاح ورزی در گفت و گو با ایسنا، اظهار کرد: هر ساله بر اساس
برنامه ریزی صورت گرفته، در شورای عالی کار، نمایندگان
کارفرمایان، کارگران و دولت مذاکرات خود را انجام می‌دهند تا بر
اساس واقعیت‌های اقتصادی جامعه، نرخ حداقل دستمزد نهایی شود.
وی ادامه داد: کارفرمایان همواره تاکید کرده‌اند که کارگران
ستون اصلی هر واحد اقتصادی هستند و باید تلاش کرد که بهترین
شرایط برای آنها فراهم شود اما در کنار آن درک شرایط کارفرما و
مشکلات اقتصادی که این بخش در سال‌های گذشته تحمل کرده نیز
اهمیت فراوانی دارد. نایب رییس اتاق بازرگانی ایران با بیان اینکه
افزایش 21 درصدی حداقل دستمزد در عمل برای کارفرما هزینه‌ای
40 درصدی دارد، توضیح داد: نماینده کارگران توقع افزایش بیش
25 درصدی دستمزد و نماینده کارفرمایان به افزایش 15 درصدی
تاکید داشتند که هیچ کدام به خواسته خود نرسیدند و در نهایت با
میانجیگری دولت و در نظر گرفتن همه شرایط افزایش 21 درصد
دستمزد تصویب شد.
سلاح ورزی ادامه داد: در سال 1399حداقل دستمزد 21 درصد
افزایش پیدا کرده، اما دریافتی 2 میلیون 870 هزار تومان افزایش
یافته است که به معنای افزایش 32 درصدی دریافتی کارگران در سال