24005
وی افزود: شهرستان فارسان با بیش از 140 هزار نفر جمعیت تنها یک
شهرک صنعتی دارد اما با این که دولت 210 هکتار زمین برای ایجاد این
شهرک از مردم گرفته، از سال 66 تاکنون فقط یک واحد فعال شده است و بقیه
اراضی بلااستفاده مانده‌اند که واگذاری آن‌ها به کشاورزان موجب
رونق اقتصادی منطقه می‌شد.
این عضو شورای شهر جونقان خاطرنشان کرد: فردی از سال 86
تاکنون 85 هکتار زمین مربوط به مسکن و شهرسازی را به صورت
غیرقانونی تصرف کرده اما با وجود مکاتبات صورت گرفته با مراجع
و دستگاه های مختلف، تلاش ها برای بازگشت این اراضی به بیت المال
نتیجه نداده است.
همچنین مرتضی درخشان رئیس نظام صنفی کشاورزی و منابع طبیعی
چهارمحال و بختیاری با انتقاد از بلاتکلیفی 33 طرح کشاورزی از سال
78 تاکنون با وجود دریافت مجوزهای لازم از دولت، از حمایت
دستگاه قضا برای اجرایی شدن این طرح‌ها تقدیر کرد و خواستار
دستور لازم برای اجرای احکام صادره در این زمینه شد.
وی با اشاره به کاهش منابع آبی چهارمحال و بختیاری از 6 میلیارد متر
مکعب به 3 میلیارد متر مکعب و تخصیص 237 میلیون متر مکعب آب
حوزه زاینده رود به عنوان حق آبه استان از سوی وزارت نیرو،
خواستار افزایش حق آبه‌های استان در راستای حمایت از بخش تولید