1874
اعزامی ایران داشتیم اما با توجه به این‌که تلاش کردیم در بحث جوانان
خوب کار کنیم، در حال حاضر 32 ورزشکار مستعد در رشته‌های
مختلف داریم که از شرایط حضور در رقابت‌های پاراآسیایی
برخوردار هستند و این در حالی است که طی سال‌های گذشته این تعداد
ورزشکار مستعد و آماده برای حضور در چنین رقابت‌هایی را
نداشته‌ایم. ان‌شاالله بتوانیم شاهد حضور نفرات بیشتری از نظر کمی و
کیفی در پاراآسیایی بحرین باشیم.
تغییر رویکرد هیات به سمت استعدادیابی
رییس هیات ورزش‌های جانبازان و معلولان خوزستان گفت: با
توجه به این‌که در حال حاضر مسابقات به صورت قهرمانی کشور
برگزار نمی‌شود، رویکردمان را تغییر داده‌ایم و انرژی و فعالیت‌مان را
به سمتی برده‌ایم که استعدادیابی را در سطح استان انجام دهیم. در این
راستا جلسات مقدماتی با بهزیستی استان برگزار کردیم و قرار بر این شد،
شروع کار از شهرستان اهواز باشد. این کار ماه گذشته انجام شد و
تاکنون با 13 معلول زیر 18 سال دیدار چهره به چهره داشته‌ایم که از این
تعداد 11 نفر برای بعد قهرمانی بسیار مستعد بودند. من فکر می‌کنم در
اهواز این تعداد ورزشکار مستعد به 50 تا 60 نفر خواهد رسید. پس از
بررسی نقاط ضعف و قوت این طرح در اهواز، قصد داریم آن را در شش تا
هشت شهرستان تحت پوشش گسترش دهیم تا شاهد حضور ورزشکار