19742
به گزارش ایسنا، دکتر روح‌الله محمدعلی نژاد عمران رییس جدید
مرکز قرآن و عترت وزارت بهداشت در اولین حضور خود در جمع
دانشجویان عضو مجمع کانون‌های قرآن و عترت دانشگاه‌های
علوم پزشکی کشور ، با بیان این‌که متأسفانه در مجامع دانشجویی کمتر
با ساختار تشکیلاتی مواجه می‌شویم، گفت: در این حوزه دانشجویان
بیشتر بر روحیه جهادی تأکید دارند و این مسیر در ساختار اجرایی نیز
نفوذ می‌کند، من فکر می‌کنم نیاز است این فعالیت‌ها تشکیلاتی دیده
شود تا کار بهتر پیش برود.
وی در ادامه با بیان این که اهمیت فعالیت‌های فرهنگی در دانشگاه‌ها
واضح و مبرهن است، یادآور شد: در دوره کرونا که فضای جامعه و به
ویژه دانشگاه‌ها آن نشاط و حضور قبل را ندارد، این فعالیت‌های
فرهنگی است که می‌تواند فضا را از رخوت ایجاد شده بیرون بکشد. در
این میان فعالیت‌های قرآنی و دینی می‌تواند نشاط معنوی مورد نیاز
محیط دانشگاهی اعم از دانشجویان، کارکنان و اعضای هیأت علمی را
ایجاد کند که اگر از این ظرفیت استفاده نشود، فضا برای فعالیت‌هایی که
جای آن در دانشگاه نیست، باز خواهد شد.
کانون‌های قرآن و عترت پیشانی فعالیت‌های فرهنگی در دانشگاه‌ها
هستند
رییس مرکز قرآن و عترت وزارت بهداشت اضافه کرد: کانون‌های