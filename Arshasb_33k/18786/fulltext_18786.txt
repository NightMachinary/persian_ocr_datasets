18786
حجت‌الاسلام محمدعلی لبخندان افزود: این کنگره هرسال با پیام
یکی از مراجع تقلید شروع می‌شود و تاکنون 15 پیام از مراجع تقلید
داشته‌ایم که امسال از سه مرجع بزرگوار پیام دریافت کرده‌ایم.
وی ادامه داد: افتتاحیه این کنگره با پیام آیت‌الله نوری همدانی آغاز شد
و در ادامه اصل نشست مزین به پیام آیت‌الله علوی گرگانی است و مراسم
اختتامیه نیز با پیام آیت‌الله سبحانی همراه خواهد بود.
دبیر علمی کنگره بین‌المللی امام سجاد(ع) افزود: اختتامیه این کنگره
روز دوشنبه برگزارشده که سه کتاب رونمایی می‌شود و قریب به
1500 مقاله علمی داوری شده و مقالات برتر هم در 13 جلد به چاپ رسیده
است.
وی با اشاره به آثار و برکات برگزاری کنگره بین‌المللی امام سجاد(ع)
تصریح کرد: در استان هرمزگان بعد از برگزاری کنگره در یک قسمت از
استان 50 نفر حافظ صحیفه سجادیه شده‌اند درحالی‌که پیش از کنگره
حتی یک حافظ هم نداشتیم.
نماینده ولی‌فقیه در استان هرمزگان نیز در این کنگره مطرح کرد: در
منطق امام سجاد(ع) معنویت به‌عنوان اصلی‌ترین عنصر دین‌داری و
بن‌مایه اصلی تربیت دینی مطرح است.
حجت‌الاسلام و المسلمین محمد عبادی‌زاده افزود: در مکتب امام
سجاد(ع) ما نمی‌توانیم بگوییم معنویت یعنی اخلاق بلکه یک منظومه