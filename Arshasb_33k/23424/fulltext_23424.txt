23424
مرمت کاروانسرای شاه عباسی بدشت
حمیدرضا حسنی 23 شهریور ماه با اعلام این خبر اظهار کرد: عملیات
مرمت و بهسازی کاروانسرای تاریخی بدشت از محل اعتبارات سفر
رئیس جمهور به استان و در راستای مرمت و ساماندهی بناهای تاریخی
شاهرود آغاز شد.
وی ادامه داد: پی‌بندی، رفع خطر از طاق‌ها و تویزه‌ها، اجرای طاق و
تویزه، سبک‌سازی بام و انجام کاهگل، دیوار چینی، نما چینی،
بندکشی و دیگر مرمت‌های موضعی از برنامه‌های در دست اقدام برای
مرمت این بنای تاریخی است.
رئیس اداره میراث‌فرهنگی، گردشگری و صنایع‌دستی شهرستان
شاهرود با بیان اینکه کاروانسرای بدشت از بناهای دوره صفویه است
افزود: این بنای تاریخی در روستای بدشت و در حاشیه کمربندی شرق
شاهرود قرار دارد.
کاروانسرای تاریخی بدشت در سال 1377 با شماره 1993 در فهرست
آثار ملی به ثبت رسیده است.
مرمت کامل قلعه فرخ‌شهر نیازمند 50 میلیارد ریال اعتبار است
به گزارش ایسنا به نقل از اداره‌کل میراث‌فرهنگی، گردشگری و
صنایع‌دستی چهارمحال و بختیاری مهرداد جوادی اظهار کرد:
طرح جامع مرمت قلعه فرخ‌شهر تهیه و پس از تصویب برای اختصاص