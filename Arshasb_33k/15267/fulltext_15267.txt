15267
 دولت برای رفع مشکلات و بهبود شرایط سخت زندگی مردم تا آخرین
لحظه تلاش می کند
به گزارش ایسنا، حجت‌الاسلام والمسلمین حسن روحانی روز
دوشنبه در جلسه شورای عالی هماهنگی اقتصادی قوای سه‌گانه با اشاره
به اینکه این شورا پس از خروج آمریکا از برجام و اعمال تحریم‌های
ظالمانه علیه ملت ایران و تحمیل جنگ اقتصادی تشکیل شد، گفت: در
جلسه‌ای رهبر معظم انقلاب با تاکید بر ضرورت آمادگی و هماهنگی همه
ارکان کشور در مقابله با جنگ اقتصادی دشمن فرمودند که فرمانده این
جنگ باید رئیس جمهور باشد و سایر قوا نیز می بایست در کنار دولت به
میدان بیایند.
روحانی با بیان اینکه شورای عالی هماهنگی اقتصادی به منظور اتخاذ
تصمیمات خاص و مناسب در شرایط ویژه اقتصادی تشکیل شد، گفت:
بر این اساس مقرر شد تصمیماتی که نیاز به هماهنگی میان قوا دارد با تایید
رهبر معظم انقلاب، برای همه لازم‌الاجرا باشد.
رئیس جمهور با اشاره به تصمیمات مهمی که طی دو سال گذشته در این
جلسه اتخاذ شده است، گفت: تاکنون با همه مشکلات موجود با
هماهنگی و همدلی توانسته‌ایم از شرایط مشکل پیش آمده در گذشته
عبور کنیم و در فرصت یکساله پیش رو نیز سه قوه می‌توانند در کنار
یکدیگر تصمیمات موثری را برای شکوفایی اقتصاد کشور اتخاذ