9112
روستای آق امام شهرستان مراوه‌تپه با حدود 500 خانوار جمعیت، در
روزهای 11 فروردین و 8 اردیبهشت امسال دچار رانش زمین شد. در پی
این رانش‌ها، 60واحد مسکونیدر دو محله سعدآباد و احمدآباد
روستا تخریب و به تأسیسات عمومی روستا خسارت زیادی وارد شد و
ساکنین خانه‌های آسیب‌دیده موقتاً در مکان‌های دیگری اسکان
داده شدند.
پس از بازدید و برداشت‌های صحرایی مطالعات زمین‌شناسی،
ژئوتکنیک و ژئوالکتریک نهایتاً تصمیم بر آن شد که کوچ اجباری در
محله سعدآباد این روستا رخ دهد و طرح تثبیت زمین با همکاری بنیاد
مسکن استان و دانشگاه گلستان با سرعت اجرایی شود.
استاندار گلستان 20 اردیبهشت‌ماه در جلسه‌ای با حضور مدیران
دستگاه‌های اجرایی مرتبط با موضوع رانش زمین در روستای آق امام
گفت که بر اساس تفاهم‌نامه بنیاد مسکن و دهیاری روستا مبنی بر زهکشی
اراضی روستا در راستای تثبیت زمین، باید این عملیات اجرایی هرچه
سریع‌تر آغاز شود.
هادی حق‌شناس خاطرنشان کرد که سایت جدید با وسعت 5 و نیم
هکتار بر اساس توافق مالک و بنیاد مسکن در اختیار این نهاد قرار گرفته تا
ساخت مسکن اهالی روستا در آن صورت گیرد.
مشاور طرح تثبیت و مقاوم‌سازی روستای آق امام در گفت‌وگو با ایسنا