22966
مدرسه‌سازی در کشور متوازن نبوده/بدترین وضعیت مدارس در
تهران
حمیدرضا حاجی بابایی پنج شنبه 22 خردادماه در آیین افتتاحیه دو
استخر بزرگ دانش آموزی ناحیه یک و دو همدان با حضور وزیر
آموزش و پرورش، با بیان اینکه آموزش و پرورش جان توسعه، رشد و
تعالی یک کشور محسوب می شود، اظهار کرد: هر آنچه به آموزش و
پرورش خدمت شود زینت کشور خواهد بود و در طول 40 سال گذشته
از انقلاب زحمات زیادی برای آموزش و پرورش کشیده شده اما حق
آن ادا نشده است.
وی با بیان اینکه باید مسائلی چون احداث استخر و فضاهای آموزشی
دانش آموزان در اولویت باشند، افزود: اگر دانش آموزان و بچه های
ایران خوب تربیت شوند در آینده خانواده خوبی را تشکیل می دهند.
حاجی بابایی با بیان اینکه امروز این دو استخری که افتتاح می شود، از
10 استخر موجود در استان است، خاطرنشان کرد: امروز دو مدرسه
برای آموزش و پرورش افتتاح شد چراکه استخر و سالن ورزشی نیاز
مدرسه بوده و زینتی نیست و نیاز به استخر و فضاهای ورزشی در مدارس
مثل نیاز انسان به اکسیژن است.
وی با بیان اینکه نحوه اداره دو استخری که امروز افتتاح شد، باید به
نحوی باشد که معلمان و دانش‌آموزان بتوانند از آن استفاده کنند،