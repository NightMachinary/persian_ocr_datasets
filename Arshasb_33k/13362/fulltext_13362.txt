13362
کرد.
مسائل فرهنگی، دیگر نکته‌ای است که این معمار بر آن دست می‌گذارد و
می‌گوید: فرهنگ محافظه‌کارانه استفاده از فضاهای باز را در
آپارتمان مشکل می‌کند. در هندوستان یکی از معماران توانسته
آپارتمانی را با در نظر گرفتن فضای بیرونی قابل زیستن بسازد و موفق هم
باشد اما در ایران با توجه به ساختار فرهنگی درون‌گرای آن، همین فضای
بیرونی که بالکن نام دارد، محل خشک‌کردن لباس، انباری یا جایی
برای نصب ماشین رخت‌شویی و ... می‌شود. سابقاً یک حصیر و اخیراً یک
شیشه هم دور این بالکن نصب می‌کنند تا این فضای بیرونی عملاً به فضای
درونی تبدیل شود و این، ناشی از همان فرهنگ محافظه‌کارانه است.
درویش، با بیان اینکه شکل امروزی خانه‌های ما حاصل ترکیب مسائل
پیچیده‌ای است، خاطر نشان می‌کند: طی سال‌های اخیر گرایش
عجیب و بی‌پشتوانه‌ای باعث شد که به خانه‌هایمان ولو اینکه دوام
داشته و یا قابل سکونت باشد، برچسب کلنگی بزنیم. بعد، از یک فضای
500 متری چندین آپارتمان کوچک بسازیم، بی‌آنکه فکر کنیم
آدم‌ها در این خانه‌ها چطور می‌خواهند زندگی کنند.
دانش‌آموخته دانشکدۀ هنرهای زیبای تهران تأکید می‌کند: این
غم‌انگیز است که ما حتی خانه‌های واجد ارزش تاریخی‌مان را هم فدای
این نگرش کالایی می‌کنیم.