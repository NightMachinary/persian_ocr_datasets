28295
فرماندهی قوی که تصمیم گیری قاطع بگیرد نیازمندیم تا تصمیمات
سریع گرفته شده و با قاطعیت اجرا شود. نسبت به چنین بیماری‌هایی ما
نباید نگاه خوش بینانه داشته باشیم؛ زیرا وجود نگاه بدبینانه و همراه با
سوظن موجب می‌شود اقدامات و روش‌های اجرایی هم تفاوت پیدا
کند. اگر نگاه خوش بینانه داشته باشیم، مشکل را ساده می‌گیریم و یک
آرایش ملایم و ضعیف اتخاذ می‌کنیم.
ترقی با بیان اینکه صداقت مسئولان با مردم در کنترل چنین
بیماری‌هایی بسیار مهم است، خاطرنشان کرد: به هر میزانی که
مسئولان با مردم ارتباط بیشتری برقرار کنند و خواسته‌ها و اقدامات
لازم خود را برای مردم توجیه کنند، مشارکت و کمک مردم هم بیشتر
می‌شود. عدم صداقت مسئولان یا دوگانگی و تناقض در
موضع‌گیری‌ها انسجام لازم را کاهش داده و مشکلات را بیشتر
می‌کند.
وی ادامه داد: ما نیازمند به توسعه و گسترش بخش مبارزه با بحران در
کشور بوده و پدافند زیستی باید به چرخه تکمیلی پدافند کشور اضافه
شود. با توجه به توطئه‌های دشمن ما به پدافند زیستی هم نیازمندیم. ستاد
مبارزه با بحران هم نباید محدود به سیل و زلزله باشد بلکه دامنه فعالیت آن
فراتر برود تا تجربیات به دست آمده متمرکز شده و از ظرفیت‌ها و
خلاقیت‌ها و تجاربی که به دست آمده برای آینده استفاده شود.