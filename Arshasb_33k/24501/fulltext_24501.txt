24501
مهاجم صربستانی ذوب آهن به ایران برگشت
به گزارش ایسنا، دارکو بیدوف، مهاجم 30 ساله صربستانی تیم
فوتبال ذوب آهن با شیوع ویروس کرونا در ایران و تعطیلی لیگ به
کشورش بازگشت. با شروع مجدد تمرینات صحبت از بازگشت او و
همچنین رادولوویچ، سرمربی سابق این تیم به ایران شد اما سرانجام
رادولوویچ به ایران برنگشت و مسئولان ذوب آهن با بوناچیچ به
توافق رسیدند.
بالاخره بعد از کش و قوس‌های فراوان و تلاش‌های مدیریت باشگاه،
بیدوف امروز (شنبه) وارد اصفهان شد و از او تست کرونا گرفته شد. در
صورت منفی بودن جواب تست، او از فردا در تمرینات شرکت می کند.