9528
تذکر سالاری به حناچی برای عدم الزام استفاده از ماسک در مترو
به گزارش ایسنا، محمد سالاری در جلسه علنی امروز شورای اسلامی
شهر تهران در تذکری در خصوص عدم استفاده از ماسک در مترو گفت:
الزام استفاده از ماسک در مترو مصوبه ستاد ملی مقابله با کرونا بوده که
ظرف دو روز نخست گزارش‌های خوبی از رعایت این الزام در مترو
تهران داشتیم؛ اما ظاهرا دوباره این موضوع رها شده و رعایت
نمی‌شود. لذا تذکرم به شهردار تهران و مدیرعامل شرکت مترو است که
این مصوبه به صورت کامل و جامع و با جدیت اجرایی شود.
وی ادامه داد: تذکر دیگر من به معاونت معماری و شهرداری تهران در
خصوص عدم اجرای مصوبه شورای شهر تهران است که در تاریخ اول
مرداد ماه سال گذشته مبنی بر الزام شهرداری تهران به ارائه لایحه فرآیند
صدور پروانه‌های ساختمانی به تصویب رسیده بود.
سالاری ادامه داد: در این مصوبه که به تصویب اعضای شورای شهر
تهران رسیده است تاکید شده که با هدف اصلاح و بهبود فرآیند صدور
پروانه، شهرداری مکلف است ظرف مدت دو ماه از تصویب این لایحه
فرآیند صدور پروانه‌های ساختمانی را بر اساس کارشناسی که انجام
می‌دهد و رویکردهای اعلام شده به شورای شهر تهران ارائه کند.
وی تاکید کرد: متاسفانه تا به امروز حدود 9 ماه از تصویب این مصوبه
سپری شده و در این مدت شاهد برخوردهای مختلف از سوی معاونت