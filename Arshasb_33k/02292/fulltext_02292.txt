2292
ادامه دورکاری ادارات گلستان در شهرهای قرمز و نارنجی
هادی حق‌شناس ظهر امروز در حاشیه جلسه استانی پیشگیری و مقابله با
کرونا گلستان، اظهار کرد: خوشبختانه وضعیت استان از نظر شیوع
کرونا رو به بهبودی است و شاخص بروز کرونا به عدد 1.88 رسیده
است.
وی بیان کرد: در حال حاضر استان گلستان از نظر شیوع کرونا در
وضعیت زرد قرار دارد. طبیعتاً اگر مراقبت‌ها از سوی مردم بیشتر شود،
وضعیت استان بهتر خواهد شد.
استاندار گلستان خاطرنشان کرد: شهید عباسی، نظری و چرکزی از
مدافعان سلامت استان گلستان بودند که در این جلسه مصوب شد
به‌عنوان شهید خدمت محسوب شوند.
حق‌شناس گفت: با توجه به مصوبه ستاد ملی کرونا، برگزاری پیاده روی
و برقراری کاروان به مناسبت اربعین حسینی ممنوع است.
معاون بهداشتی دانشگاه علوم پزشکی گلستان نیز در این جلسه گفت: در
حال حاضر شهرستان‌های بندرگز و رامیان در وضعیت قرمز شیوع
کرونا، آق‌قلا، مینودشت و بندر ترکمن در وضعیت نارنجی و مابقی
شهرستان‌ها در وضعیت زرد قرار دارند.
ناهید جعفری بیان کرد: گرگان، مرکز استان گلستان با بروز 1.97 از نظر
شیوع کرونا، در وضعیت زرد قرار گرفته است.