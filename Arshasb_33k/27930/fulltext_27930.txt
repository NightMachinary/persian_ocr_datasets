27930
ویسی: مربیانی که تیم دارند نباید درباره تعطیلی یا ادامه لیگ نظر
بدهند
عبدالله ویسی در گفت‌وگو با ایسنا، درباره شرایط تیم فوتبال پیکان
قبل از تعطیلات لیگ اظهار کرد: زمانی که من به پیکان آمدم این تیم
وضعیت مناسبی نداشت و به همین خاطر مدیران باشگاه دست به ایجاد
تغییرات زدند تا شرایط کمی بهتر شود. از زمانی که آمدیم سعی کردیم
تلاش کنیم تا تیم از نظر کسب نتیجه شرایط بهتری داشته باشد. شرایطمان
روز به روز بهتر می‌شد تا این که بازی‌ها تعطیل شد. متاسفانه بیماری
کرونا گریبان همه را گرفته است و از نظر فوتبالی در این شرایط که قرار
داریم همه تیم‌ها ضرر می‌کنند و این ضرر و زیان فقط مختص پیکان
نیست. شما می‌بییند در اکثر کشورهای دنیا بازی‌های فوتبال لغو شده
است ما هم از این قضیه مستنثی نیستیم و فعلا باید با این شرایط کنار بیایم.
او در پاسخ به این سوال که آیا در دوران تعطیلات بازیکنانش را زیر نظر
دارد که به صورت انفرادی و در خانه تمرین کنند؟ گفت: بله ما از طریق
فضای مجازی بازیکنان‌مان را به طور کامل زیر نظر داریم و برنامه‌های
تمرینی مشخصی را در اختیارشان قرار می‌دهیم تا آمادگی آن‌ها حفظ
شود. منتظر هستیم تا بعد از جلسه شورای مبارزه با کرونا و تصمیم این
شورا اگر اجازه بدند دوباره تمرینات گروهی را از سر بگیریم و اگر
اجازه ندادند که منتظر آینده بمانیم.