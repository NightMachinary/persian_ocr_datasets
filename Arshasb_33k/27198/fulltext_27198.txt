27198
واکنش فوتبالی به لفظ نامناسب بهاره رهنما
به گزارش ایسنا، روزنامه دنیای اقتصاد نوشت: «هفته گذشته
ویدئویی در فضای مجازی وایرال شد که سوژه آن استفاده یک بازیگر
شناخته‌شده از لفظی نامناسب در مورد قوم لر بود. او البته خودش فورا
توضیح داد که منظورش صرفا اشاره به فیلم قدیمی «دختر لر» بوده و با این
وجود در چند نوبت بابت این اتفاق به‌ طور جدی و عمیق عذرخواهی
کرد. در پی این داستان اما بازیکنان خیبر خرم‌آباد، یکی از تیم‌های
لیگ دسته اول باشگاه‌های کشور در عکس دسته‌جمعی پیش از بازی با
پارس‌ جنوبی‌ جم، با نمادهایی از لباس قوم لر به میدان آمدند و عکس
یادگاری گرفتند؛ اتفاقی که بین نیمکت‌نشینان این تیم هم رعایت
شده بود. به این ترتیب میدان فوتبال بار دیگر تبدیل به محلی برای
نمایش اصالت یک قوم و فرهنگ شد. صدالبته منصفانه باید گفت فوتبال
ایران در این زمینه ید طولایی دارد. اگرچه گاهی خبرهای
ناخوشایندی در مورد سرداده‌شدن شعارهای تفرقه‌آمیز از سوی
برخی هواداران جاهل و کم‌اطلاع تیم‌ها به گوش می‌رسد اما مستطیل
سبز تا به حال بارها میدانی برای نمایش اتحاد بین اقوام ایرانی و نیز اعلام
وفاداری ستاره‌های سرشناس به ریشه و خاک‌شان بوده است. اگر
کژی‌ها و کاستی‌ها را می‌بینیم، قشنگی‌ها ‌را هم نباید از قلم بیندازیم.
علی کریمی عکس خوب زیاد دارد، خیلی زیاد؛ از حضورش کنار