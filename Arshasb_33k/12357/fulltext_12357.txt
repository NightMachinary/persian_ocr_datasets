12357
مدیرعامل شرکت واحد اتوبوسرانی تهران با دعوت از مردم برای
رعایت فاصله‌گذاری اجتماعی در اتوبوس‌های پایتخت گفت: مردم
باید فاصله گذاری اجتماعی را رعایت کنند و اگر اتوبوس، دارای
مسافران زیادی بود، از سوار شدن به آن خودداری کنند، اما دقت
داشته باشید ما قوه قهریه نداریم و تنها می توانیم با اتکا به تعهد مردم، این
طرح را اجرایی کنیم.
ترفع در مورد اجرای طرح رزرو صندلی، با تاکید بر اینکه این طرح
برای اتوبوس‌های حمل و نقل عمومی نیست، گفت: این طرح برای
ناوگان اتوبوسرانی نیست، بلکه یک استارتاپ، اپلیکیشنی را به نام «به
همراه» طراحی کرده که مردم در صورتی که مایل نباشند از حمل و نقل
عمومی استفاده کنند، می توانند با در اختیار گرفتن یک مینی بوس یا
اتوبوس خصوصی دربستی، با درج مبدا و مقصد خود، ازصندلی‌های
این مینی بوس‌ها و اتوبوس‌های دربستی استفاده کنند.
وی با بیان اینکه در این اپلیکیشن، از اتوبوس و مینی بوس‌های دربستی
که معمولا برای سرویس کارکنان ادارات فعالند، استفاده می‌شود
گفت: به هیچ عنوان این اپلیکیشن در اتوبوس‌های شرکت واحد،
کاربرد ندارد.
وی افزود: با رزرو صندلی این اتوبوس‌ها، از تراکم جمعیت
جلوگیری می شود چراکه در یک اتوبوس با ظرفیت 30 صندلی، تنها 15