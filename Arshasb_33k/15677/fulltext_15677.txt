15677
می‌توان گفت که در این ساختار موضع یکسانی درباره انتخاب مجدد
او وجود ندارد... .
در میان مردم هم این دوگانگی موضع را نسبت به انتخاب ترامپ
می‌بینیم. برخی که تند و رادیکال هستند، قطعا طرفدار انتخاب ترامپ
هستند. در یک سایت که این پرسش مطرح شده بود، پاسخ‌ها به روشنی
یک‌طرفه به سوی ترامپ بود. علت نیز این است که گمان دارند روند
موجود وضعیت را برای نگاه رادیکال و براندازی هموارتر می‌کند
لذا در پی این خط هستند. در مقابل تعداد زیادی از مردم نیز خواهان حل
مسائل روزمره خود بوده و از درگیری و تنش بیزار هستند و گمان
می‌کنند با وجود ترامپ این هدف محقق نخواهد شد، لذا ترجیح
می‌دهند که روابط خارجی همراه با آرامش شود. از این نظر بایدن را
ترجیح می‌دهند. بنابراین ما با یک دیدگاه ثابت نسبت به ترجیح بایدن و
ترامپ به یکدیگر نه در ساختار رسمی مواجه هستیم و نه در عرصه مردم و
افکار عمومی. ولی خب! ترامپ می‌خواهد از طریق بیان این گزاره
نادرست مواضع ضد خارجی را نزد امریکایی‌ها تحریک کند، بلکه
شانسی برای رای آوردن پیدا کند. این نشان می‌دهد که خودش هم
به‌رغم ادعاهایش ارزیابی خوبی از موقعیت رای‌آوری خود ندارد به
همین دلیل هر روز بیش از گذشته حرف‌های مضحک‌تری می‌زند مثل
سخنان اخیری که علیه بایدن زد که او را بی‌دین و نامقید به انجیل و کلیسا