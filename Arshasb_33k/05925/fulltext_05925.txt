5925
رسید، ضرورت مداخله بیشتر ایران را از میان برد. ایران در مناقشه
کشمیر نیز حتی‌المقدور از مداخله در آن خودداری کرده و تنها اوج
گرفتن کشمکش بویژه بعد از تصمیم سال گذشته پارلمان هند به لغو
خودمختاری منطقه جامو و کشمیر و حوادث خشونت‌بار متعاقب
آن، ایران را ناچار از موضع‌گیری کرد. حتی در این زمان هم ایران
تلاش کرد که از مسیرهای دیپلماتیک، دولت هند را از اقدامات
خشونت‌آمیز پرهیز دهد و همین لفاظی‌های انتقادی هم مدت زیادی
ادامه پیدا نکرد. این همان روشی است که ایران در رابطه با مسلمانان
چچن با روسیه نیز در پیش گرفته است. آنچه درباره حمایت ایران از
شیعیان در بحرین و یا استان شرقی عربستان سعودی گفته می‌شود، غالباً
اتهام‌هایی بی‌اساس یا بشدت اغراق‌آمیزند. شیعیان بحرین
مناسباتی تاریخی و طبیعی با ایران دارند و به همان اندازه طبیعی از
مجاورت جغرافیایی و روابط طولانی تاریخی از ایران تأثیر
می‌پذیرند. هرچند که بعد از خیزش مردمی در بهمن 89 در این کشور و
بلافاصله سرکوب گسترده تحت حمایت عربستان سعودی همراه با
سکوت ایالات متحده و نهادهای بین‌المللی، جمهوری اسلامی
ایران انتقاد لفظی از حکومت بحرین را افزایش داد اما این رفتار از سوی
ایران نه تنها دوره بسیار کوتاهی را دربرگرفت بلکه به رویه غالب ایران
در برخورد با حکومت اقلیت بر اکثریت در بحرین آسیب نزده است. به