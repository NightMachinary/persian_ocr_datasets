9521
سید راشد جزایری 20 فروردین‌ماه در جلسه ستاد کنترل و مقابله با
کرونا ویروس چهارمحال و بختیاری با بیان اینکه 77 پروتکل برای
آغاز فعالیت واحدهای صنفی و تولیدی تدوین شده است، اظهار
کرد: نظارت بر اجرای این پروتکل‌ها توسط 50 تیم 2 نفره تخصصی
بهداشت محیط در استان و با همکاری دستگاه‌های نظارتی انجام
می‌شود.
معاون بهداشتی دانشگاه علوم پزشکی شهرکرد افزود: در حال حاضر
در اوج پیک بیماری کرونا ویروس در استان هستیم و پیش‌بینی
می‌شود بین 4 تا 6 هفته در پیک باقی بمانیم و پس از این دوره سیر نزولی
بیماری آغاز می‌شود.
وی با بیان اینکه اصناف قبل از آغاز به کار باید فرم خوداظهاری را برای
خود و شاغلان محل کار خود تکمیل کنند، گفت: همچنین افراد
دارای بیماری زمینه‌ای و دارای نقص ایمنی باید با شرایط خاص به
فعالیت خود ادامه دهند، صنوف در موقع مراجعه بازرسان باید این
اظهارنامه را به تیم‌های نظارتی تحویل دهند.
جزایری ادامه داد: می‌توان اصناف کم‌خطر را به دو دسته ضروری و
غیرضروری تقسیم کرد و با اولویت‌بندی نسبت به بازگشایی این
اصناف اقدام کرد، همچنین ساعات کاری اصناف در این ایام کاهش
پیدا می‌کند.