21383
فوتبال و کودتا
به گزارش ایسنا، روزنامه اعتماد نوشت:‌ «ماجرای سقوط دولت
چپ‌گرای شیلی در سپتامبر 1973 همزمان شد با رقابت دور نهایی
انتخابی جام جهانی فوتبال میان تیم‌های شیلی و شوروی. هرچند بعد از
کودتا، مرزهای شیلی بسته شده بود و کسی اجازه ورود و خروج از آن را
نداشت، پینوشه و مشاورانش می‌خواستند برای عادی نشان دادن
اوضاع این کشور، بازی رفت و برگشت با شوروی را به هر قیمتی که
باشد، برگزار کنند.
البته خود ژنرال کودتاگر به شماری از مامورانش دستور داده بود همه
حرکات اعضای تیم را زیر نظر داشته باشند تا کسی هوس
«قهرمان‌بازی» به سرش نزند؛ به‌ویژه آن که برخی از فوتبالیست‌های
آن زمان شیلی به طرفداری از آلنده مشهور بودند. بازی رفت در فضایی
سنگین و پرتنش برگزار شد و حکومت شوروی ورود خبرنگاران و
عکاسان به ورزشگاه را هم ممنوع کرد. حتی صحبت از این بود که شاید
شوروی، اعضای تیم شیلی را گروگان نگه دارد و بعد آنان را با چپ‌های
سرشناس دربند پینوشه معاوضه کند. آن زمان دو هفته از کودتا در شیلی
می‌گذشت، روابط سیاسی دو کشور کاملا قطع بود و مسکو دولت
جدید مستقر در سانتیاگو را به رسمیت نمی‌شناخت. بازی بدون گل،
مساوی به پایان رسید و جز برخی حواشی کم‌اهمیت اتفاق خاصی برای