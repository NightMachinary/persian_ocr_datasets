5542
بهداشتی می تواند سلامت شهروندان را به مخاطره بیندازد.
انهدام باند مواد مخدر در کرمانشاه و کشف 50 کیلو تریاک
سرهنگ جمال سلمانی اظهار کرد: پس از اطلاع ماموران پلیس
مبارزه با مواد مخدر استان مبنی بر اینکه اعضای یک باند قصد انتقال
مقدار زیادی تریاک از استانهای شرقی به داخل استان را دارند،
رسیدگی به موضوع در دستور کار قرار گرفت.
وی ادامه داد: در همین راستا ماموران با انجام کارهای اطلاعاتی موفق
به شناسایی مسیر تردد اعضای باند قاچاق مواد مخدر شده و پس از
هماهنگی با مقام قضائی در ورودی شهر کرمانشاه خودروی پژو 405
آنها را توقیف کردند.
سلمانی تصریح کرد: در بازرسی های انجام شده از داخل جعبه خودرو،
پنج بسته 10 کیلویی تریاک و جمعا به مقدار 50 کیلوگرم کشف شد.
جانشین فرمانده انتظامی استان کرمانشاه با اشاره به انتقال خودروی
حامل مواد مخدر به پارکینگ، از دستگیری چهار نفر در این رابطه و
معرفی آنها به دستگاه قضائی خبر داد.
وی در پایان گفت: از ابتدای امسال تاکنون حدود یک تن و 100
کیلوگرم انواع مواد مخدر در استان کشف شده که نسبت به مدت مشابه
سال قبل بیش از 40 درصد رشد نشان می دهد.