32575
شده و وقتی اعلام می شود تاکنون 20 هزار هکتار، آنهم به روش سنتی (
غرقابی)آبیاری شده این بدان معنی است که اگر سیستم آبیاری تحت
فشار بود این آب کفاف 40 هزار هکتار از اراضی را می داد و چنانچه
روش آبیاری اصلاح نشود نمی توان به بهره وری مناسب از سیستم
امیدوار بود و امکان فشار و احیانا خرابی پمپ ها داده می شود.
وی با ابراز گلایه مندی و انتقاد از جوسازی های ایجادشده در جهت
تخریب عوامل اجرایی طرح 46 هزارهکتاری که درشبکه های
اجتماعی به راه افتاده، گفت: هرکسی در هر مقامی حق انتقاد دارد و ما با
جان و دل پذیرای انتقادها هستیم، اما انتقادی که با دلایل علمی، فنی و
اصولی از طرف افراد صاحب نظر و آگاه به مسایل صورت گرفته باشد، نه
اینکه هر فردی که اطلاعات علمی لازم در این زمینه را ندارد و کاملا
مغرضانه و هدفمند سعی در تخریب دارد.
وی اضافه کرد: قطعا هر پروژه ای در وسعت زیاد دارای نواقصی هم هست
و اینکه بگوییم طرح بی عیب و نقص است کاملا اشتباه است اما تمام
عوامل بصورت شبانه روزی در صدد رفع نواقص هستند، از طرفی، هر
یک از کشاورزان و بهره برداران می توانند با مراجعه به دفتر مجری طرح،
اگر انتقاد و یا پیشنهادی دارند مطرح کنند و حتما با جان و دل به حرفشان
گوش خواهیم داد، یا ما را قانع می کنند و یا ما با دلایل علمی و فنی آنها را
قانع می کنیم.