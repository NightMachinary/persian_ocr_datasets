30355
مصوبات شورای شهر تهران نیاز دارد، احتمالا بعد از شب های قدر یعنی
29اردیبهشت طرح ترافیک اجرا خواهد شد.
کاهش 30 الی 50 درصدی مسافران اتوبوس‌های شرکت واحد تبریز
ایمان غنی‌زاده با اشاره به تشدید مسائل و مشکلات ناوگان
اتوبوسرانی تبریز با توجه به اعمال تحریم‌های ظالمانه و افزایش نرخ
ارز و نرخ تورم و کاهش درآمدهای شرکت اتوبوسرانی، اظهار کرد:
با توجه به هزینه بالای نگهداری اتوبوس و کاهش درآمد رانندگان
اتوبوس‌های خصوصی به دلیل کاهش تعداد مسافران، دخل و خرج
رانندگان همخوانی ندارد و نیازمند کمک‌های مراجع مربوطه است.
وی با اعلام اینکه با وجود گذشت نزدیک به 10 ماه از اعلام ورود ویروس
کرونا به کشور، ناوگان اتوبوسرانی تبریز مثل روز اول و چه بسا،
دقیق‌تر و وسیع‌تر از قبل ضد عفونی می‌شود، گفت: آنچه برای ما بسیار
اهمیت دارد، حفظ سلامتی شهروندانی است که برای سفرهای خود از
ناوگان اتوبوسرانی به عنوان گسترده‌ترین مد حمل و نقل کلانشهر
تبریز استفاده می‌کنند.
وی با تأکید بر اینکه ضد عفونی کردن اتوبوس‌ها از جمله سطوح داخلی
آن‌ها در ابتدا و انتهای خطوط انجام می‌شود، افزود: شرکت واحد
اتوبوسرانی تبریز و حومه خود را در حفظ سلامتی شهروندان مسئول
می‌داند.