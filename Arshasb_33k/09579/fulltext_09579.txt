9579
ترامپ بار دیگر تکرار کرد که اگر او به عنوان رئیس جمهور انتخاب
نمی‌شد، آمریکا درگیر جنگ کره‌شمالی می‌شد. او گفت: میلیون‌ها تن
کشته می‌شدند. شما یک جنگ با کره‌شمالی داشتید. او انتظار داشت که
جنگی رخ دهد. الان جنگ کجاست؟ شما جنگی ندارید. ما یک روابط
بسیار خوب اما بسیار متفاوت داریم.
دونالد ترامپ پیشتر هم گفته بود که او روابط ویژه‌ای با کیم جونگ اون،
رهبر کره‌شمالی از طریق دیدارهایشان ایجاد کرده است. اولین
نشست میان این دو مقام سال 2018 در سنگاپور انجام شد. آنها بر سر
تکمیل خلع سلاح هسته‌ای در شبه جزیره کره توافق کردند اما
مذاکرات از زمان اولین نشست نتوانسته به تولید نتیجه برسد.
رئیس جمهوری آمریکا ظاهرا با اشاره به آزمایش‌های موشکی کیم و
دیگر تحرکات کره‌شمالی در بحبوحه توقف مذاکرات، این مساله را
بار دیگر بازگو کرد که او هنوز هم روابط خوبی با رهبر پیونگ‌یانگ
دارد.
در جریان این مصاحبه همچنین از ترامپ پرسیده شد که آیا ژاپن،
کره‌جنوبی و تایوان باید دنبال تسلیحات هسته‌ای یا ظرفیت موشکی
مافوق صوت در بحبوحه افزایش تهدیدات چین باشند یا خیر. ترامپ
پاسخ داد: خب من قصد ندارم چیزی پیشنهاد بدهم اما این را به شما
می‌گویم که این مشکلاتی ایجاد می‌کند و این موضوع اصلی مورد