26229
قرار دارد. در شرایط عادی بدیهی است که بسیاری از پیشنهادها و
راهکارها قابل انجام است ولی در اوضاع کنونی که اقتصاد تحت
شدیدترین فشارها قرار دارد اندکی انصاف و مسئولیت پذیری در
تحلیل و سخن گفتن با توجه به عوامل موثر خارج از کنترل، می‌طلبد.
رئیس کل بانک مرکزی ادامه داد: دوم، کارها و اقداماتی است که بانک
مرکزی در این دوره دو ساله انجام داده و می‌دهد. بخشی از این اقدامات
در قالبی است که به اطلاع شما مردم عزیز رسیده و نتایج آن هم دیده
می‌شود اما بخش مهم از اقدامات خدمتگزاران شما مردم در بانک
مرکزی، مربوط به فعالیت‌هایی است که برای جلوگیری از سو استفاده
واضعان فشار حداکثری، سخنی از آن‌ها به میان نیاورده‌ام. اگر نبود
این بخش اقدامات و تلاش‌ها بسیاری از مشکلات اقتصادی امروز در
ابعاد بسیار بزرگتری اقتصاد کشور را دچار عدم تعادل‌های جدی
می‌کرد اگرچه به هیچ عنوان منکر مشکلات و رنج مردم شریف ایران
نیستم.
همتی در پایان گفت: من و همکارانم علیرغم تمام سختی‌ها مصمم به
کنترل تورم و دستیابی به پایداری بازارها و تامین ارز برای ملزومات
مردم به عنوان اولویت‌های اصلی هستیم. امیدوارم بعد از این که با
سرافرازی از این شرایط بیرون آمدیم مردم را در جریان اقدامات و
سختی های راهی که آمده ایم قرار دهم.