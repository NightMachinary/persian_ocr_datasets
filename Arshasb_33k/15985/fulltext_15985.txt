15985
رایزنی تلفنی ظریف با دبیرکل سازمان ملل متحد
به گزارش ایسنا ، محمد جواد ظریف وزیر امور خارجه جمهوری
اسلامی ایران و «آنتونیو گوترش» دبیرکل سازمان ملل متحد امشب
در گفتگویی تلفنی در خصوص آخرین تحولات در یمن و نیز
تحریم‌های یکجانبه و غیرقانونی آمریکا علیه کشورمان گفتگو و
تبادل نظر کردند.
رایزنی تلفنی ماکرون و سیسی
به گزارش ایسنا، به نقل از ارم نیوز، ریاست جمهوری مصر با صدور
بیانیه‌ای اعلام کرد، امانوئل ماکرون، رئیس جمهوری فرانسه با
عبدالفتاح سیسی، رئیس جمهوری مصر تماسی تلفنی برقرار کرد و دو
طرف در جریان این گفت‌وگوی تلفنی بر هماهنگی منافع و مواضع
مشترک در منطقه شرق دریای مدیترانه و همچنین مخالفت خود با
اقدامات تنش‌زا که به منافع کشورهای این منطقه لطمه وارد می‌کند،
تاکید کردند.
دو طرف در خصوص بحران لیبی، بر حمایت خود از روند راهکار
سیاسی برای حل بحران این کشور به دور از مداخله‌های خارجی و
شبه‌نظامیان مسلح و هرگونه اقدام مثبت در چارچوب تلاش‌های
سازنده بین‌المللی که به دنبال برقراری آرامش و سازش در لیبی است،
تاکید کردند.