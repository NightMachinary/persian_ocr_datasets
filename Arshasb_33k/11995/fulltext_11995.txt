11995
عباس‌زاده با بیان این‌که این تعداد وقف جدید که از ابتدای امسال
تاکنون در لرستان به ثبت رسیده بیشتر در حوزه مسجد بوده است، ادامه
داد: در سال‌ 98 در راستای سنت حسنه وقف، 60 موقوفه در استان
لرستان ثبت شد و در راستای حفظ موقوفات نیز طی این سال 361 رقبه
سنددار شدند که نسبت به زمان مشابه سال گذشته رشد بیش‌از 50
درصدی را داشتیم.
معاون فرهنگی و اجتماعی اداره‌کل اوقاف و امور خیریه لرستان با بیان
این‌که در حال حاضر نیازهای روز جامعه مانند بحث علم و فناوری،
کمک به تهیه جهیزیه برای دختران نیازمند، کمک به حوزه‌های علمیه،
کمک در راستای تامین هزینه تحصیل دانش‌آموزان، طلاب و
دانشجویان بی‌بضاعات و همچنین وقف در زمینه تامین نیازهای
درمانی جامعه، بحث کرونا و موضوعاتی از این قبیل است و می‌طلبد که
وقف‌های بیشتری در این زمینه‌ها صورت گیرد، اضافه کرد: در سطح
استان لرستان مراکز درمانی موقوفه‌ای نیز وجود دارد که ازجمله این
مراکز می‌توان به بیمارستان و زایشگاه عسلیان، مرکز تشخیص
سرطان بروجرد و موقوفاتی از این قبیل اشاره کرد که البته با توجه به نیاز
امروز جامعه جوابگوی عامه مردم نیست و این موضوع از
اولویت‌های نیازهای وقف در جامعه است.