18029
سعه صدر؛ از الزامات مدیریت اسلامی
محمد نظری در گفت‌وگو با ایسنا اظهار کرد: شرح صدر موهبتی است
که هنگام بعثت پیامبران از جانب خداوند متعال به آن‌ها عطا می‌شود
زیرا بدون «شرح صدر» نمی‌توان بر مسند مدیریت تکیه زد و مشکلات
توانفرسای هدایت را بدون این موهبت الهی تحمل کرد.
وی با اشاره به این‌که سعه صدر شرح صدر به‌معنای باز کردن سینه و
برطرف ساختن دل‌تنگی و کنایه از تحقق استعداد رسیدن به کمال و
توانمندی روحی و معنوی است، عنوان کرد: این ویژگی موهبتی
الهی است که دارای آثاری بوده و عواملی مانند تدبر در قرآن، ذکر،
تسبیح، دعا و ... آن را تقویت می‌کند و فوایدی همچون هدایت الهی،
آراسته شدن به نور عقل، علم و ایمان، عفو و گذشت و دل کندن از دنیا دارد.
نظری با اشاره به این‌که سعه صدر از ویژگی‌های مهم مسئولان و مدیران
است، عنوان کرد: کسی دارای این ویژگی است که از گشادی روح و
همتی عالی و اندیشه‌ای بلند برخوردار باشد، انی امر باعث دوراندیشی
و واقع‌نگری مسئولان و مدیران می‌شود و اگر دولت‌مردان فاقد این
خصلت باشند از عهده بسیاری از مشکلات و نارسایی‌ها برنخواهند
آمد.
این استاد حوزه و دانشگاه بیان کرد: یک مدیر اسلامی باید بداند که در
مصدر امور با فراز و نشیب‌های گوناگونی مواجه بوده و برای دستیابی