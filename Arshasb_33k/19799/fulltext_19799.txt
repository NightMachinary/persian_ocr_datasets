19799
جمهوری اسلامی هم از نقطه نظر جمهوریت و هم از زاویه اسلامیت،
حساب ویژه‌ای روی مجلس باز کرده و به صورت بنیادین به آن اعتقاد
دارد، چنانچه معمار کبیر انقلاب حضرت امام خمینی (رض)
فرمودند: «مجلس در رأس همه امور است».
حال با توجه به آغاز دوره یازدهم مجلس شورای اسلامی، لازم است با
آسیب شناسی درباره عملکرد ادوار گذشته، مسیر آینده از کژی‌ها و
ناکارآمدی‌ها پالایش شده و نقش مجلس در تمشیت امور کشور
فعال‌تر شود.
یکی از مهمترین مواردی که در ادوار مختلف مجلس همواره مورد
بحث جدی منتقدین بوده، جابجایی اولویت‌های کشور و نگاه
جناحی یا منطقه‌ای به جای نگاه ملی و راهبردی مبتنی بر منافع و امنیت ملی
بوده است.
این مسئله دست کم از سه زاویه برای کشور هزینه‌زا بوده است: «فرصت
سوزی از وقت و سرمایه ملی در مسیر رشد و تعالی کشور»، «بروز
ناامیدی در مردم و کاهش سرمایه اجتماعی نظام به دلیل احساس
ناکارآمدی» و «سو استفاده دشمنان از موضوعات مختلف».
بر همین اساس همه اتفاقات مجلس اعم از اعلام مواضع و رأی دادن یا
ندادن نمایندگان مجلس می‌تواند بر ابعاد مختلف سیاست داخلی و بین
المللی و حتی زندگی روزمره و معیشت مردم نیز تاثیر داشته باشد.