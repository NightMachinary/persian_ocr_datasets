25856
گذشته و پس از آنکه سقف تسهیلات ساخت مسکن در بافت های
فرسوده به 250 میلیون تومان رسید، فقط 11 هزار فقره تسهیلات در کل
کشور به این بافت ها اختصاص پیدا کرده و این در حالی است که احتمالاً
در فصل های قبل به دلیل ناکارآمدی تسهیلات در برابر هزینه‌های
ساخت، آمار نوسازی پایین‌تر از زمستان 1398 بوده است. بنابراین با
یک حساب سرانگشتی می‌توان به این نتیجه رسید که بازسازی توسط
بخش خصوصی در بافت های ناکارآمد در بهترین حالت یک سوم
اهداف تعیین شده است.
از سوی دیگر وزارت راه و شهرسازی نوسازی و بهسازی 140 هزار
واحد مسکونی را در قالب طرح اقدام ملی مسکن، برنامه ریزی کرده که
مسئولیت آن با شرکت بازآفرینی شهری است. اما به نظر می‌رسد این
طرح از روی کاغذ فراتر نرفته و طی حداقل یک سال گذشته هیچ
کارنامه قابل استنادی در این خصوص ارائه نشده است.
در نیمه دوم سال گذشته، سقف تسهیلات ساخت در بافت فرسوده برای
سازندگان غیرحرفه‌ای در تهران، مراکز استان ها و شهرهای بالای
200 هزار نفر جمعیت و سایر شهرها به ترتیب 100 میلیون تومان، 80
میلیون تومان و 60 میلیون تعیین شد که این تسهیلات به صورت
ترکیبی از محل تسهیلات بدون سپرده و اوراق گواهی حق تقدم به
متقاضیان پرداخت می شد.