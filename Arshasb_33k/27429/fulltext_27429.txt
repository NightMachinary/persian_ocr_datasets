27429
ورود سامانه بارشی به گلستان از امروز
محمدرضا رحمان‌نیا در گفت‌وگو با ایسنا اظهار کرد: بر اساس آخرین
الگوهای مدل‌های هواشناسی، سامانه بارشی از امروز تا اواخر وقت
سه‌شنبه 26 فروردین استان را تحت تأثیر قرار خواهد داد.
وی با اشاره به اینکه طی این مدت آسمان استان ابری تا نیمه‌ابری، گاهی
همراه با بارندگی خواهد بود، افزود: کاهش 4 تا 6 درجه‌ای دمای هوا را
در گرم‌ترین ساعت برای شهرهای مختلف استان پیش‌بینی می‌کنیم.
معاون توسعه و پیش‌بینی هواشناسی گلستان خاطرنشان کرد: بر اساس
جدیدترین خروجی مدل‌های بارش، میزان بارش در مناطق شمالی
استان بین 3 تا 7 میلیمتر، مناطق میانی بین 3 تا 15 میلیمتر و مناطق
کوهپایه‌ای و کوهستانی بین 2 تا 20 میلیمتر خواهد بود.
رحمان‌نیا بیان کرد: طی این مدت تنها مناطق مرتفع کوهستانی در
جنوب غرب استان شاهد بارش‌های پراکنده برف خواهند بود. میزان
بارش برف قابل‌ملاحظه نخواهد بود.
وی گفت: اوج فعالیت بارشی این سامانه، دوشنبه‌شب تا سه‌شنبه‌شب
خواهد بود.
ورود سامانه بارشی جدید از سه‌شنبه به همدان
روح‌الله زاهدی در گفت‌وگو با ایسنا، اظهار کرد: طی چند روزگذشته
پدیده غالبجوی در استان، کاهش دما و برودت هوا بوده است که