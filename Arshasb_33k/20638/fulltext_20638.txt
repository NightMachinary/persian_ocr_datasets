20638
که فقط 10 میلیارد تومان هزینه تحقیقات مطالعاتی آن بود.
وی ادامه داد: این پروژه در وزارت نفت تبدیل به یک فراخوان ملی شد.
این متهم افزود: وزارت نفت اعلام کرد به جهت محدودیت خوراک،
هشت مجوز بیشتر نمی‌دهد که در نهایت شرکت سون نفر هشتم شد و
صلاحیت آن تایید گردید و در نهایت ما صاحب پالایشگاه سیراف
شدیم.
وی ادامه داد: ما با صندوق ذخیره فرهنگیان شراکت کردیم و گفتیم
صلاحیت فنی با ما و صلاحیت مالی با شما باشد، اما در زمانی که این پروژه به
امضای قراردادها نزدیک شد بنده بازداشت شدم.
در ادامه قاضی از نماینده دادستان خواست در جایگاه قرار گیرد.
قهرمانی درجایگاه قرار گرفت و گفت: مهم برای ما دستیابی بانک به
منابع خودش است یعنی تسهیلات ارایه شده به گونه‌ای باشد که سود
آن بازگردد.
وی تصریح کرد: آقای امامی شما باید اعتبار داشته باشید و باید
اسنادتان را در حوزه سیراف ارایه دهید؛ در مورد شرکت سون نیز ما
می‌گوییم شما وقتی می‌خواستید تسهیلات بگیرید گفتید 109
میلیارد تومان خالص فروش داشتید، اما اظهارنامه مالیاتی خود را 5
میلیارد تومان عنوان کردید ابتدا بگویید چه چیزی را فروختید و به
نسبت همان، در اوراق مالیاتی خود باید اسناد ارایه دهید.