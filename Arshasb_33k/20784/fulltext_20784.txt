20784
اصرار دارند چند 10 میلیون تومان برای خرید این داروها هزینه کنند.
در واقع حریرچی توپ را به زمین مردم می‌اندازد که اگر توپ واقعا هم
در زمین آنها باشد مردم فقط دارند تلاش می‌کنند زنده بمانند. در این
میان سازمان‌های بیمه‌گر کاملا از خود راضی‌اند؛ در حالی که بیماران
و خانواده‌هایی که باید جوش تهیه هزینه‌ها را بزنند تا این حد راضی به
نظر نمی‌رسند.
شاهرخ رامزی، معاون پشتیبانی سازمان بیمه سلامت می‌گوید 40
میلیون ایرانی بیمه سلامت دارند و در ایام کرونا 91هزار و 441‌نفر که
بستری شده‌ و به این تعداد اضافه شده‌اند، به ما می‌گوید تا به حال 547
هزار روز خدمات به بیماران ارائه شده که 341 میلیارد تومان هزینه
داشته‌ است.
دکتر ابوالفضل آفریده، معاون درمان مستقیم سازمان تامین‌ اجتماعی
نیز که معتقد است سازمان متبوعش در بحث درمان بیماران کرونایی
خوب عمل کرده به ما توضیح می‌دهد اگر بیمه‌شدگان تامین اجتماعی
به بیمارستان‌های ملکی این سازمان بروند، درمان آنها رایگان است؛
حتی هزینه‌های داروهای آنها.
او اما تکمله‌ای می‌زند و به مواردی اشاره می‌کند که گیر اصلی کار
بیماران کرونایی در آنهاست. به گفته آفریده اگر شخصی دفترچه
اختیاری یا خویش‌فرمایی داشته‌باشد وضعیتش با بیمه شده‌های