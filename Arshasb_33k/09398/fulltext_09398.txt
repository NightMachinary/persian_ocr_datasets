9398
تداوم آلودگی هوای پایتخت طی امروز
به گزارش ایسنا، پیش‌بینی‌های انجام‌شده در شرکت کنترل کیفیت
هوا حاکی از آن است که در نخستین ساعات امروز ( 20 آذر ماه) کیفیت
هوا در بیشتر مناطق در وضعیت ناسالم و ناسالم برای گروه‌های حساس
قرار خواهد گرفت که ناشی از عدم وزش باد مؤثر و انباشت آلاینده‌ها
طی ساعات گذشته است.
طی روز با عدم وزش باد مؤثر شرایط مناسب برای پراکندگی
آلاینده‌ها فراهم نخواهد شد. همچنین در اواخر وقت با افزایش
ترافیک شبانگاهی و حاکمیت جو نسبتا پایدار پیش‌بینی می‌شود در
بیشتر مناطق پرتردد کیفیت هوا در وضعیت ناسالم برای گروه‌های
حساس قرار بگیرد.
افزایش نسبی تندی باد تا صبح فردا (21 آذر ماه) همراه با کاهش ترافیک
در روز تعطیل، کاهش غلظت آلاینده‌ها و برقراری وضعیت
قابل‌قبول در بیشتر مناطق را به‌دنبال خواهد داشت.
برقراری جو نسبتا آرام طی روز باعث تجمع آلاینده‌ها و احتمال
کاهش کیفیت هوا در مناطق پرتردد خواهد شد. تداوم این وضعیت
جوی تا اواخر وقت فردا (21 آذر ماه) همراه با افزایش تردد خودروها
موجب افزایش غلظت آلاینده‌ها به‌ویژه ذرات معلق خواهد شد و
به‌تبع آن کیفیت هوا در برخی مناطق در محدوده ناسالم برای