7102
اسلامی و تائید شورای نگهبان و اجرای آن توسط دولت، رویکرد چین
با ایران دقیقا منطبق بر مفاد قطعنامه‌های ظالمانه سازمان ملل بود،
به‌طوریکه حتی در توسعه میدان نفتی آزادگان به تعهدات خویش
عمل نکرد اما بلافاصله و اندک زمانی پس از تصویب برجام،
رئیس‌جمهور این کشور به ایران سفر و در دیدارهایی با مقامات
عالیرتبه زمینه استفاده حداکثری از برجام را فراهم کرده که می‌توان
قرارداد همکاری ایران و چین را از میوه‌های برجام برشمرد.
برجام به عنوان یک توافقنامه بین‌المللی درون خود ظرفیت‌هایی را
ایجاد کرده است که استفاده به موقع و بجا از این ظرفیت‌ها بر عهده
ذینفعان این توافقنامه است و عدم استفاده نیز از ارزش‌های چنین توافق
بین‌المللی نمی‌کاهد. چنانچه با خروج آمریکا از برجام استفاده از این
ظرفیت برای این کشور مسدود شده و در سوی دیگر دو کشور ایران و
چین بدون توجه به بی‌تعهدی و بدعهدی کشورهای غربی در صدد
استفاده حداکثری از ظرفیت‌های آن به منظور تقویت و گسترش
مناسبات خود هستند. انعقاد این قرارداد با لحاظ منافع ملی و مصالح
عمومی کشور و همچنین بر اساس سه اصل عزت، حکمت و مصلحت و
رویکرد رقابت‌سازی برای سایر قدرت‌های سرمایه‌گذار در دیگر
زمینه‌ها می‌تواند نقطه قوت و ارزشمند برجام را مشخص کرده و
روبنای مستحکم توسعه‌محور بر زیربنای برجام باشد.»