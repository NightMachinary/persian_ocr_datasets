9419
آزادی به شهروندان، به ویژه عشایر و روستاییان، نسبت به رعایت
موارد ایمنی هشدار داد و بر پرهیز از اسکان در حاشیه مسیل و رودخانه‌ها
تاکید کرد و گفت: در شرایط فعلی به ویژه حاکمیت ویروس کرونا،
زمان تماشای رودخانه‌ها نیست.
مدیرکل مدیریت بحران استانداری فارس اضافه کرد: متاسفانه در
سیلاب‌های اخیر استان برخی با نادیده گرفتن توصیه‌ها در حاشیه
رودخانه و مسیل‌هایی که از قبل آشنایی نداشتند، به تماشای باران
رفتند و جان خود را به خطر انداختند.
به گزارش ایسنا، در بارش‌های اخیر، تعدادی از شهروندان در
شهرستان‌های جنوبی استان، به دلیل توجه نکردن به هشدارها، جان
خود را از دست دادند.
تداوم بوی نا مطبوع آب شهروندان سنندجی را نگران کرده است
حال سال‌ها است شهروندان سنندجی برای یافتن آبی سالم و باکیفیت
دست به دامن چشمه‌ها شده‌اند تا بتوانند آب شرب مصرفی خود اما سالم
را از چشمه‌ها تامین کنند.
موضوع آب سنندج، موضوع جدیدی نیست و چند سالی است که
شهروندان سنندجی با آن دست و پنجه نرم می‌کنند و با گذشت سال‌ها از
این موضوع همچنان از کیفیت آن ناراضی هستند.
چندی پیش مدیرعامل شرکت آب منطقه‌ای کردستان در ششمین