20778
را بگیریم ‌یا اگر شانس نمی‌آوریم و به فرم سختش مبتلا می‌شویم لااقل
بی‌پول نباشیم، چون کرونا رابطه‌اش با بی‌پولی بد است. این جمله را که‌
اگر دفترچه بیمه داشته‌ باشی، درمان کرونا رایگان خواهد بود
فراموش کنید. این حرف روی کاغذ قشنگ است ولی در عمل درمان
کرونا خرج دارد؛ زیاد هم دارد. کسانی که در این وادی افتاده و از
مهلکه بیماری جان سالم به در برده‌اند، حالا به دفترچه‌های بیمه خود
پوزخند می‌زنند؛ دفترچه‌هایی که اگر نبود هم اتفاق بدتری
نمی‌افتاد. این وضع چه وقتی افراد مشکوک دارند آزمایش‌های
تشخیصی می‌دهند،‌ چه وقتی به درمان سرپایی و دارو درمانی توصیه
می‌شوند و چه هنگامی که نیاز به بستری پیدا می‌کنند، در هر سه حالت
حاکم است. البته کاری به آن دسته از مبتلایان به کرونا نداریم که
دفترچه بیمه دارند و موفق می‌شوند در یکی از مراکز ملکی سازمان‌های
بیمه‌گر (بیمارستان‌های مرتبط با نوع دفترچه) بستری شوند. اینها
مبتلایان خوش‌شانس کرونا هستند که از قضا در اقلیت‌اند. شلوغی
بخش‌های کرونایی بیمارستان‌های دولتی و دانشگاهی و مراکز
ملکی بیمه‌های مختلف،‌ مبتلایان زیادی را تا به حال به سمت
بیمارستان‌های خصوصی سوق داده که این تازه شروع
خرج‌تراشی‌هاست.
به‌ جز بیمارستان‌های خصوصی، مراکز درمانی دولتی که جزو املاک