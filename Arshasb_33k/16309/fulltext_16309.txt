16309
اختصاص داده اند.
رشیدی: استقلال در نیمه دوم اصلا وجود نداشت/ فکری خوب تعویض
نکرد
منصور رشیدی، پیشکسوت تیم فوتبال استقلال در گفت‌وگو با
ایسنا، درباره تساوی آبی‌پوشان پایتخت مقابل پرسپولیس در داربی
94 اظهار کرد: به نظر من در نیمه دوم بازی اصلا استقلالی وجود نداشت.
خط دفاعی آبی‌ها اصلا عملکرد خوبی نداشتند و باعث شد تا استقلال
چنین گل‌هایی را دریافت کند.
او ادامه داد: کادر فنی فقط نظاره‌گر این وضعیت استقلال بود و هیچ
کاری انجام ندادند. خط دفاعی استقلال ناهماهنگ است. درست است
استقلال به صدر جدول آمده بود اما هنوز ناهماهنگی در این پست
وجود دارد. اگر مظاهری در این چند بازی در دروازه استقلال حضور
نداشت و موقعیت‌های مهمی را از حریف دفع نمی‌کرد، شاید آبی‌ها
الان نمی‌توانستند در نیمه بالای جدول حضور داشته باشند.
رشیدی در انتقاد به عملکرد ضعیف شیخ دیاباته اظهار کرد: دیاباته در
حال حاضر بازیکن آماده‌ای نیست و همه می‌دانند که این بازیکن به
خاطر خستگی و گام‌های سنگینی که برمی‌دارد، نمی‌تواند عملکرد
خوبی داشته باشد و در این بازی هم دیدیم که این بازیکن نتوانست
کاری از پیش ببرد.