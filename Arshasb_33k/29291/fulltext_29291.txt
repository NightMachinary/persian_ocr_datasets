29291
پیشگیری از جرم جزو اصلی ترین وظایف فرماندهان باشد
به گزارش ایسنا سردار حسن کرمی در مراسم تکریم و معارفه معاون
هماهنگ کننده یگان های ویژه ناجا که با حضور فرماندهان، مدیران
و روسای یگان ویژه سراسر کشور به صورت ارتباط زنده تصویری
برگزار شد، به مقوله مسئولیت پذیری پرداخت و گفت: مسئولیت
پذیری به نوبه خود کاری دشوار است. هر شخص که سمتی را می پذیرد
باید جوابگوی همه مسائل پیرامونی آن وظیفه ای که بر عهده گرفته
باشد، شهدایی که در هشت سال دفاع مقدس در کسوت فرماندهی و
دیگر مسئولیت ها در حال خدمت بودند، همه تلاش خود را می کردند تا
ضمن رعایت عدالت و حفظ حق و حقوق نیروهای زیر مجموعه خود از
حدود شرعی نیز عبور نکنند. این عملکرد باید سرلوحه همه فرماندهان
باشد.
فرمانده یگان های ویژه ناجا در ادامه با بیان اینکهیگان ویژه در همه حال
ارتقای توان رزم و آمادگی عملیاتی را در دستور کار خود دارد،
تصریح کرد: یگان های ویژه با برنامه ریزی و ترسیم نقشه راه توانسته
جایگاه خوبی را در بین مردم از آن خود کند. نقش رویکرد اجتماعی
درانجام مطلوب ماموریت های ذاتی و غیر ذاتی مهم و تاثیرگذار است.
این رویکرد باید در کنار ارتقای توان رزم و آمادگی عملیاتی روز به
روز تقویت شود.