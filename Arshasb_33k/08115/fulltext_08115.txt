8115
بهبود 3355 بیمار کرونایی در زنجان
به گزارش ایسنا و به نقل از پایگاه خبری دانشگاه علوم‌پزشکی زنجان، بر
اساس آخرین اخبار، استان زنجان به لحاظ شیوع بیماری کرونا در
وضعیت قرمز قرار دارد که نیازمند رعایت جدی پروتکل‌های
بهداشتی، فاصله‌گذاری اجتماعی و نیز استفاده از ماسک است.
در خصوص وضعیت مبتلایان ویروس کرونا در استان زنجان طی 24
ساعت گذشته، 24 مورد مثبت بستری و 145 مورد مثبت سرپایی ابتلا به
بیماری کرونا از لحاظ آزمایشگاهی به ثبت رسیده است.
همچنین طی 24 ساعت گذشته در استان زنجان، 145 مورد مثبت ابتلا به
بیماری کرونا به‌صورت سرپایی شناسایی شده که در حال حاضر 16
هزار و 816 مورد مثبت سرپایی بر اساس یافته‌های آزمایشگاهی مبتلا
به بیماری کرونا هستند.
از ابتدای شیوع بیماری کرونا تاکنون، مجموع موارد مثبت ابتلا به
بیماری کرونا بر اساس یافته‌های آزمایشگاهی در استان زنجان 20
هزار و 908 مورد بوده است.
در حال حاضر 420 بیمار مبتلا به کرونا در بیمارستان‌های زنجان
بستری هستند که موارد مثبت بستری امروز (22 مهرماه) 24 مورد بوده
و از ابتدای شیوع کرونا تاکنون مجموع بیماران کرونایی بستری در
استان به 12 هزار و 319 نفر رسیده است.