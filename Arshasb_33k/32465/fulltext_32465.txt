32465
15 خانواده‌ی زلزله‌زده برای صاحب خانه شدن نیاز به کمک خیران
دارند
حافظ باباپور صبح چهارشنبه در نشست خبری با بیان این مطلب اظهار
کرد: این خانواده‌ها که از توان و بضاعت مالی خوبی برخوردار
نیستندبه دلیل افزایش قیمت مصالح ساختمانی قادر به ساخت خانه
نیستند، در کنار کمک‌ها و حمایت‌های اداره کل بنیاد مسکن برای
تکمیل خانه‌های این 15 خانواده در شهرستان میانه نیاز به کمک 20 الی
30 میلیون تومانی خیران به ازای هر خانواده است.
وی در ادامه با اشاره به افزایش چهار برابری قیمت مصالح ساختمانی به
عنوان یکی از علل تاخیر در بازسازی برخی از خانه‌های مناطق زلزله زده
آذربایجان شرقی، گفت: علاوه بر این‌، با مشکل کمبود شن و ماسه و
سیمان در استانیمواجه هستیم که خود یکی از تولید کننده‌های
سیمان در کشور است؛ صنعت سیمان، صنعتی صد در صد داخلی و بومی
است و شن و ماسه هم ربطی به خارج از مرزهای ایران ندارد.
وی تاکید کرد: امیدواریم دستگاه‌های نظارتی هرچه سریع‌تر ورود
کرده و این مشکل را حل کنند تا باقیمانده‌ی زلزله زدگان قبل از رسیدن
فصل زمستان در خانه‌های خودشان ساکن شوند.
به گزارش ایسنا، مدیرکل بنیاد مسکن آذربایجان شرقی با اشاره به
اقدامات انجام شده در حوزه‌ی آواربرداری، اسکان موقت و دائم