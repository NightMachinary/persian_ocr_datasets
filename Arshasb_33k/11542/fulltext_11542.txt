11542
بهای معاملات وست تگزاس اینترمدیت آمریکا 21 سنت معادل 0.5
درصد کاهش یافت و در 46 دلار و 57 سنت در هر بشکه بسته شد. شاخص
نفت آمریکا روز پنج شنبه سه درصد صعود کرده بود.
باب یاوگر، مدیر معاملات انرژی در شرکت میزوهو اظهار کرد
محدودیتهای کرونایی در نیویورک روی قیمتها تاثیر منفی گذاشت
و باعث فروش قراردادهای نفتی شد.
اندرو کوئومو، فرماندار نیویورک در پی افزایش موارد ابتلا به
ویروس کرونا، دستور داد پذیرش مشتری در داخل رستورانها از
روز دوشنبه معلق شود.
نفت برنت برای کل هفته 1.5 درصد و وست تگزاس اینترمدیت کمتر از
یک درصد رشد کردند که ششمین رشد هفتگی متوالی هر دو شاخص
بود.
آزمایشهای امیدبخش واکسن کووید 19 افزایش موارد جهانی
ابتلا به ویروس کرونا و قربانیان آن را تحت الشعاع قرار داده است.
اظهارات کوموئو تا حدودی خوش بینانه بود. وی گفت: انتظار دارد
170 هزار دوز واکسن فایزر تا روز یکشنبه یا دوشنبه در نیویورک باشد.
انگلیس تزریق واکسن فایزر را چهارشنبه گذشته آغاز کرد و آمریکا
این برنامه را به زودی آغاز می کند. کانادا هم چهارشنبه گذشته با
نخستین تزریقهای واکسن کووید 19 در هفته جاری موافقت کرد.