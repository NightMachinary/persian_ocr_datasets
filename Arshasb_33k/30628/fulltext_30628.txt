30628
رئیس حوزه هنری استان مرکزی تصریح کرد: ما در این هفته در نظر
داریم کارگاه های تولید و کارگاه های عملی ویژه هنرمندان را به
فضای مجازی انتقال دهیم تا هر هنرمند با بهره گیری از این فضا بتواند
تولید آثار خود را در منزل و از طریق همین فضا بر عهده بگیرد. یکی از این
کارگاه ها، کارگاه تولید پوستر است که هنرمندان استان زیر نظر
کارشناس مربوطه، در زمینه تولید پوستر و تولید آثار هنری مرتبط با
اعیاد شعبانیه و القاب حضرت علی (ع) فعالیت می کنند و در پایان ضمن
تقدیر از هنرمندان، آثار آنان در فضای مجازی منتشر می شود و به محض
فراهم آمدن فرصت مناسب، تمامی این آثار در قالب نمایشگاه و گالری
های سطح شهر در معرض دید مردم قرار خواهد گرفت.
میرزایی با بیان اینکه طرح کرونا و کارتون با محوریت مقابله با
ویروس کرونا در این هفته توسط هنرمندان استان اجرا خواهد شد،
اظهار کرد: هنرمندان این حوزه از طریق پیام رسان های فضای مجازی
می توانند با اساتید مربوطه در ارتباط باشند و ضمن پایش آثار خود می
توانند در نهایت اثری فاخر و متناسب با ارزش های انقلاب اسلامی را
تولید کنند. کارگاه خوشنویسی نیز سومین کارگاهی است که در این
هفته به صورت مجازی با استفاده از پتانسیل هنرمندان و اساتید هنری در
سطح استان برگزار می شود و تمام آثار هنرمندان در قالب نمایشگاه
های شهری و یا فضای مجازی در معرض دید سایرین قرار می گیرد.