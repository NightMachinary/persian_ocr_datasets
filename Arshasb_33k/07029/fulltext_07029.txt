7029
است و تکیه آن بر مسائل فرهنگی خواهد بود.
ریاضی با اشاره به افتتاح فاز سوم جلوخان آرامگاه فردوسی
خاطرنشان کرد: بهره‌بردای از این طرح مصادف با حضور رهبر
انقلاب در این منطقه است. ایشان در آن بازدید اقداماتی که برای توس
شده بود را ناکافی دانستند و از مدیران دولتی خواستند اهتمام بیشتری
به این مساله بورزند. پیرو این مساله منطقه توس در سال 93 به شهر پیوست.
رئیس کمیسیون توسعه و به‌سازی توس شورای شهر مشهد با بیان اینکه
یکی از مهم‌ترین نیازهای این منطقه طرح شهری است که این طرح در
وزارت راه و شهرسازی تهیه می‌شود، گفت: براساس قانون ما مکلف
هستیم تا زمانی که طرحی نباشد، از هرگونه ساخت‌وسازی در این
منطقه ممانعت کنیم. با ورود شورای پنجم به عرصه مدیریت شهر در سال
96 برای منطقه توس مشاور گرفته شد و نهایتا با کش و قوس‌های فراوان
در کمیسیون ماده 5 طرح راهبردی این منطقه به تصویب رسید. بیش از
یک سال بود که ما منتظر تصویب طرح راهبردی برای این منطقه بودیم
که خوشبختانه هفته گذشته در کمیته فنی وزارت راه و شهرسازی طرح
راهبردی تصویب شده و منتظر هستیم که طرح تصویب نهایی شود. بعد
از تصویب این طرح نوبت به طرح تفصیلی می‌رسد که با تصویب آن،
نقشه راهی برای ثبت جهانی این منطقه و جذب سرمایه‌گذار پیش رو
خواهیم داشت.