15366
یکی از سخنگوهای دولت برلین نیز در همین نشست خبری عنوان کرد:
اتحادیه اروپا در حال بررسی چگونگی واکنش نشان دادن به این مساله
است.
لندن در واکنش به ناآرامی‌های پسا انتخاباتی در بلاروس دولت این
کشور را به خودداری از دست زدن به خشونت‌های جدید بر ضد
معترضان فراخواند.
لندن ضمن محکوم کردن آنچه از آن به عنوان «بی نظمی‌های جدی» در
انتخابات ریاست جمهوری بلاروس یاد کرد از مینسک خواست دست
از سرکوب معترضان بکشد.
وزارت امور خارجه انگلیس در پیامی توییتری با طرح این موضوع
برخورد خشونت‌آمیز و اقدامات مقامات بلاروس برای سرکوب
تظاهرکنندگان را کاملا غیر قابل قبول توصیف کرد.
فرانسه نیز همانند انگلیس و آلمان برخورد خشونت‌آمیز مقامات
بلاروس به معترضان به نتایج انتخابات ریاست جمهوری در این
کشور را محکوم کرد و خواهان خویشتن‌داری بیشتر مینسک در تقابل
با اپوزیسیون و معترضان شد.
سخنگوی وزارت امور خارجه فرانسه در سخنانی به همین منظور
تاکید کرد: ما با نگرانی زیاد شاهد سرکوب شهروندان بلاروس بودیم
که پس از پایان رای گیری در اعتراض به نتیجه اعلام شده به خیابان‌ها