27075
نیز سریع ورود می کنند.
این روانشناس، از والدین خواست به رشد و بلوغ و تجربیات
فرزندشان اعتماد کنند و گفت: بسیاری از زوج های جوان از هوش
کلامی و عملی برخوردار هستند، اما پدر و مادرشان هرگز به آنان اجازه
کسب تجارب زندگی را نداده اند و اکنون سعی می کنند خودشان
مشکلاتشان را حل کنند.
تیموری، با اشاره به تفاوت دخالت و حمایت از فرزندان در زندگی
مشترک، عنوان کرد: زمانی که پدر و مادر با ورود به مشکلات زندگی
زوجین فقط منفعت فرزند خودشان را در نظر می گیرند، در واقع در
زندگی آنان دخالت کرده اند؛ این در حالی است که حمایت به معنی در
نظر گرفتن منفعت کانون خانواده است و در کنار مصلحت فرزند، باید
مصلحت همسر و حتی فرزند او را در نظر بگیریم.
وی شرط ورود به مشکلات زناشویی را درخواست زوجین از
خانواده ها و اطرافیان دانست و اضافه کرد: زوج های جوان معمولا در
اوایل زندگی از خانواده ها کمک های مالی می خواهند و یا در نگهداری
فرزند دچار مشکل می شود لذا والدین در این کمک خواستن ها رغبت
نشان دهند، زیرا در حل مشکلات زوجین بسیار کارگشاست، اما
زمانی که کمک کردن تبدیل به پیگیری های مکرر و کنجکاوی در
زندگی زوجین شود، زمینه دخالت های بعدی شکل می گیرد.