2057
احیای بیش از 5620 شغل از ابتدای امسال
به گزارش ایسنا، به نقل از شاتا، محسن صالحی‌نیا در جلسه قرارگاه جهش
تولید که با حضور سرپرست وزارت صنعت، معدن و تجارت برگزار
شد، گفت: با راه اندازی مجدد این واحدها برای 5 هزار و 623 نفر اشتغال
ایجاد شده است.
وی افزود: بیشترین واحدهای راه اندازی مجدد مربوط به گروه
صنعتی فلزی با 27 درصد، صنایع شیمیایی 26 درصد و صنایع غذایی و
آشامیدنی 18 درصد است.
به گفته صالحی نیا در یک هفته گذشته و منتهی به 21 تیرماه امسال، تعداد 78
واحد جدید مجدداً راه اندازی شده و وارد چرخه تولید شده اند.
معاون وزیر صنعت، معدن و تجارت با بیان اینکه استان‌های خراسان
شمالی، کردستان و مازندران از ابتدای سال تاکنون راه اندازی
مجدد واحد نداشته اند،‌ گفت: استان تهران با 44 واحد، اصفهان 40
واحد صنعتی و آذربایجان غربی با احیای 28 واحد صنعتی بیشترین
تعداد راه اندازی مجدد واحدهای صنعتی را از ابتدای امسال به خود
اختصاص داده‌اند.
به گزارش ایسنا، وزارت صمت وعده داده که امسال 1500 واحد
تولیدی راکد کشور به عرصه تولید بازگردد.
 احیای صنایع کوچک موجب جهش تولید می شود