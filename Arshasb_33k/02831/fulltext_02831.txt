2831
وی به ضعف های حوزه گردشگری استان اشاره کرد و افزود: در حوزه
گردشگری هم در بحث های سخت افزاری از جمله بحث راه و امکانات و
اماکن اقامتی و ... و هم در مباحث نرم افزاری مانند زیرساخت های
فرهنگی گردشگری عقب هستیم.
این نماینده مجلس تصریح کرد: حتی نتوانسته ایم ظرفیت های
گردشگری را به مردم خود استان معرفی کنیم تا توسعه گردشگری در
داخل خود استان اتفاق بیافتد، مردم استان نسبت به جاذبه های
گردشگری استان چندان اطلاعی ندارند و نهایت دو سه اثر تاقبستان و
بیستون را می شناسند.
وی با بیان اینکه توسعه فرهنگی در خصوص گردشگری هم در استان
وجود ندارد، گفت: متاسفانه نتوانسته‌ایم زمینه پذیرش گردشگر را در
استان جا بیندازیم و برخی از مردم نسبت به گردشگران واکنش مثبتی
نشان نمی دهند که جا دارد در این بخش بیشتر کار و فرهنگ‌سازی شود.
وی با بیان اینکه رونق و توسعه گردشگری در کنار توسعه فرهنگی،
نیازمند جذب اعتبار و سرمایه گذاری بخش خصوصی است گفت:
متاسفانه مدیریت حوزه گردشگری در این زمینه هم خوب عمل نکرده
و در این زمینه عملکرد چندانی ندیده ایم.
رشیدی در ادامه از کشاورزی هم به عنوان دیگر ظرفیت مهم در جهت
توسعه استان یاد کرد وافزود: کرمانشاه با خاک حاصلخیز، طبیعت