1548
کیلومتر، در سایه‌ی همت کارکنان شرکت گاز استان به اتمام رسیده و
با توجه به تایید نتایج آزمایش‌های مقاومت، نشتی و پوشش، آماده
تزریق گاز و تحویل به این مجتمع هستیم.
وی با اشاره به تکمیل شبکه گاز روستای قراقیه، واقع در محور
گازرسانی زره‌شوران و احمدآباد تکاب، افزود: هم اکنون گاز این
روستا نیز به همراه خط تغذیه مجتمع طلای زره‌شوران آماده تزریق
گاز است.
مدیرعامل شرکت گاز آذربایجان‌غربی با تاکید بر سختی اجرای
پروژه گازرسانی محور زره‌شوران و احمدآباد تکاب، اظهار کرد:
در طول اجرای این پروژه، شرایط سخت جغرافیایی، 400 مورد
معارض اراضی موجود در مسیر، توسعه و تعریض جاده تکاب به دندی و
تداخل آن با لوله گاز اجرا شده و تخریب آن در سه نقطه به طول یک کیلومتر
و جابجایی و مرمت آن، به همراه شیوع ویروس کرونا، روند کار را
کمی کند کرده بود که با تلاش کارکنان شرکت گاز استان از این
مشکلات عبور کردیم تا بزرگترین مجتمع طلای خاورمیانه و
روستاهای آن محور از نعمت گاز بهره‌مند شوند.
شیخی، درباره گازدار شدن دیگر روستاهای این محور نیز اعلام کرد:
14 روستای دیگر در مرحله تست و آزمایش بوده و ان‌شاالله پس از تایید
آزمایش‌ها، گاز آنها نیز به بهره‌برداری می‌رسد.