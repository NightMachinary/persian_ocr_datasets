14294
که با دشمن مقابله داریم، باید شفاف باشند و هیچ رازی را از مردم پنهان
نکنند؛ بنابراین در همه حوزه‌ها و مراجع به استثنای مواردی که به
موضوعات خاص کشور برمی‌گردد، لازم است شفافیت کامل اعمال
شود.
موسوی شفافیت را از افتخارات شورای پنجم شهر شیراز برشمرد و
افزود: شورای پنجم شیراز با درک حجم بالای فرایند مالی در
شهرداری، آن هم در ارتباط مستقیم با مردم، از همان روزهای نخست به
موضوع مهم شفافیت توجه ویژه‌ای داشت و تلاش‌های شورا در این
زمینه موجب دستاوردهای افتخارآمیزی برای شورای پنجم شده
است.
او ادامه داد: با کمک همکاران‌مان در شورا، موضوع سامانه شفافیت و
سه طرح و لایحه در این زمینه مصوب و از سوی دیگر تلاش شده است که
شهرداری الکترونیک با تلاش‌های بیشتر به روند فعالیت شهرداری
وارد شود.
موسوی میزان موفقیت در این زمینه را دغدغه و نگرانی جدی شورای
شیراز دانست و افزود: اگرچه در این خصوص اقدامات خوب و
جدیدی در شهرداری انجام شده، اما به هر صورت گزارش‌هایی
دریافت می‌کنیم که نشان می‌دهد روند اجرا آن طور که انتظار داریم و
در مصوبه شفافیت یا تعارض منافع آورده بودیم، پیش نرفته است.