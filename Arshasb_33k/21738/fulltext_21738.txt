21738
سمت ایران و در توافق ایران و آژانس هم این مساله را شاهد بودیم و چه در
شورای حکام و چه شورای امنیت، هر دو طرف با تلاش‌های اروپا، چین
و روسیه این نتایج حاصل شد به این امید که تا 3 نوامبر و انتخابات آمریکا
تنش جدی ایجاد نشود.
این کارشناس مسایل بین‌الملل تصریح کرد: اما به لحاظ فنی درست
است و چنین نگرانی‌هایی وجود دارد. دو مکان مورد نظر آژانس برای
بازرسی که یکی از آنها بازدید شده است و قرار است دومی هم بازدید
شود. هنوز گزارش فنی و ارزیابی این بازدیدها درباره برداشت و
نتیجه آژانس ارایه نشده است. اتفاقی که رخ داده است اینکه آژانس
این موضوعات را ذیل مسایل پادمانی دارد بررسی می‌کند نه برجام و
این مساله مهمی است چون اگر ذیل برجام می‌رفت در جایگاه موضوع
پی ام دی قرار می‌گرفت. الان آژانس دو گزارش می‌دهد؛ پادمانی و
برجامی و این دو مکان را گذاشتند در بحث پادمانی ایران و این به معنای
آن است که اگر بحثی در آینده پیش آید در چارچوب برجام با آن
برخورد نمی‌شود. فرق این که مساله در قالب برجام باشد یا پادمان این
است که حل و فصل مساله به خاطر حمایت اروپا، روسیه و چین از برجام
بهتر پیش می‌رود اما اگر در قالب پادمان باشد ممکن است آن حمایت را
نداشته باشد و این خطر که از این ناحیه موضوع ایران مجدد در دستور
شورای حکام باشد یا تهدید ارجاع به شورای امنیت دائمی می شود.