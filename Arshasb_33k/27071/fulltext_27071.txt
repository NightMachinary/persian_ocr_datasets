27071
او از نگرانی‌هایش برای سال آموزشی آینده می‌گوید: «ما نمی‌دانیم
سال بعد والدین برای ثبت نام بچه‌هایشان سراغ ما می‌آیند یا نه؟
ما در یک بلاتکلیفی به سر می‌بریم آیا با نیروهایمان قرارداد ببندیم؟
قراردادها تقریباً رو به پایان است و نمی‌دانیم در شرایط غیر حضوری
مثلاً برای مدرسه‌مان خدمتگزار و آشپز و معلم فوق برنامه استخدام کنیم
یا نه؟ الان من کاملاً بلاتکلیفم و نیروهایم هم دائم می‌پرسند تکلیف ما
برای سال بعد چه می‌شود. اگر آمار ثبت‌مان در مهر 99 از آن چه انتظار
داریم کمتر شود با مشکل جدی روبه رو هستیم و باید با همان میزان
حقوق معلم‌ها را بدهیم حتی اگر هر کلاس دو دانش آموز هم داشته باشد
من برای هفت کلاسم مجبورم هفت معلم بگذارم. آن وقت باید هزینه
هنگفتی را عملاً از جیب بپردازیم که غیر ممکن است.
نکته دیگر که امسال واقعاً درگیرمان کرد نداشتن ابزارهای مناسب
معلمان بود مثلاً امسال باید از همه معلمان بخواهم دست کم یک لپ تاپ یا
تبلت خوب داشته باشند. اسفند ماه وقتی این اتفاق افتاد خیلی از
معلم‌های ما فقط یک گوشی معمولی داشتند و می‌پرسیدند ما چطور با این
گوشی ویدئو ضبط کنیم. من خودم فکر می‌کنم زمان قرارداد با این
معلمان از آنها بخواهم یک لپ تاپ و اینترنت مناسب تهیه کنند. همین
طور ما باید بتوانیم شبکه مجازی بهتری هم ایجاد کنیم که خود این هم
هزینه زیادی دارد.»