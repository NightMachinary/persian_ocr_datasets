9845
محمد امین وفایی سرمربی پاس ناجا قم بعد از تساوی مقابل ذوب آهن
گفت: خدا را شکر امروز شاهد بازی خیلی خوبی بین دو تیم بودیم، تیم
ذوب آهن کادر فنی قوی دارد. تیم جوان و جنگنده‌ای هستند. البته ما
هم با تدابیر کادر فنی و غیرت بازیکنانمان توانستیم بازی را پا به پا پیش
ببریم. نتیجه نیمه اول خیلی خوب بود و توانستیم نتیجه خوبی بگیریم اما
در ابتدای نیمه دوم اتفاقاتی پیش آمد که نتوانستیم بازی را جمع کنیم
ولی در ادامه راه توانستیم بازی را هدایت کرده و آرام آرام نتیجه را
نزدیک کردیم. تساوی برابر ذوب آهن برای ما همانند برد است.
امیدوارم در ادامه مسابقات به بردها تداوم ببخشیم و شاهد خوشحالی
مردم قم باشیم.
تساوی پرگل سپاهان و تیم ملی جوانان در دیدار دوستانه
به گزارش ایسنا، دیدار تدارکاتیسپاهان و تیم ملی جوانان از ساعت
15:00 در استادیوم نقش جهان اصفهان آغاز شد و در نهایت با تساوی 4 بر
4 به پایان رسید.
این در حالی است که سپاهانی‌ها در این دیدار با نتیجه 4 بر یک از حریف
پیش افتاده بودند اما شاگردان داود مهابادی با به ثمر رساندن سه گل
دیگر بازی را به تساوی کشاندند.
تیم ملی جوانان این روزها در اصفهان اردوی خود را بر پا کرده است.