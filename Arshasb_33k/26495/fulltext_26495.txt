26495
هشدار هواشناسی نسبت به رگبار باران و افزایش ارتفاع موج
به گزارش ایسنا، در هشدار زرد رنگ سازمان هواشناسی آمده است که
از بعد ازظهر امروز (20 اردیبهشت) رگبار باران همراه با رعد و برق،
وزش باد شدید موقت و بارش تگرگ در استان‌های آذربایجان غربی،
آذربایجان شرقی، لرستان، شمال اردبیل، شمال شرق خوزستان و
چهارمحال و بختیاری پیش‌بینی می‌شود.
این شرایط فردا (21 اردیبهشت) در استان‌های گیلان، مازندران،
گلستان، آذربایجان غربی، آذربایجان شرقی، اردبیل، زنجان،
چهارمحال و بختیاری، شمال شرق خوزستان، کهگیلویه و
بویراحمد، جنوب شرق لرستان، قزوین و ارتفاعات استان‌های البرز
و تهران ادامه دارد.
بر اساس هشدار سازمان هواشناسی روز دوشنبه (22 اردیبهشت)
تداوم بارش‌ها در نیمه شمالی استان‌های آذربایجان غربی،
آذربایجان شرقی، اردبیل، شرق مازندران، گلستان، شمال خراسان
رضوی و خراسان شمالی دور از انتظار نیست.
از این‌رو احتمال آبگرفتگی معابر عمومی و برخورد صاعقه وجود دارد
بنابراین از توقف و اتراق در حاشیه رودخانه‌ها و مسیل‌ها و صعود به
ارتفاعات خودداری شود.
در ادامه این هشدار سازمان هواشناسی از وزش باد شدید، خیزش گرد و