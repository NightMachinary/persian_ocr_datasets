19485
نرخ بیکاری آمریکا در ماه آوریل همان طور که انتظار می رفت دو
رقمی شد و به 14.7 درصد رسید. در شرایطی که روند بازگشایی کسب و
کارها در آمریکا به تدریج شروع شده است، بالاترین نرخ بیکاری از
دهه 1930 می‌تواند دارای پیامدهای زیادی برای رشد اقتصای سه
ماهه دوم سال نیز باشد. برنی سندرز، سناتور ایالت ورمونت این ارقام
را فاجعه آمیز خوانده است. نرح مشارکت در بازار کار نیز به 51.3
درصد رسیده که در طول تاریخ مدرن اقتصاد آمریکا بی‌سابقه است.
یان شفردسون، کارشناس مسایل اقتصادی در موسسه پانتیون
مکرواکونومیکس گفت: در ماه آوریل بیشترین تعدیل نیرو در بخش
های با سطح دستمزد کم نظیر تفریح و سرگرمی صورت گرفت و با توجه به
پایین بودن سطح درآمد این افراد، باید منتظر کاهش جدی در قدرت
خرید آن ها باشیم.
با این حالمعامله گران به خبر پیشرفت در مذاکرات تجاری بین چین و
آمریکا روی خوشی نشان دادند. در تماس تلفنی رابرت لایت هایزر،
وزیر بازرگانی آمریکا با لیو هه، معاون نخست وزیر چین دو طرف بر سر
فراهم کردن فضای مطلوب برای تحقق تعهدات هدف گذاری شده فاز
نخست توافق تجاری با یکدیگر به تفاهم رسیدند. اظهارات سخنگوی
وزارت خارجه آمریکا مبنی بر وخیم بودن روابط دو طرف باعث
نگرانی هایی از تشدید مناقشات شده بود.