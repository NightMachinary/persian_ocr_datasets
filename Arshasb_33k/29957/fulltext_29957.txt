29957
در ضمن، باید به این مساله هم اشاره کرد که روند رسمی انتقال متوقف
شده است.
چندین آژانس فدرال گفته‌اند، تا زمانیکه اداره سرویس‌های
عمومی، بایدن را به عنوان رئیس جمهوری منتخب به رسمیت نشناسد،
آنها در بخشی از روند انتقال با مقام‌های او همکاری نمی‌کنند.
تا روز سه شنبه، دولت ترامپ هنوز دستورالعمل‌های مربوطه که باید به
بایدن داده شود و دسترسی تیم او را به منابع مالی فدرال و فضای فیزیکی
برای روند انتقال فراهم کند، امضا نکرده بود.
البته بایدن روز سه شنبه اصرار کرد که این اقدام بر توانایی تیمش در
برنامه ریزی برای تصدی مسئولیت‌ها تأثیر نگذاشته است.
بایدن در جریان یک سخنرانی در دلاور گفت: مطمئنم که حقیقت این
است که آنها تمایلی بر اذعان به این مساله ندارند که پیروزی ما در نتیجه
برنامه‌ریزی‌های ما بوده و اینکه می‌توانیم از اکنون تا 20 ژانویه
کارها را پیش ببریم.
مقام‌های سابق دولت ترامپ می‌گویند: شرایط برای تیم بایدن
مشکلاتی را پیش می‌آورد هرچند که این امر مانع از اجرای برنامه‌های
جدید توسط دولت بایدن با استفاده از منابع خصوصی نمی‌شود.
آنیتا مک‌براید، رئیس دفتر سابق لارا بوش، همسر جورج بوش پسر نیز
به این مساله اشاره کرد که بسیاری از افرادی که احتمالا برای دولت