14221
بالادستی در سازمان‌ها منعکس شود.
معاون سیاسی، امنیتی و اجتماعی استاندار مرکزی تصریح کرد: مردم
استان مرکزی باید بدانند اگر در ستاد ملی ساماندهی امور جوانان،
استان مرکزی رتبه پایینی کسب کند به سبب عدم حضور مدیرانی است
که در جلسات و تصمیم گیری ها غیبت می کنند.
اکرمی بیان کرد: جلسات ستاد ساماندهی در شهرستانها باید به ریاست
فرمانداران برگزار شود و فرمانداران نباید ستاد ساماندهی جوانان را
با کمیته یا کارگروه اجتماعی ادغام کنند.برگزاری نشست در
شهرستان ها بدون حضور فرمانداران پذیرفتنی نیست.
وی در خصوص پروژه ارائه شده توسط موسسه توسعه پرواز در این
جلسه گفت: همکاری لازم به منظور راه اندازی این طرح نیز به مسئولان
مربوطه ارجاع خواهد شد و باید جلساتی در راستای رفع موانع این
طرح مدیرکل اجتماعی استانداری و مسئولان مربوطه برگزار شود.
به گزارش ایسنا، مدیرکل دفتر اجتماعی استانداری مرکزی نیز گفت:
در زمینه اوقات فراغت جوانان بیشتر برنامه هایی که توسط دستگاه
های اجرایی برگزار می شود روتین و کم هزینه است و هیچگونه برنامه
جسورانه و نوآورانه‌ای ارائه نمی‌شود.
سیداحمد سجادی بیان کرد: در راستای برنامه ریزی برای اوقات
فراغت جوانان باید ایجاد تغییر در نگرش جوانان مدنظر باشد.