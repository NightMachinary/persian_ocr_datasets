12336
حدود 3‌ میلیارد تومان هزینه این رضایت از دولت فرانسه است؛ رقمی
بسیار زیاد برای همه اعضای این خانواده عزادار که باید آن را پرداخت
می‌کردند. اگر پرداخت نمی‌شد فرانسه اجساد قربانیان را تحویل
نمی‌داد.
اما استاندار ارومیه و نماینده سردشت منجی شدند. با صحبت‌های این
دو مسئول کشورمان بود که دولت قبول کرد هزینه انتقال اجساد
قربانیان مانش را به کشور بدهد.
کمال حسین‌پور، نماینده مردم سردشت در مجلس شورای اسلامی،
وقتی دید خانواده ایران‌نژاد توانایی پرداخت هزینه انتقال اجساد را
ندارند با استاندار آذربایجان ‌غربی و به همراه وزیر راه‌وشهرسازی از
دولت خواستند هزینه‌ها را پرداخت کند. دولت هم دستور داد تا اجساد
از طریق شرکت ایران‌ایر به کشور منتقل شوند. این در حالی است که
وزارت امورخارجه پیگیر انتقال پیکر خانواده سردشتی شد.
خاله بزرگ، پیگیر انتقال اجساد در فرانسه
خواهر شیوا پس از این حادثه از سوییس به فرانسه رفت. او کسی بود که
اجساد قربانیان حادثه را شناسایی کرد. «شوین» در تماس با
دلواپسان، این خبر هولناک را از فرانسه به سردشت مخابره کرد.
اما او هنوز در فرانسه به سر می‌برد. در یک هتل اقامت کرده تا روند انتقال
اجساد و پیداکردن خواهرزده‌اش را پیگیری کند.