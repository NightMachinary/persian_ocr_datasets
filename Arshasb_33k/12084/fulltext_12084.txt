12084
جای این ستاره‌ها در شهرآورد فردا خالی است
به گزارش ایسنا، احسان محمدی در عصر ایران نوشت: «فردا
پرسپولیس و استقلال برای برگزاری یک شهرآورد دیگر روبروی هم
می‌ایستند. یک بازی دیگر که بر خلاف کلیشه‌های معمول «سه
امتیازی» نیست و باختن در آن ممکن است حتی برای کادر فنی تبعات
سنگینی داشته باشد به همین دلیل برای مربیان عموماً اصل بر «نباختن»
است. چنین رویکردی باعث می‌شود شهرآوردها معمولاً کم گل به
پایان برسند گرچه دو دیدار آخر این دو تیم در لیگ‌ برتر و جام حذفی در
وقت معمول 8 گل به جای گذاشت.
یکی از نقدهایی که امسال به لیگ‌ برتر وارد شده آمار پایین گل‌زنی
است. این که تیم‌ها به شدت دفاعی بازی می‌کنند. در کنار عوامل
متفاوتی مانند هزینه سنگین شکست، محافظه‌کاری مربیان، ترس
بازیکنان از بازخوردها در شبکه‌های اجتماعی، نزول سطح فنی و ...
می‌توان کوچ بهترین بازیکنان را هم یک دلیل دیگر عنوان کرد. این
که ستاره‌های لیگ لژیونر شده‌اند و ظرفیت لیگ برای پر کردن خلا
آن‌ها کافی نیست.
به این لیست از بازیکنان در پست‌های هجومی نگاه کنید:
مهدی طارمی در پورتو، سردار آزمون در زنیت، علیرضا جهانبخش
در برایتون، سعید عزت‌اللهی در وایله، کاوه رضایی وعلی قلی‌زاده در