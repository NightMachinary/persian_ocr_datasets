4099
افزایش اعتبارات حوزه میراث فرهنگی را پیگیری می‌کنیم
«سید جلیل میرمحمدی» در نشست بررسی مسائل و مشکلات حوزه
میراث فرهنگی، صنایع‌دستی و گردشگری شهرستان تفت که امروز
در فرمانداری این شهرستان برگزار شد، با اشاره به ارزش بالای بناهای
تاریخی کشور، اظهار کرد: بناهای تاریخی، هویت ملی است و در
مجلس شورای اسلامی دوره یازدهم، نگاه جدی به مقوله میراث
فرهنگی، صنایع‌دستی و گردشگری وجود دارد.
وی گفت: باید اداره کل میراث فرهنگی از ظرفیت نمایندگان استان در
مجلس شورای اسلامی در راستای حفظ بناهای باارزش تاریخی و
رونق مقوله گردشگری و حمایت از صنایع‌دستی استفاده بهینه کند.
وی خواستار نگاه ویژه اداره کل میراث فرهنگی، صنایع‌دستی و
گردشگری استان به شهرستان تفت شد و گفت: امیدوار هستیم با نگاه
ویژه‌ای شهرستان تفت در حوزه گردشگری دیده شده و از حضور
جمعیت شناور در ایام هفته و در طول سال در راستای برنامه‌ریزی برای
رونق گردشگری در این شهرستان به نحو شایسته‌ای استفاده شود.
این مسئول با استقبال از تغییر کاربری‌ها در بناهای تاریخی، گفت: با
تغییر کاربری بناهای تاریخی و استفاده مؤثر از آن، بافت آن بنا زنده و
نگه‌داری و مراقبت از آن آسان‌تر خواهد بود.
نماینده مردم تفت و میبد در مجلس شورای اسلامی از پیگیری خود برای