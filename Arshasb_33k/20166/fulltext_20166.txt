20166
جدا کردن میزان تولید از آمار صادرات یک کشور علم دقیقی نیست.
بسیاری از کشورها از جمله امارات پالایشگاههایی دارند که به
پالایش داخلی نفت با نرخ ماهانه متفاوت می پردازند. بخشی از
صادرات ممکن است از مخازن نفت برداشت شود و صادرات نفت
ممکن است با افزودن میعانات که جزوتوافق کاهش تولید اوپک
پلاس نیست، افزایش پیدا کند. بنابراین گفتن این که کشتیها در هنگام
ترک پایانه های بارگیری کاملا پر بوده اند، دشوار است.
با این همه، این باور که یکی از اعضای مهم اوپک سهمیه تولیدش را نقض
کرده، روی قیمتها تاثیر گذاشته است.
به گفته بیل فارن پرایس، مدیر شرکت مشاوره گروه انرژی آر اس،
هنگامی که یکی از اعضای کلیدی اوپک در عمل به تعهداتش کوتاهی
می کند، پرسشهای بازار را درباره پایداری کل پروژه کاهش تولید
برمی انگیزد. اوپک تاکنون در عمل به کاهش داوطلبانه تولید نفت کار
فوق العاده ای انجام داده است اما باید به این روند ادامه دهد.
اوپک و متحداتش با اجرای موفقیت آمیز کاهش تولید، موفق شده اند
بازار نفت را از عمق بحران ویروس کرونا که در جریان آن قیمت نفت
آمریکا به پایین صفر سقوط کرده بود، احیا کنند. این امر تا حدود
زیادی به دلیل تمرکز این گروه روی پایبندی کامل تک تک اعضایش به
اهداف تولید حاصل شد.