849
درصد محتواها آموزش داده شده است.
معاون تربیت بدنی و سلامت وزیر آموزش و پرورش با اشاره به
اطلاعات سامانه رصد اظهار کرد: از 107 هزار مدرسه کشور، فعالیت
آموزشی در 97هزار مدرسه جریان دارد؛ ضمن اینکه هنرآموزان و
هنرجویان هنرستان‌های کشور، روزانه 53هزار ماسک تولید
می‌کنند.
مشارکت 1میلیون و 500هزار سفیر سلامت در «پویش در خانه بمانیم»
وی درباره فعالیت مراقبان بهداشت مدارس گفت: «پویش در خانه
بمانیم» راه اندازی شد و یک میلیون و 500 هزار سفیر سلامت مشارکت
دارند، 250هزار اثر از دانش‌آموزان دریافت شده است و برخی
مراقبان سلامت نیز به مجموعه مدافعان سلامت پیوستند.
حمیدی درباره فعالیت‌های ورزشی دانش آموزان در ایام ماندن در
خانه گفت: همکاری خوبی در صداوسیما داشتیم و برنامه‌هایی تولید
شد؛ امروز سازمان بهداشت جهانی می‌گوید اگر ورزش کنید ایمنی
بدن بالاتر می‌رود، استرس کاهش می‌یابد و روابط خانوادگی
استحکام پیدا می‌کند بنابراین اکنون 33هزار دبیر تربیت‌بدنی،
فعالیت‌های ورزشی در خانه را طراحی می‌کنند و پیشنهادات خود را به
دبیرخانه استان می‌دهند، بهترین طرح‌ها به دبیرخانه مرکزی می‌آید
و برای پخش در تلویزیون آماده می‌شود.