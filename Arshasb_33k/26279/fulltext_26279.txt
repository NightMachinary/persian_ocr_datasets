26279
دو قوه کاملا مجزا از یکدیگر، در یک نقطه به تداخل برمی‌خورند. قوه
مجریه طبق قانون باید تمامی امور مربوط به دخل و خرج کشور را در یک
سال تعیین و اجرا کند، تا به اینجای کار را هم سازمان برنامه و بودجه
هزینه‌ها را شناسایی و دخل و خرج هر دستگاه اجرائی را پیش‌بینی
می‌کند اما در تعیین ردیف بودجه مربوط به یک قوه دیگر رویه تغییر
می‌کند. آیا قوه مجریه می‌تواند برای بودجه قوه مقننه هم
تصمیم‌گیری کند؟
نمایندگان مجلس معتقدند تعیین این ردیف اعتباری خارج از
اختیارات دولت است. با همین استدلال هم درباره تعیین بودجه مجلس
در قانون بودجه هرساله روندی خلاف دیگر دستگاه‌ها پیش می‌رود.
مجلس هرسال با مأموریت‌دادن به سه کارپرداز که جز نمایندگان
مجلس هستند، میزان بودجه لازم برای تأمین هزینه‌های این قوه را
تعیین کرده و گزارش آن را برای سازمان برنامه و بودجه ارسال می‌کند و
دولت هم تقریبا عینا همان عدد را وارد لایحه بودجه کرده و در نهایت
تصویب می‌شود.
طبق قانون بودجه امسال، مجموع بودجه مجلس شورای اسلامی
حدود 502 میلیارد تومان است که این بودجه از چندین زیرفصل
تشکیل می‌شود. حدود 313 میلیارد تومان از بودجه کل مجلس
مربوط به برنامه قانون‌گذاری است که شامل تدوین و تصویب قوانین