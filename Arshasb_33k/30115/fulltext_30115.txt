30115
موضوع مذاکره با کالدرون به مقامات بالادستی فدراسیون هم
گزارش شده و این مقامات هم موافقت خود را برای عقد قرارداد با
کالدرون اعلام کرده‌اند. حالا باید دید آیا کالدرون دوباره به ایران
سفر می‌کند یا اتفاق دیگری رخ خواهد داد.
کالین پاول: دیگر نمی‌توانم خودم را جمهوری‌خواه بنامم
به گزارش ایسنا، کالین پاول در مصاحبه با فرید زکریا از شبکه خبری
سی‌ان‌ان که از او پرسید آیا دیگر جمهوری‌خواهانی که از دونالد
ترامپ انتقاد نکردند در واقع او را ترغیب کرده‌اند، گفت: بله آنها چنین
کاری کردند و برای همین است که من دیگر نمی‌توانم خودم را یک
جمهوری‌خواه بدانم.
پاول گفت: من در حال حاضر عضو هیچ چیز نیستم. من فقط یک شهروند
هستم که در کل دوران حضورم به جمهوری‌خواهان و دموکرات‌ها
رای دادم و اکنون در حال تماشای کشورم هستم و اصلا دغدغه احزاب
را ندارم.
او افزود: نمی‌دانم او چطور توانست همه این افراد را جذب کند. آنها
باید بهتر بدانند اما آنها به شدت درگیر موضع سیاسی خودشان هستند و
اینکه هیچکدام از آنها نمی‌خواهند خودشان را در یک خطر سیاسی
قرار دهند. آنها بلند نمی‌شوند و حقیقت را نمی‌گویند یا بلند نمی‌شوند و
از او یا دیگران انتقاد نمی‌کنند.