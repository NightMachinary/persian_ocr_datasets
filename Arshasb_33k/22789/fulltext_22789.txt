22789
محمد ششم در گفتگو با عباس: به راهکار دو کشوری پایبندیم
به گزارش ایسنا، به نقل از روسیا الیوم، دفتر پادشاهی مراکش در
بیانیه‌ای اعلام کرد، محمد ششم، پادشاه مراکش طی تماس تلفنی
محمود عباس، رئیس تشکیلات خودگردان فلسطین را در جریان
محتوای گفتگوی تلفنی خود با دونالد ترامپ، رئیس جمهوری
آمریکا قرار داد.
طبق این بیانیه، پادشاه مراکش به عباس گفت، موضع حمایتی وی از
مساله فلسطین ثابت است و تغییر نمی کند و با راه کار تشکیل دو کشور
موافق است و مذاکرات فلسطین و رژیم صهیونیستی تنها راه دستیابی به
راه حل نهایی و دائمی برای این اختلاف دو طرف است.
محمد ششم به لزوم حفظ وضعیت ویژه قدس اشغالی، احترام به آزادی در
انجام شعائر دینی توسط پیروان ادیان آسمانی سه گانه، حفاظت از
ماهیت اسلامی قدس و حرمت مسجدالاقصی اشاره کرد.
وی مدعی شد: برای مراکش مساله فلسطین در حد مساله صحرای مراکش
اهمیت دارد و تلاش مراکش برای تحکیم خود هیچ گاه نه امروز و نه در
آینده به ضرر مبارزات ملت فلسطین برای دستیابی به حقوق مشروع
خود نخواهد بود.
پادشاه مراکش به روابط برجسته با اقلیت یهود کشورش پرداخت و
گفت، رباط تمامی تدابیر و رایزنی های مورد توافق با ترامپ را برای