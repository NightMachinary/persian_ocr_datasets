13332
که برای قاچاق اعلام می‌شود به کشور وارد شده است؛ این حجم عظیم
تنها می‌تواند با کانتینر و به‌ صورت سازمان‌یافته وارد شده باشد نه با
کولبری یا به‌ صورت چمدانی. از سوی دیگر تفاوتی بین تعرفه چادر‌
مشکی با سایر پارچه‌ها وجود ندارد و این معضل می‌تواند به واردات
چادر و اظهار واردات به نام پارچه معمولی منجر شود.
چرا چادر گران است؟
با این حال و با حجم گسترده واردات رسمی و غیر رسمی، چرا در چند سال
اخیر قیمت چادر سیری صعودی را طی کرده است؟ افزایش چشمگیر
نرخ ارز قطعا در این مسئله مؤثر بوده اما به‌ نظر نمی‌رسد تنها عامل
تأثیرگذار بوده باشد. کاظمی معتقد است: سیاست واردات
مؤثرترین فاکتور در این بخش است؛ سیاستی که در ابتدا با خراب
کردن بازار، شکستن قیمت و دپوی کالا، تولیدکننده داخلی را از
میدان خارج می‌کند و زمانی که دیگر رقیبی وجود نداشت کالا را با هر
قیمتی که می‌خواهد عرضه می‌کند و سود بالایی می‌برد. واردکننده
می‌داند که هم‌اکنون تنها شرکت فعال داخلی توان واردات نخ را
ندارد و کیفیت نخ داخلی هم تا یک حدی می‌تواند پاسخگو باشد، پس
رقیب عملا از میدان خارج است و او می‌تواند هر قواره پارچه را بیشتر از
2میلیون تومان هم بفروشد چون تقاضا هست ولی رقیبی در کار نیست.
بازار چادر؛ عرصه تاخت و تاز خارجی‌ها