27918
ویروس کرونا قصد جان فرهنگ و سنت‌ها را کرده است
بیوک جامعی در گفت وگو با ایسنا اظهار کرد: همه گیری ویروس کرونا و
آثار زیانبار و جبران ناپذیر آن بر سلامتی افراد، قطعا برگزاری
آیین‌های عزاداری ماه محرم امسال را متفاوت تر از سال‌های قبل
خواهد بود .
وی ادامه داد: برای عزاداران حسینی که سالیان متمادی با حفظ
رسومات موجود و با پیروی از سنت‌های گذشتگان، زیر پرچم
حضرت امام حسین(ع) در دستجات حسینی به عزاداری پرداخته‌اند
به یکباره مواجه شدن با چنین پدیده شومی که علاوه بر جان انسان‌ها
رسومات و فرهنگ‌ها را نیز نشانه رفته است سخت است، اما آنچه برای
همه ما و ریش سفیدان محلات در درجه اول اهمیت دارد حفظ سلامتی
عزاداران است.
وی افزود: در نشستی که با نماینده ولی فقیه و امام جمعه اردبیل داشتیم بر
این موضوع تاکید داشتیم و آیت الله عاملی نیز این مهم را تایید و بر حفظ
جان عزاداران و شهروندان تاکید کردند .
وی در ادامه، با بیان اینکه شیوه و نحوه برگزاری مراسم عزاداری اردبیل
متفاوت تر از دیگر نقاط کشور است، خاطرنشان کرد: برای اجرای این
مراسم ها منتظر نشست و تصمیم ستاد کرونای استان هستیم تا نظر
تخصصی کارشناسان حوزه بهداشت و سلامت را که عمیقا درگیر