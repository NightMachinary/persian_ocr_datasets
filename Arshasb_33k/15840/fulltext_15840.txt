15840
 راه اندازی گشت های ویژه مشترک محیط زیست و منابع طبیعی  
به گزارش ایسنا اصغر سپه وند که در جلسه هماهنگی و برنامه ریزی کوچ
پائیزه عشایر و اجرای مدیریت چرا سخن می گفت، گفت: با توجه به
اهمیت حفظ پوشش گیاهی و نقش ارزنده آن در توسعه اقتصادی و
اجتماعی، ضرورت حفظ منابع پایه آب و خاک و همچنین در راستای
فراهم کردن بستر مناسب جهت تجدید حیات گیاهان مرتعی،
مدیریت چرا و کنترل دام از اهمیت بسزایی برخوردار است.
رئیس اداره منابع طبیعی و آبخیزداری قرچک و ورامین در بخش
دیگری از صحبت های خود اظهارکرد: فصل چرای پائیزه در مراتع
قشلاقی ورامین از اول آبان آغاز می شود.
وی با اشاره به اینکه شهرستان ورامین دارای 196هزار هکتار مرتع با
ظرفیت مجاز 33 هزار واحد دامی است، گفت: با توجه به عملیات
بیولوژیک احیایی که در سطح 1500 هکتار از مراتع سیاهکوه این
شهرستان به مرحله اجرا درآمده است، این مراتع امسال تحت پوشش
حفاظت و قرق قرار دارد.
سپه وند درباره اجرای بند ب ماده 29 قانون احکام دائمی کشور نیز
اظهارکرد: اجرای این بند قانونی فرصت مناسبی است تا بهره برداران و
مجریان طرح های مرتعداری در اجرای پروژه های منابع طبیعی
مشارکت کنند و از این ظرفیت قانونی برای حفظ، احیا و توسعه عرصه