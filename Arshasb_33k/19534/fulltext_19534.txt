19534
به مدرسه حقوق پاریس رفت و با دکتری حقوق به ایران آمد و به وزارت
راه رفت. در زمان وزارت او بود که راه‌آهن سراسری رسما افتتاح شد.
سجادی در پانزده ماهی که شهردار تهران بود، مانند رام با مشکل تامین
مایحتاج عمومی روبه‌رو بود. همه فعالیت‌های عمرانی در تهران در
خلال شهرداری او تعطیل شده و تنها هم و غم شهرداری تامین منابع اولیه
مردم بود. آرد به اندازه کافی حتی در نانوایی‌های پایتخت پیدا
نمی‌شد. همان آرد هم مرغوب نبود و باعث بیماری می‌شد. اما برای
همین نان سیاه بدکیفیت هم دم در نانوایی‌ها کتک‌کاری و دعوا بود و
خبر از ضرب و شتم و حتی کشته شدن چند نفر در ستون حوادث
روزنامه‌ها منتشر می‌شد. کمبود مواد غذایی و سوخت در زمستان سرد
سال 1320 جان خیلی‌ها را گرفت. در این میان کسانی هم بودند که
مایحتاج مردم را انبار می‌کردند تا در بازار سیاه به قیمت گزافی که
طبقات پایین جامعه توان آن را نداشتند که بخرند، بفروشند. در ششم
نوروز 1321 که اداره‌های دولتی کارشان را شروع کردند،
نمایندگان مجلس و وزیران دولت بر سر کارشان آمدند تا برای رفع
وضعیت نابسامان کشور چاره‌ای بیندیشند. روزنامه اطلاعات که به
‌دلیل کمبود کاغذ دو صفحه‌ای شده بود، در صفحه اول شماره 4834 که
در روز دوشنبه 10 فروردین 1321 منتشر شد خبری را در مورد تعطیلی
عمومی نخستین جمعه اردیبهشت منتشر کرد که قرار بود کوپن‌های