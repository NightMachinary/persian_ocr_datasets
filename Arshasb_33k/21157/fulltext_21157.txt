21157
مدیرکل تعاون، کار و رفاه اجتماعی استان ایلام تصریح کرد: امروز
تولید یک مقوله چندوجهی است و نگاه کردن به منافع کارگر مقوله‌ای
یک وجهی نیست و وجوه متغیر دارد و به متغیرهای زیادی وابسته است.
شیرخانی تصریح کرد: می شود در کشور هم به تولید رونق داد و هم
مسائل و مشکلات کارگری را دید که لازمه آن این است که نگاهمان را
ژرف تر کنیم و موضوع را فقط یک بعدی نبینیم بلکه به موضوع فرهنگ و
مسائل اجتماعی و حوزه سیاسی و دیپلماسی هم توجه داشته باشیم تا
تولید و جهش آن محقق شود.
وی تاکید کرد: ضمن اینکه از خسارت های کرونا متاثر هستیم باید
برای دوران پس از کرونا آماده باشیم که بسیار مهم تر از خود کرونا است
چون بسیاری کارگران، دست فروشان و بسیاری از مشاغل تعطیل
شدند و امروز هم چنان رونقی ندارند و باید حاکمیت به اینها توجه کند و
منابع دولت بسیار کم است و حاکمیت و مردم در این زمینه کمک کنند.
شیرخانی تصریح کرد: در استان بیش از 160 هزار خانوار یارانه بگیر
زندگی می کنند و کووید 19 زندگی خیلی از اینها سخت‌تر شده است و
جامعه توانمند باید در قالب پویش‌ها پای کار بیاید که خوشبختانه
آمده و دولت هم به اندازه ی سهمش پای کار است.
وی تاکید کرد: ما باید مدلی را ایجاد کنیم که نظام اجتماعی ما برای کار و
کارگر احترام قائل شود و والدین به فرزند خود بگویند پسرم یا دخترم،