6958
وی افزود: هزینه‌ای که کرونا بر نانوایان تحمیل کرده، بسیار زیاد
است و همه آنها باید ماسک، دستکش، ماده ضد عفونی‌کننده، دستمال
‌کاغذی و همچنین مواد ضد عفونی‌کننده برای مشتری داشته ‌باشند.
تمام این موارد هزینه‌هایی بوده که در جایی جبران نمی‌شود و هزینه
مازاد است.
رئیس اتحادیه نانوایان مشهد در خصوص تعدیل نیرو در این صنف به
‌علت شیوع کرونا، عنوان کرد: آمار کیفی از موارد تعدیل نیرو در
نانوایی‌ها وجود ندارد، اما بسیاری از نانوایان در حال کم ‌کردن
تعداد نیروهای خود هستند تا بتوانند در هزینه‌هایشان صرفه‌جویی
کنند، به طور مثال یک کارگر دو کار را انجام می‌دهد.
کشتگر ادامه داد: بسیاری از واحدها به امید بهبود اوضاع خود در حال
تغییر مکان هستند، در صورتی ‌که این امر با جمع‌آوری تفاوت زیادی
نمی‌کند. نانوایان واقعا به مرز استیصال رسیده‌اند و اوضاع برایشان
بسیار دشوار است.
پلمب 150 نانوایی در خراسان رضوی
وی با اشاره به پلمب 150 واحد نانوایی در سطح استان به دلیل عدم رعایت
پروتکل‌های بهداشتی، تصریح کرد: همانطور که مردم تا دیروز از
رفتار در برابر ویروسی چون کرونا آگاهی نداشتند، بسیاری از
نانوایان نیز این آگاهی را نداشته و وقتی بخواهید یک‌باره فرهنگی