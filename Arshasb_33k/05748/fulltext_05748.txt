5748
اکران فیلمی درباره  عباس کیارستمی در هنر و تجربه 
به گزارش ایسنا به نقل از روابط عمومی فیلم «کیارستمی وعصای
گمشده»، این فیلم حاصل تلاش کارگردان در به تصویر کشیدن
حضور عباس کیارستمی در کلاس های درس فیلمسازی او در اسپانیا و
کلمبیا است. این فیلم، روایت تازه ای از نوع نگاه کیارستمی به زندگی و
سینما است که ثانی به مدت 4 سال، در کارگاه های کیارستمی نوع نگاه
یک مولف، دیدگاه و جهان بینی او را به تصویر کشیده است. فیلم بلند
«کیارستمی و عصای گمشده» قرار است از سه شنبه 24 شهریورماه در
گروه سینمایی «هنر و تجربه» اکران شود. محمودرضا ثانی پیش از
ساخت فیلم بلند «کیارستمی و عصای گمشده»، کتاب «عباس
کیارستمی و درس هایی از سینما» را تالیف کرده است. این کتاب به
زبان های مختلف ترجمه و در ایران و آمریکا چاپ و توزیع شده است.
کارگردان فیلم «کیارستمی وعصای گمشده» از شاگردان
کیارستمی بوده است و در این فیلم سعی کرده اثری مستقل بر اساس
رویکرد و نگاه کیارستمی به زندگی بسازد. به دلیل حساسیت ثانی در
چگونگی نمایش استقلال نگاه کیارستمی، تدوین این فیلم تجربی 90
دقیقه ای سه سال طول کشید و اکنون آماده اکران در سینما است.
آیین افتتاحیه فیلم بلند «کیارستمی و عصای گمشده» روز سه شنبه 22
شهریورماه ساعت 18 در موزه سینمای ایران برپا می شود.