5229
پتانسیل های طبیعی و صنعتی مهمترین این ویژگی ها وجود مردمان
آزاده و غیرتمند است.
حیدری آزاد با بیان اینکه طی دو سال گذشته 252 طرح و پروژه با اعتبار
372 میلیارد تومانی به اتمام رسید گفت: یکی از این طرح ها ورزشگاه
انزلی بود که با پیگیری نماینده وقت و دکتر نوبخت توانستیم این پروژه
را از استانی به پروژه ملی تبدیل کنیم و 20 میلیارد تومان از محل سفر
ریاست جمهوری برای تکمیل سکوها اخذ کنیم.
در ادامه مراسم اسماعیل میرغضنفری فرماندار جدید بندرانزلی با بیان
اینکه قانون خط قرمز فعالیت‌های او در شهرستان خواهد بود، اظهار
کرد: شهرستان انزلی از مقطع جنگ جهانی دوم تا به امروز شاهد
جانفشانی ها و رشادت های مردم این سامان بوده که از پناه دادن به بخشی
از بازماندگان جنگ جهانی دوم همچنین تقدیم بیش از 400 شهید در
عرصه دفاع مقدس را می توان نام برد.
غضنفری تاکید کرد: تلاش خواهیم کرد هر چقدر بتوانیم مردم را به
خواسته های منطقی خود نزدیک تر کنیم ضمن اینکه قاضی امور مردم
هستند و در نظام مردم سالاری دینی، مردم در امور مشارکت دارند.
فرماندار شهرستان بندر انزلی گفت: در 40 سال گذشته بارها ثابت شده
هر جا که همه در کنار هم بودیم اتفاقات خوبی رخ داده که نمونه بارز آن
در هشت سال دفاع مقدس است.