24435
منبع عراقی: پرونده نظامی در مذاکرات با واشنگتن در اولویت نیست
به گزارش ایسنا، یک منبع در دولت عراقبه شبکه روسیا الیوم گفت:
پرونده‌هایی که دولت تعیین کرده بیشتر بر حمایت از اقتصاد عراق،
سرمایه‌گذاری و تبادل فرهنگی میان دو کشور متمرکز است. پرونده
نظامی و حضور نیروهای آمریکایی در عراق هرگز در اولویت نیست
بلکه مثل بقیه پرونده‌هاست.
وی افزود: اهداف اصلی مذاکره بازنگری در توافق‌نامه استراتژیک
میان دو کشور که سال 2008 امضا شد و چگونگی اجرای آن خواهد
بود.
وی به احتمال امضای توافق‌های جدیدی بعد از پایان مذاکرات اشاره
کرد.
مذاکرات استراتژیک آمریکا و عراق فردا(پنجشنبه)‌ آغاز می‌شود.
اخیرا یک منبع عراقی اعلام کرد تیم مذاکره کننده عراق شامل 20
متخصص در حوزه سیاست، امنیت، اقتصاد و فرهنگ است. برخی از این
اعضا را خود مصطفی الکاظمی، نخست‌وزیر عراق تعیین کرده است.