17769
ابراهمیی با بیان اینکه این شهرستان 3600 هکتار اراضی شالیزاری
دارد و همه تلاش ما این است که شالیکاران بتوانند درآمدخوبی از
تولید برنج به دست بیاورند، خاطرنشان کرد: اقتصادی بودن تولید
برنج برای برنجکاران موجب خواهد شد که رغبتی برای فروش
شالیزارهایشان نداشته باشند.
وی تصریح کرد: دغدغه ما فقط به شالیزارها محدود نمی‌شود و حتی
نگرانی برای تغییرکاربری در گندم‌زارهای این شهرستان را نیز
داریم.
مدیر جهاد کشاورزی رودبار ادامه داد:به دلیل خوش آب و هوا بودن
اراضی بالادست رودبار که دارای گندمزاراهای زیبا و بی‌نظیر است،
برخی از هموطنان ما تمایل به ساخت خانه‌های دوم دارند.
وی ادامه داد: همه تلاش ما این است که حمایت‌های لازم از کشاورزان
انجام شود تا در جهت تامین منافع آنی، زندگی آتی خود را تباه نکنند و
با فروش اراضی شان به ویلاسازان، موجبات گرفتاری خود و
خانواده‌شان را فراهم نکنند.
کشاورزی که سرایدار زمین خود شد
ابراهیمی گفت: متاسفانه مشاهده شده است که کشاورزی در سال‌های
گذشته با گران شدن زمین خانه خود را به پایتخت نشینان فروخته است و
در حال حاضر خود سرایدار خانه‌ای است که روزی مالک آن بوده