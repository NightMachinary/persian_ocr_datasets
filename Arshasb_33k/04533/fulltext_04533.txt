4533
اقدامی تحسین برانگیز برای فرهنگ سازی روز جهانی نابینایان
به گزارش ایسنا، بنابراعلام پرداخت الکترونیک سپهر، هموطنانی که
گاه به خاطر نقص های زیرساختی به ویژه در فضاهای اجتماعی و شهری
از امکانات محروم می شوند. باید پذیرفت که بخشی از رفع مشکل و
نیاز گروه های آسیب پذیر در گرو توجه جدی تر نهادهای قانون گذار
و اجرایی است اما در کنار آن توجه جامعه و فرهنگ سازی در افکار
عمومی موضوع مهمی است که هر یک از افراد می توانند در آن ایفای
نقش کنند.
به عبارتی یکی از رسالت های مهم جامعه در قبال روشن دلان و اقشاری
که دچار محدودیت های جسمی هستند، تلاش برای ایجاد توجه به
نیازهای آنان و بهتر دیده شدن آنها در جامعه است. یکی از رسالت ها و
مسئولیت های مهم اجتماعی کسب و کارها و شرکت ها، ارسال
پیامهای تاثیرگذار برای جلب توجه افکار عمومی به قشر روشن دل
جامعه است.
در واقع می توان اینگونه گفت که در کنار کمک های مالی به نهادهای
مدنی و مردم نهاد موضوع فرهنگ سازی اهمیتی بسیار بالا دارد و این
فرهنگ سازی و اطلاع رسانی می تواند خود بخشی از مسئولیت
اجتماعی شرکت ها باشد تا بتوانند با تخصیص بخشی از بودجه های
تبلیغاتی خود نقش سازنده ای ایفا کنند.