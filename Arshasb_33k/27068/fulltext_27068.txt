27068
زهرا مادر مبینا هم حرف‌های مشابهی دارد. فرزندش کلاس اولی
می‌شود و حالا زهرا واقعاً در تصمیم‌گیری مانده: «راستش یک ابهام
بزرگ درباره ثبت نام در مدرسه غیر دولتی و غیر انتفاعی دارم. کاش
کسی بود که درست و حسابی آدم را راهنمایی می‌کرد. اگر هزینه را
همین جوری بخواهیم بدهیم و سر آخر بچه‌ها چند ماه هم سر کلاس
نروند چه بهتر که مدرسه دولتی درس بخوانند. درباره کلاس های
آموزشی دخترم هم همین مسأله اتفاق افتاد و همه هزینه‌هایی که داده
بودیم از دست رفت. واقعاً کلاس های آنلاین کیفیت کلاس های غیر
مجازی را ندارد.»
درگیری والدین و شهریه‌های هنگفت
اردشیر پدر ارشیا هم که پسرش امسال کلاس دومی‌ می‌شود فکرهای
متفاوتی دارد: «این مدت خیلی سخت گذشت. دائم باید به بچه می‌گفتیم
بنشین پای برنامه. بچه کلاس اولی که بلد نیست از موبایل و فضای مجازی
استفاده کند. در حالت عادی بچه من دست کم شش هفت ساعت در مدرسه
بود و بار آموزشش گردن مدرسه. حالا همه اینها افتاده گردن ما به علاوه
یک هزینه هنگفت. دائم فکر می‌کنم پسرم را از مدرسه خارج کنم و برایش
معلم خصوصی بگیرم تا از آموزش رودررو باز نماند از آن طرف
نمی‌دانم مدرسه دولتی قبول می‌کند در این شرایط از پسرم امتحان
بگیرد؟ راستش را بخواهید موقعیت متناقضی داریم و از سمتی مدیر