7013
دکتر محمود حشمتی در گفت و گو با ایسنا، در تشریح جزییات انعقاد این
تفاهم نامه اظهارکرد: از حدود سه ماه پیش پیگیری‌هایی را به منظور
انعقاد تفاهم نامه‌ای با معاونت علمی و فناوری ریاست جمهوری در
دستور کار قرار دادیم.
وی از به نتیجه رسیدن این پیگری‌ها و انعقاد این تفاهم نامه خبر داد و گفت:
طبق این تفاهم نامه دانشگاه صنعتی کرمانشاه نیز می‌تواند از برنامه
همکاری با متخصصان و کارآفرینان ایرانی خارج از کشور که
توسط معاونت علمی و فناوری ریاست جمهوری درحال اجرا است،
بهره‌مند شود.
رئیس امور بین الملل دانشگاه صنعتی کرمانشاه اضافه کرد: براساس
این برنامه، دانشگاه صنعتی کرمانشاه از این پس می‌تواند با حمایت
مالی معاونت علمی و فناوری ریاست جمهوری با اساتید ایرانی شاغل
در دانشگاه‌های خارجی، نخبگان ایرانی شاغل در شرکت‌های
خارجی و یا ایرانیان فارغ التحصیل از دانشگاه‌های معتبر دنیا
همکاری‌های آموزشی و پژوهشی داشته باشد.
وی اعلام کرد: این همکاری‌ها می تواند در قالب استاد مدعو و معین،
فرصت‌های مطالعاتی، گذراندن دوره پسادکتری و تاسیس
شرکت‌های نوپا باشد.
حشمتی گفت: نخبگان علمی که مشمول این تفاهم نامه می‌شوند،