22609
مجلس یازدهم قانون مدیریت یکپارچه شهری را تصویب کند
پویا پارسا در گفت و گو با ایسنا، تصریح کرد: اولین قانون شهرداری‌ها
در ایران تحت عنوان قانون بلدیه در سال 1283 شمسی تهیه شده است و
مقصود اصلی تأسیس بلدیه حفظ منافع شهرها و ایفای حوائج اهالی
شهرنشین قید شده است و در سال 1331 دکتر محمد مصدق نخست وزیر
وقت، بنا به قانون اعطای اختیارات قانون شهرداری را با عنوان لایحه
قانونی شهرداری در 8 فصل و 90 ماده و 14 تبصره تصویب و ابلاغ کرد که
جایگزین قانون بلدیه موجود در سال 1328 شد.
این پژوهشگر مدیریت شهری با تأکید بر اینکه بعد از سال 1334 تا کنون
به دفعات قانون شهرداری اصلاح شده و پاره ای از آن مواد حذف و یا
موادی از آن اصلاح و یا به آن الحاق شده است، افزود: قانون تشکیلات
شوراهای اسلامی کشوری در 53 ماده و 26 تبصره در سال 1361 از
تصویب مجلس شورای اسلامی گذشته و در سال های 69 ، 75 و در نهایت
85 نیز این قانون بازنگری شده و هم‌اکنون در شهرداری حکمفرما
است.
وی ادامه داد: لازمه تحقق خدمت‌رسانی مطلوب و رسیدن به شهرهای
هوشمند با توجه به تغییر نیازهای شهروندی تهیه قانونی مطابق با شرایط
روز است از آخرین تغییرات قانون شهرداری تاکنون حجم بسیار
بالایی به جمعیت شهری اضافه شده و درصد افراد ساکن در روستاها