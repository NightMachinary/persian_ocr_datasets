16089
او با بیان اینکه در جستجو بودن هنری برای بیان هرچه بیشتر درونیات،
مرا از کنج خانه به عرصه جامعه آورد، ادامه داد: درست است که زنان
همیشه در میدان هنر بوده‌اند اما تعداد کمی از آن‌ها به‌عنوان هنرمند
حرفه‌ای در جامعه پذیرفته می‌شدند و روی آن‌ها سرمایه‌گذاری
می‌شد.
این هنرمند نقاش افزود: زنان برای رسیدن به هدف و دستیابی به
آرزوهایشان باید موانع زیادی را پشت سر بگذارند چرا که نقش زن در
خانه و جامعه یک نقش از پیش تعیین‌شده است.
خسروی، خاطرنشان کرد: زنان آثار من نقش خود را به بهترین شکل
ایفا می‌کنند، همچون نقش قالی‌ها که کسی نمی‌داند نقش‌های
زیبایشان چه تقدیر و جبری را در خود پنهان کرده است.
او که از سوزن‌دوزی و پارچه‌لباس‌های زنانه برای خلق آثار خود بهره
برده، توضیح داد: سوزن‌دوزی در ایران قدمتی چند هزار ساله دارد. از
آن زمان که استخوان تیز پرندگان و ماهی‌ها به‌عنوان سوزن به کار
گرفته شد تا به امروز، این هنر زنانه بود و از رؤیای زنان الهام می‌گرفت.
این هنرمند تصریح کرد: افکار، رؤیاها و اعتقادات، اثر مستقیمی بر
هنر زنان دارد و آثار من نیز نمایانگر زنانی هستند که باید نقش خود را چه
مادر، چه همسر، چه فرزند، چه خواهر... به بهترین شکل ایفا کنند و البته
محصور در حصار بایدهایی که احاطه‌شان کرده؛ به‌طوری‌که جایی