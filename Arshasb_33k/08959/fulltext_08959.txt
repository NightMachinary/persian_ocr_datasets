8959
توافقات به ویژه در سطح اجرایی و عبور از چارچوب‌های اداری و
بروکراتیک سنتی برای حصول نتایج ملموس تاکید کرد.
از سوی دیگر، وزیر برنامه‌ریزی عراق تصریح کرد بغداد از تلاش‌های
مصر در حمایت از عراق در همه زمینه‌ها قدردانی می‌کند و امیدوار به
تقویت همکاری‌ها با مصر در سطح دوجانبه یا در طبق سازوکار سه
جانبه با حضور اردن است.
همچنین دبیرخانه هیئت دولت عراق از امضای یادداشت‌های تفاهم و
پروتکل همکاری با طرف مصری خبر داد.
در بیانیه دبیرخانه هیئت دولت عراق آمده است که مذاکرات رسمی
میان هیئت عراقی و مصری که با حضور«مصطفی مدبولی»،
نخست‌وزیر مصر برگزار شد، منجر به امضای یادداشت تفاهم و
پروتکل‌ همکاری میان طرفین شد.
در ادامه این بیانیه آمده است که یادداشت‌های تفاهم درباره ترسیم
سیاست‌های اقتصادی، توسعه‌محور، همکاری بین‌المللی و
منطقه‌ای از سوی «خالد بتال»، رئیس هیئت عراقی و «هاله السعید»،
وزیر اقتصاد مصر امضا شد.
هیئت عراقی از روز چهارشنبه به مذاکرات خود با طرف مصری برای
دستیابی به توافقات مشترک ادامه می‌دهد و قرار است به زودی
دیدارهای سه‌جانبه میان بغداد، قاهره و امان برگزار شود.