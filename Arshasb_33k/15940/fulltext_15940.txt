15940
روزها بسیار شنیده‌ایم که متاثر از فضای قرنطینه نظم زندگی مردم تغییر
کرده و نیک می‌دانیم این اتفاق تا حدی ناگزیر، در حال و آتیه چه
پیامدهایی دارد. در این راستا داشتن نظم صحیح در عملکرد
شبانه‌روزی باعث می‌شود به اتمسفر قرنطینه اجازۀ تسلط بر شئون و
جوانب زندگی داده نشود.
جامعۀ پساکرونا بشدت نیازمند صلح و وفاق اجتماعی است
وی با تاکید بر اینکه در بعد فردی و اجتماعی، جامعۀ پساکرونا بشدت
نیازمند صلح و وفاق اجتماعی با همدلی و نیک خواهی است، عنوان
کرد: در مورد بعد ملی و حکومتی نیز لازم است دستگاه حاکمیتی ضمن
داشتن صداقت و شفافیتدر باب واقعیت، اولویت اقتصادی خود را بر
کاهش سریع نرخ کالاهای ضروری و کمک به بخش بزرگی از جامعه
نیازمند قرار دهد که در غیر اینصورت به فروپاشی در سطح اجتماعی و
اقتصادی خواهیم رسید که بسی پرهزینه‌تر و سهمگین‌تر از کرونا
خواهد بود.
چرا برخی عمق بحران را درک نمی‌کنند؟
صداقتی در رابطه با عدم درک عمق بحران از سوی برخی افراد و مسئولان،
خاطرنشان کرد:‌ این تأخر یا دیر به خود آمدن و عدم درک سطح واقعیت
بحران، صرفنظر از ناگزیری اقتصادی و معیشتی، به ناکارآمدی نظام
تربیتی و فرهنگی و اخلاق عمومی ما بی‌ارتباط نیست.