28542
پرشورها منتظر انفجار بمب‌های زنوزی
فصل نقل و انتقالات فوتبال باشگاه های ایران شروع شده است و تیم ها تا
حدودی فعالیت خوبی از خود نشان داده اند و با وجود محرومیت 13 تیم
لیگ برتری از ثبت قرارداد تا زمان تسویه بدهی هایشان، باز هم شاهد
رفت و آمد بازیکنان مختلف به تیم های لیگ برتر هستیم.
نقل و انتقالات این فصل اهمیت ویژه ای برای تراکتور تبریز دارد چرا که
این تیم قرار است در فصل آینده در سه جبهه لیگ برتر، لیگ قهرمانان
آسیا و جام‌حذفی حضور داشته باشد و به همین دلیل مالک سرخ های
تبریزی ناگزیر است تمامی بمب های خود را یکی پس از دیگری منفجر
کند و تیمی بسیار آماده و پرنشاط تر از دو فصل اخیر راهی مسابقات کند.
به گزارش ایسنا، مهمترین موضوعی که هواداران پرشور
تراکتوررا نگران می‌کند، بلاتکلیفی در انتخاب سرمربی این تیم
است، بطوریکه دیگر نباید امیدی به حضور مجدد ساکت الهامی در
راس کادر فنی تراکتور داشته باشیم و قطعا در فصل آینده سرمربی
دیگری روی نیکمت این تیم خواهد نشست. اما تاکنون علی‌رغم مطرح
شدن اسامی مختلف هیچ تصمیم جدیدی از سوی مدیران باشگاه اتخاذ
نشده است و قهرمان جام حذفی در بلاتکلیفی محض به سر می برد.
نکته حائز اهمیت بعدی بحث‌تقویت تیم تراکتور است،بطوریکه تی
تی ها از روی خط دروازه تا نوک حمله نیاز به تقویت اساسی دارند.