13272
حمله نیروی هوایی افغانستان به طالبان در هلمند
به گزارش ایسنا، به نقل از خبرگزاری اسپوتنیک، این حمله در منطقه
نوای بارکزای در ولایت هلمند رخ داد و در جریان آن بیش از 20
شبه‌نظامی طالبان کشته شدند و معاون طالبان در هلمند مولوی غفور هم
از سوی ریاست امنیت ملی افغانستان دستگیر شده است.
طارق آریان، سخنگوی وزارت کشور افغانستان نیز امروز
(دوشنبه) در بیانیه‌ای اعلام کرد، 71 شبه‌نظامی طالبان در جریان
عملیات نیروی هوایی این کشور در مناطق نوا و نهری در ولایت هلمند
کشته شدند.
گروه شبه‌نظامی طالبان تاکنون بیانیه‌ای در این رابطه صادر نکرده
است.
درگیری‌ها بین نیروهای افغان و شبه‌نظامیان طالبان در هلمند در
روزهای گذشته شدت گرفته است. یکی از منابع غیرنظامی به
اسپوتنیک گفته که در بحبوحه افزایش درگیری‌ها ساکنان در ناحیه
نادعلی به سمت شهر لشکرگاه مرکز ولایت هلمند رفتند.
در بحبوحه مذاکرات جاری صلح بین شبه‌نظامیان طالبان و دولت
کابل در دوحه، هنوز گزارشی درباره تعداد تلفات در نتیجه
درگیری‌های روز یکشنبه منتشر نشده است.
حمله هوایی ترکیه به مناطقی در اقلیم کردستان عراق