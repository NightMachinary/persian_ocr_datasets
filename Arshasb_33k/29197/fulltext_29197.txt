29197
استان به خوبی برگزار کنیم.
پیشرفت 83 درصدی آزادراه شیراز اصفهان/ امید به تکمیل در 6 ماه
اول 1400
خیرالله خادمی جمعه 21 آذر در بازدید از قطعه هفت آزادراه شیراز
اصفهان، گفت: این پروژه ملی، 225 کیلومتر طول دارد و امیدواریم
که در 6 ماه اول سال 1400، به پایان برسد.
به گزارش ایسنا به نقل از راه و شهرسازی فارس، خادمی، این پروژه را
اولویت وزارت راه و شهرسازی در اجرای شبکه‌های آزادراهی
اعلام و اضافه کرد: این پروژه، طولانی‌ترین آزادراه در حال ساخت
کشور است.
معاون وزیر راه و شهرسازی گفت: در قطعات مختلف این پروژه شاهد
پیشرفت بیش از 90 درصدی هستیم، تنها قطعه هفت نسبت به سایر قطعات
عقب ماندگی دارد.
خادمی خاطرنشان کرد: سنگین بودن عملیات خاکبرداری، وجود
معارضین در مسیر و شروع دیرتر عملیات اجرایی، دلایل
عقب‌ماندگی این قطعه از پروژه آزادراهی شیراز اصفهان است
وی گفت: مسئولان استان در تسریع رفع معارضین در این قطعه کمک
کنند و معارضین نیز همکاری لازم را داشته باشند و به محض رسید
نقدینگی حق و حقوق آنها پرداخت خواهد شد.