30252
ناوگان اتوبوسرانی به خصوص ناوگان بخش خصوصی، خاطرنشان
کرد: در شش ماهه سال جاری بابت هر دستگاه اتوبوس بخش خصوصی
مبلغ 60 میلیون ریال یارانه از سوی شهرداری پرداخت شده است.
کاهش شدید دما و بارش برف و باران در خراسان رضوی
فریدون سنگچولی در گفت‌وگو با ایسنا، در خصوص وضعیت جوی
استان، اظهار کرد: پیش‌بینی می‌شود از امروز بعدازظهر سامانه بارشی
جدیدی وارد استان شود.
وی با بیان اینکه «امشب بیشترین میزان بارش را در نیمه شمالی استان
خواهیم داشت»، افزود: پیش‌بینی می‌شود، از فردا ضمن ادامه
بارندگی‌ها در استان، جبهه سردی وارد استان خواهد شد که سبب
کاهش دمای شدید در استان می‌شود.
پیش‌بین مسئول اداره کل هواشناسی خراسان رضوی بیان کرد:
پیش‌بینی می‌شود، بارندگی‌ها در استان تا روز جمعه ادامه داشته باشد و
از شدت آن از روز پنجشنبه کاسته شود.
سنگچولی با بیان اینکه «کاهش دمای شدیدی در روزهای چهارشنبه
و پنجشنبه خواهیم داشت»، عنوان کرد: پیش‌بینی می‌شود، کاهش
دما در دمای شبانه حدود 8 تا 10 درجه باشد. همچنین در دمای روزانه بین
13 تا 15 درجه دما کاسته خواهد شد. انتظار داریم از چهارشنبه شب در
نواحی سردسیر و کوهستانی شاهد بارش برف باشیم.