30278
کاهش محدودیت‌های کرونا به معنی عادی شدن وضعیت جامعه نیست
علیار راستگو در بیست و یکمین جلسه شورای اطلاع‌رسانی
آذربایجان شرقی، با اشاره به کاهش آمار مبتلایان، بستری‌ها و
فوتی‌های کرونا در استان در هفته‌های گذشته، اظهار کرد: البته
شهروندان باید توجه داشته باشند که کاهش آمارها به معنای رفع خطر
کرونا نیست.
وی افزود: با وجود اینکه بیش از 95 درصد مردم استان از ماسک استفاده
می‌کنند، اما رعایت شیوه‌نامه‌های بهداشتی و فاصله اجتماعی
همچنان ضروری است، چون عادی‌انگاری کرونا موجب شیوع
مجدد بیماری و عزادار شدن خانواده‌ها می‌شود.
راستگو همچنین با اشاره به اینکه کادر بهداشت و درمان، زحمات
فراوانی را متحمل شده‌اند، گفت: برخی از پرستاران و کادر درمان
استان مدت‌ها است که به مرخصی نرفته‌اند و حتی خانواده خود را از
نزدیک ندیده‌اند؛ بر این اساس تقدیر همگانی از مدافعان سلامت لازم و
ضروری است.
معاون سیاسی، امنیتی و اجتماعی استاندار آذربایجان شرقی
همچنین با اشاره به اینکه شورای اطلاع‌رسانی آذربایجان شرقی
یکی از منظم‌ترین شوراهای استان است و ساختارهای مناسبی برای
اطلاع‌رسانی دارد، اظهار کرد: البته اخباری که دارای اهمیت است و