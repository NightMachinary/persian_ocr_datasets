22872
در این دیدار همچنین پیرامون تحولات بین المللی و منطقه ای، مقابله با
تروریسم، شرایط در منطقه خاورمیانه، بحران قره باغ و نیز ظرفیت های
همکاری های اقتصادی میان دو کشور گفتگو بعمل آمد. ‌
مخالفت جنبلاط با تعیین سعد حریری به عنوان نخست‌وزیر لبنان
به گزارش ایسنا، به نقل از سایت شبکه روسیا الیوم، ولید جنبلاط، رهبر
حزب سوسیالیست ترقی‌خواه لبنان در سخنانی پس از اعلام آغاز
مذاکرات سعد حریری، نخست‌وزیر مکلف این کشور برای تشکیل
دوباره دولت اظهار کرد که مخالف تعیین حریری به عنوان
نخست‌وزیر لبنان است.
وی در این باره گفت: حریری خودش را نخست‌وزیر کرده است و دیگر
نیازی نیست که به قصر بعبدا (مقر ریاست جمهوری لبنان و محل
گفت‌وگوها درباره تشکیل دولت) برویم.
جنبلاط گفت: به حریری گفتم به نفعش است تا فرد دیگری را برای
نخست‌وزیری معرفی کند. او می‌خواهد دولت تکنوکرات‌ها را
بدون سیاسیون تشکیل دهد، این درحالی است که او خود فردی سیاسی
است.
وی در ادامه گفت که دیدار با هیئت جریان المستقبل لبنان به نمایندگی
سعد حریری برای گفت‌وگو درباره تشکیل دولت این کشور را
نپذیرفته است.