18555
قاضی خطاب به متهم شمس‌آبادی گفت: شرکت خود شما یعنی
امبیوارتر اعلام کرده که به شما مبالغ ارزی را داده و خرید ارز از داخل
مد نظر امبیوارتر نبوده است، لذا شما با تبانی ارز را از داخل خریداری
کرده و تحویل داده‌اید و لیست‌های صرافی‌ها نیز در این رابطه موجود
است.
قاضی در ادامه خطاب به متهم شمس‌آبادی گفت: شما ارز را در خارج نگه
می‌داشتید و با مابه‌التفاوت آن از داخل ارز می‌خریدید؛ بنابراین یا
صورت‌های صرافی که شما به آن‌ها استناد می‌کنید کذب است و یا
مدیران صرافی و بانک‌های مربوطه به ما کذب می‌گویند.
در ادامه قاضی مسعودی مقام خطاب به متهم شمس‌آبادی گفت: شما در
جلسات اولیه دادگاه صراحتاً اعلام کردید که ارز را از داخل خریدید.
متهم شمس‌آبادی گفت: ریالی که بابت خرید این ارزها مصرف شده،
ریال حاصل تسعیر ارز در صرافی‌های مجاز کشور است.
قاضی ادامه داد: همان تسعیر در یک معامله برای صرافی 20 میلیون سود
داشته است.
متهم شمس آبادی گفت: این موضوع به من ارتباطی ندارد.
قاضی گفت: اینکه می‌گویید به من ارتباطی ندارد خب شما خودت چند
برابر سودش را گرفتید؟
متهم شمس‌آبادی گفت: در زمان تحریم امکان ارسال ارز از خارج به