28062
پاسخ مدیرعامل سابق صندوق بازنشستگی به بیانیه اخیر دیوان
محاسبات
به گزارش ایسنا، سید میعاد صالحی در نامه‌ای خطاب به عادل آذر با اشاره
به بیانیه اخیر دیوان محاسبات درباره اظهاراتش گفت: «در بیانیه
منتشر شده، اظهارات اینجانب «سراسر کذب» عنوان شده است. البته
بهتر بود به جای فرافکنی، به موارد مربوطه و شائبه سو استفاده از جایگاه
شغلی به صراحت پاسخ داده می‌شد. به عنوان مثال به جلسه خرداد ماه 98
حدود ساعت 12:45 تا 13:30 در دفتر جنابعالی در دیوان محاسبات
اشاره‌ای نشده است، آیا آن جلسه و محتوای آن را تکذیب می‌کنید؟!
صالحی با بیان این ادعا که نامه مورخ 1 /4/ 98 معاون دیوان محاسبات در
خصوص وی حاوی موارد کذب و کتمان حقیقت در خصوص عنوان
مدرک دکتری او از دانشگاه صنعتی شریف و سوابق مدیریتی و اقتصادی
اوست، ‌ادامه داد: «نامه‌ای که در پاسخ به استعلام بی‌سابقه رئیس وقت
کمیسیون اجتماعی مجلس ارسال شده است. جالب اینجاست که
داماد آن رئیس کمیسیون، معاون همان مدیر عامل نجومی‌بگیری بود
که در زمان اینجانب برکنار و گزارش آن را نیز برای شما ارسال کردم و
در گزارش تفریغ بودجه سال 97 به آن اشاره نموده‌اید که متوسط
ماهیانه 53 میلیون تومان خالص دریافتی داشته است. آیا این همان
هلدینگی نیست که به طور کاملا اتفاقی باجناق شما بر خلاف قواعد