29140
وی گفت: دانشگاه های علوم پزشکی استان تهران نباید جزیره ای عمل
کنند و باید بنشینیم و ساختار بهداشت و درمان تهران و حومه را به
صورت یکپارچه وطراحی کنیم.
وی تاکید کرد: تهران ویترین کشور در مباحث مختلف ملی است. لذا
ضرورت دارد که در مورد تصمیماتی که برای آن گرفته می شود،
نهایت هوشیاری را به کار گیریم.
دکتر نمکی خاطرنشان کرد: در بحران کرونا، رفتار و عمل بیمارستان
های تهران به عنوان اولین تماس با بیمار، برای کشور الگو بود و برای
سایر بیمارستان ها جرات ایجاد کردند و جا دارد، این وفاق و همدلی را
ارج نهیم.
براساس گزارش وبدا، در این جلسه که صبح امروز و با حضور دکتر سعید
نمکی، وزیر بهداشت، درمان و آموزش پزشکی، دکتر انوشیروان
محسنی بندپی، استاندار تهران و دکتر علیرضا زالی، فرمانده عملیات
مدیریت مقابله با کرونا در شهر تهران، نمایندگان دستگاه های اجرایی
مسئول در امر مقابله با کرونا و معاونین وزارت بهداشت، در ستاد
وزارت بهداشت برگزار شد، گزارشی از عملکرد بخش های مختلف در
ارتباط با مدیریت بیماری کرونا در شهر تهران، ارائه و درخصوص
تصمیمات و راهکارهای جدید در مقابله با این بحران، بحث و تبادل نظر
شد.