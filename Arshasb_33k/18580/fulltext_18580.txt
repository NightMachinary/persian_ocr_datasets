18580
لابه‌لای این‌ها خاطرات شیرینی‌ هم داریم؛ چقدر زیباست که همه در
خانه‌های خود نشسته‌اند و میوه‌های قسطی‌شان را می‌خورند، چقدر
زیباست که فرزندان تکلیف‌شان را روشن کردند و هر لحظه مزاحم
مادربزرگ نمی‌شوند و مادربزرگ و پدربزرگ هم انتظاری از
فرزندان خود ندارند. ملیحه به من می‌گوید فلانی ما امروز تازه
می‌فهمیم که هنرمندان زندگی نکرده‌ و ماه عسل نداشته‌اند. این سه
چهار ماه کرونایی ماه عسل تمام شاعران و نویسندگان است و به جای
این‌که مانند یه تکه گوشت در گوشه‌ای بنشینند و از خانه و خانواده‌شان
بی‌خبر باشند با بچه‌ها و نوه‌های‌شان یک قل دو قل بازی می‌کنند. من از
شنیدن خبر مسرت‌بخش بازی‌های خانگی و دونفره و چندنفره خیلی
خوشحال می‌شوم. تازه دنیا دارد روی دیگر خود را نشان می‌دهد.
این‌ طنزپرداز سپس با بیان این‌که به‌نظرش دنیای پساکرونا دنیای
زیبایی خواهد بود اظهار کرد: بعد از کرونا همه بدون این‌که وسواس
گرفته باشند بهداشت را رعایت خواهند کرد؛ مثل من که آن‌قدر
دست‌هایم را شسته‌ام که ملیحه می‌گوید فلانی تقلب‌های کلاس
چهارمت بعد از 60 سال پیدا شده است! امیدوارم مردم به جای این‌همه
بدبینی و نفرت و آزردگی و افسردگی این قسمت از کرونا را هم ببینند. ما
کجا می‌توانستیم شاهد این مسئله باشیم که با دستکش بیرون برویم و
وقتی به خانه آمدیم دست‌های‌مان را ضدعفونی کنیم؟! نسل من