28567
در بخشنامه اعلام شده از سوی دکتر علیرضا رییسی که نسخه ای از آن در
اختیار ایسنا قرار گرفت، آمده است: «با توجه به فرا رسیدن شبهای
معنوی قدر، اهمیت برگزاری دعا و نیایش در این شبها و فرمایشات مقام
معظم رهبری در ستاد ملی مبارزه با کرونا، همچنین بر اساس جلسه مورخ
99.2.21 مقرر گردید که مراسم مذکور ضمن رعایت کامل و دقیق
راهنماهای بهداشتی و فاصله گذاری در مساجد و اماکن برگزاری
مراسم شب قدر با رعایت موارد زیر نیز می تواند صرفا برایاین شبها
برگزار گردد:
1.اولویت برگزاری مراسم در فضای باز مساجد با رعایت فاصله حداقل
یک متر می باشد.
2. در صورت عدم وجود فضای باز برگزاری مراسم در داخل شبستان
مساجد با 25 درصد ظرفیت به حالت صف نماز و رعایت فاصله حداقل
یک متر می تواند انجام شود.
3. رعایت تهویه مناسب در محل های بسته مانند شبستان الزامی است.
4. اطلاع رسانی از سوی هیات امنای مساجد و بسیج محل مبنی بر عدم
حضور بیماران خاص و بیماریهای زمینه ای با ریسک بالا و همچنین
کودکان و سالمندان در مراسم صورت پذیرد.
5. از هر گونه پذیرایی و توزیع نذورات جدا خودداری شود.
6. مدت زمان برگزاری مراسم حداکثر دو ساعت باشد.