32111
فرق رادیو با دیگر رسانه‌ها تکرار است
در ادامه محمد زاده در پاسخ به این سؤال که نقش رادیو ایران در
فرهنگ‌سازی چیست؟ گفت: دانستن نیاز مخاطب امروزی و بر اساس
آن برنامه‌ریزی کردن برای ما مهم است تا اثری که تولید می‌کنیم
متناسب با جنس، سن و موقعیت زمانی و مکانی مخاطب بتواند مؤثر
باشد وگرنه مخاطب موج رادیو را عوض می‌کند و از دست می‌رود.
وی افزود: فرق رادیو با دیگر رسانه‌ها نظیر سینما، مداومت و تکرار
است. وقتی جامعه هدف از محتوا استقبال کند، ما احساس فایده
می‌کنیم و در مسیر بهره فکری و فرهنگی گام برمی‌داریم. این در حالی
است که رادیو به دلیل سرعت، مداومت، وسعت و گستردگی حوزه
انتشارش می‌تواند با تکیه به فراوانی و گوناگونی محتوا، بخشی از
فرهنگ‌سازی را بر عهده بگیرد.
مدیر رادیو ایران با اشاره به اهمیت توجه به زبان فارسی در رسانه گفت:
آنچه در گونه‌های متنوع برنامه‌سازی اهمیت دارد، بهره‌گیری از
زبان فارسی برای بیان علمی و تخصصی دنیای مدرن است که رادیو
ایران اهتمام ویژه برای پاسداشت آن دارد.
استفاده از دیگر کارکردهای رسانه در رادیو
مقصودی نیز در پاسخ به این سؤال که آیا رادیو جوان مقهور فرهنگ
عامه می‌شود یا با نیم‌نگاهی به فرهنگ عامه تلاش دارد فرهنگ‌سازی