8324
قرار دارد. مهمانان این بخش مبتلایان به ویروس کرونا هستند،
بیمارانی که کار پرستاران را سخت و طاقت‌فرسا کرده‌اند. پرستاران
این بخش یک ماسک اضافی برای نجات جان‌شان پوشیده‌اند و گان آبی
رنگ تن‌شان چنان کیپ تن‌شان است که راه گردش هوا را مسدود
کرده. هر روزشان با گرفتن رگ بیماران کرونایی، گذاشتن لوله
تنفسی در دهان آنها و ساکشن ریه بیماران می‌گذرد مهمانانی که با هر
سرفه میلیون‌ها ویروس کرونا را در هوا پخش می‌کنند. ماسک‌ها را به
همین دلیل به صورت‌هایشان می‌زنند و همین هم باعث شده تا نفس
کشیدن برای‌شان سخت شود.
اوضاع بخش بستری اگرچه آرام‌تر از روزهای اسفند و فروردین ماه
است اما آن‌طور که کادر درمان می‌گویند در دو هفته اخیر دوباره
تعداد بیماران بستری زیاد شده است.در این بخش 6 نیرو کار می‌کند،
سه پرستار، یک سرپرستار، یک بهیار و یک بیماربر یعنی کمک بهیار که
مریض‌ها را برای عکس و سونوگرافی و آزمایش می‌برد و می‌آورد.
همه 15 بیمار را همین تعداد نیرو مدیریت می‌کنند. اما این زمانی است
که همه چیز طبیعی باشد، سرپرستار می‌گوید: «این سالن را می‌بینی؟
یک شبهایی آنقدر مریض زیاد بود که تخت اکسترا به بخش اضافه کرده
بودیم.»
پنج پرستار پشت ایستگاه پرستاری ایستاده‌اند، سرشان آنقدر شلوغ