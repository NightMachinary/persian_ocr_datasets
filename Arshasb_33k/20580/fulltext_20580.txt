20580
علی‌نژاد: فدراسیون ورزش بیماران خاص انضباط مالی و تشکیلاتی
خوبی دارد
به گزارش ایسنا، مجمع عمومی سالانه فدراسیون ورزش بیماران
خاص و پیوند اعضا امروز با حضور مهدی علی‌نژاد معاون توسعه
ورزش قهرمانی و حرفه‌ای وزیر ورزش و جوانان، طاهره طاهریان
نایب رییس کمیته ملی المپیک، فاطمه هاشمی رییس فدراسیون
ورزش بیماران خاص و پیوند اعضا و مستجاب الدعوه معاون مدیرکل
دفتر امور مشترک فدراسیون‌های ورزشی وزارت ورزش و جوانان
در سالن اجتماعات آکادمی ملی المپیک برگزار شد.
در این مجمع برخی از اعضای مجمع به صورت حضوری این مجمع را
دنبال کردند و رییسان هیات‌های ورزشی بیماران خاص و پیوند
اعضا استان‌ها نیز به صورت آنلاین در این مجمع شرکت کردند که در
بخشی از مجمع به بیان دیدگاه‌ها و نظرات خود پرداختند.
این نشست به منظور بررسی عملکرد فدراسیون در سال گذشته و
تصویب برنامه‌های سال جاری انجام شد که پس از ارائه عملکرد توسط
فاطمه هاشمی، رییس فدراسیون به مجمع، مورد تأیید قرار گرفت.
هم‌چنین خزانه‌دار و بازرس فدراسیون هم گزارش خود را ارائه
کردند که مورد تایید اعضا واقع شد.
در این مجمع علی‌نژاد، معاون ورزش حرفه‌ای و قهرمانی وزیر ورزش