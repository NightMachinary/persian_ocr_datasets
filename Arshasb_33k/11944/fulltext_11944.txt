11944
ثبت‌نام بیش از 37 هزار نفر در طرح اقدام ملی مسکن در کرمان
علی حاجی زاده امروز چهارشنبه 21 خردادماه در جلسه شورای مسکن
استان کرمان اظهار کرد: از پایان سال 97 طرح اقدام ملی مسکن آغاز
شده که این طرح مبتنی بر اغلب روش های موجود در قانون برای تامین
مسکن است.
وی افزود: تا امروز در کل استان کرمان بیش از 37 هزار و 600 نفر ثبت نام
کرده اند که 34 هزار و 105 نفر مربوط به شمال و 3516 نفر مربوط به
جنوب استان است.
حاجی زاده با بیان اینکه برای 8794 واحد در شال استان زمین تامین
شده، تصریح کرد: براساس تفاهمنامه با بنیاد مسکن در قالب
قراردادهای کارگزاری برای 2279 واحد، زمین به بنیاد مسکن
تخصیص داده شده و برای 6563 واحد نیز نیاز به تامین زمین داریم.
وی با اشاره به اینکه کار پالایش سنجش شرایط متقاضیان همچنان در
حال انجام است، بیان کرد: براساس تفاهمنامه های ادارات مختلف
زیرمجموعه وزارتخانه ها در تامین مسکن کارکنان، متقاضیان
مورد عمل 10 هزار و 242 نفر هستند.
مدیرکل راه و شهرسازی استان کرمان اظهار کرد: برای 22 هزار و 264
واحد نیاز به زمین داریم و باید از روش های پیش بینی شده در قانون
تامین شود که از این آمار 6180 مورد مربوط به شهر کرمان است.