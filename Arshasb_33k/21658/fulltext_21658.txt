21658
سال 1397، می گوید: با تکمیل پروژه‌ها عملا شرایط برای برگشت
بخشی از اهالی نفت شهر مهیا شد، اما متاسفانه هنوز این اتفاق نیفتاده، چرا
که در این بین سازمان بازرسی و دیوان محاسبات اعلام کردند با توجه به
اینکه بودجه اختصاص شده برای بازسازی واحدهای مسکونی،
ویژه تهیه مسکن برای محرومان بوده پس امکان واگذاری آن به مردم
عادی وجود ندارد.
او می گوید: این مشکلات باعث شده که مردم مشتاق برگشت به نفت شهر،
همچنان چشم انتظار بمانند و طی مدت سه سال گذشته تمام تجهیزات و
امکانات ساخته شده در نفت شهر عملا بلااستفاده مانده و در حال
فرسودگی است.
همتی به استقرار ارتش در خانه های بازسازی شده برای مردم نفت شهر
اشاره می کند و می گوید: این خانه ها مال مردم نفت شهر است، هرچند
ارتش عنوان کرده که اگر مردم برگردند خانه ها را تخلیه می کند، اما
مشکل ما با دیوان محاسبات و سازمان بازرسی است.
او به جلسه‌ای با پرویز فتاح رییس سابق کمیته امداد امام خمینی(ره)
اشاره می کند و می گوید: در این جلسه رییس کمیته امداد موافقت
کردند خانه های ساخته شده به مردم نفت شهر داده شود و در قبال این 50
واحد مسکونی، 300 قطعه زمین در سرپل ذهاب و قصرشیرین به کمیته
امداد جهت ساخت واحدهای محرومان داده شود.