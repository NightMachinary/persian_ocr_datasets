17376
در استان فعالیت دارند که 650 خیر حقیقی و مابقی حقوقی هستند.
چاوشان با بیان اینکه بر اساس ماده 63 قانون ششم توسعه کشور سهم
اعتباری دولت در اجرای طرح‌های مشارکتی مدرسه‌سازی 70
درصد است، ادامه داد: در همین راستا مشارکت خیرین در تکمیل
پروژه های دولتی به میزان 30 درصد موجب نام گذاری مدرسه تکمیل
شده با نظر خیر مربوط خواهد بود.
وی با بیان اینکه در سال جاری جهش مدرسه سازی را با کمک خیرین در
خراسان جنوبی خواهیم داشت، افزود: پیش بینی می‌شود 100
میلیارد تومان برای اجرا و تکمیل این پروژه‌های مدرسه سازی در
سطح استان هزینه شود.
چاوشان به مشارکت دولت در مدارس خیر ساز اشاره کرد و گفت: سال
گذشته یک هزار میلیارد تومان دولت به مدارس خیر ساز کمک کرده که
این مبلغ امسال به 3300 میلیارد تومان افزایش یافته است.
مدیرکل نوسازی، توسعه و تجهیز مدارس خراسان جنوبی با تاکید بر
اینکه یکی از راه‌های نگهداشت خیرین در استان به ثمر رساندن
پروژه‌ها در حداقل زمان است، بیان کرد: پروژه حیات طیبه شهرستان
قاین به مساحت 3 هزار متر مربع با مشارکت خیرین در حال ساخت است.
وی با اشاره به اینکه در حال حاضر 366 کلاس در بیرجند دو نوبته است،
یادآور شد: همچنین با کمبود 240 کلاس درس مواجه هستیم و 13