16246
به گفته تحلیلگران بانک مورگان استنلی، کاهش سطح ذخایر نفت چین
ممکن است نشانه اولیه از آغاز روند متعادل شدن عرضه و تقاضا در بازار
جهانی نفت پس از سقوط کم سابقه تقاضا باشد. ذخایر نفت این کشور در
حالی کاهش پیدا کرده که آمار گمرکی نشان می دهد واردات نفت
چین در آوریل نسبت به مارس افزایش داشته است.
با رشد ترافیک در شهرهای چین پس از قرنطینه ای که برای مقابله با شیوع
ویروس کرونا وضع شده بود، پالایشگاهها به برداشت نفت از ذخایر
برای تولید بنزین و دیزل مبادرت کرده اند، در حالی که ترافیک
خودروها در سایر نقاط جهان همچنان تحت تاثیر قرنطینه اندک مانده،
ساعات شلوغی از پکن تا شنزن در پایان ماه گذشته ازدحام بیشتری
نسبت به مدت مشابه سال 2019 داشت.
در این بین آمار بلومبرگ نیوفاینانس انرژی نشان داد که به دلیل ترس
مردم از حضور در مکانهای شلوغ و ترجیح به استفاده از خودروهای
شخصی، استفاده از مترو در پکن پایین 50 درصد سطح پیش از شیوع
کرونا و در شانگهای حدود 30 درصد کمتر بود.
پالایشگاههای مستقل در شاندونگ واقع در شمال شرقی چین در
بالاترین نرخ فعالیت می کنند و شرکت دولتی پتروچاینا اعلام کرده
که تولید سوخت را که در سه ماهه اول کاهش داشت، افزایش می دهد.
چین در آوریل حدود 9.9 میلیون بشکه در روز نفت وارد کرد که 1.7