23267
موسوی با بیان اینکه در چند منطقه نامزدها تصمیم به برگزاری
اجتماعات با رعایت پروتکل‌های بهداشتی داشتند، افزود: دراین
راستا بلافاصله تذکرات لازم داده و از این مسأله پیشگیری شد.
سخنگوی ستاد انتخابات کشور با بیان اینکه انتخابات فردا راس
ساعت 8 صبح برگزار خواهد شد، گفت: مدت برگزاری این انتخابات
10 ساعت خواهد بود که در صورت لزوم یک یا دو ساعت هم تمدید می
شود. فردا پس از اخذ گزارش از استانها، درصورت نیاز به تمدید مدت
زمان، تمدید خواهد شد اما تا این لحظه بنایی به تمدید انتخابات وجود
ندارد چرا که در این مدت 10 ساعت فرصت کافی برای رای دادن هست.
وی در خصوص پروتکل‌های بهداشتی فرایند رای گیری نیز گفت:
امشب همه شعب انتخاباتی که حدود 3 هزار و پانصد شعبه هستند،
ضدعفونی خواهند شد. همه عواملی که در فرایند برگزاری انتخابات
به عنوان نماینده فرماندار، عضو شعبه، ناظر، بازرس، نیروهای
انتظامی همکاری می کنند، از ماسک و دستکش استفاده خواهند کرد.
مواد ضدعفونی کننده در اختیار مردم مراجعه کننده و عوامل اجرایی
قرار خواهد گرفت.
موسوی تاکید کرد: توصیه کردیم مردم نیز پروتکل‌های بهداشتی را
رعایت کنند و در روز رای گیری حتما از خودکار شخصی استفاده
کنند. ماسک و دستکش داشته باشند و فاصله اجتماعی را رعایت کنند.