28170
بهار، آنجا ما پنج دهنه مغازه پیدا کردیم که اینها کنار هم بودند. اینها را
آمدیم اجاره کردیم و تمام تیغه‌های بین اینها را برداشتیم که شد یک
سالنی با پنج دهنه و اینجا را کردیم به اسم «آپادانا، کاشانه هنرهای
زیبا». به هر حال این دفتر آنجا بود و ما شروع کردیم به مرتب نمایشگاه
گذاشتن. از خودمان شروع کردیم اول کارهای من بود؛ اسفندیاری
بود؛ کاظمی بود ویشکایی بود؛ که این کارها را آنجا نمایش می
گذاشتیم.»
به مرور زمان، گروه هنرمندان گالری «آپادانا» که اغلب از
فارغ‌التحصیلان دانشکده هنرهای زیبا بودند، به این نتیجه رسیدند
که برای آشنایی بیشتر مخاطب با هنرهای تجسمی پیش از برگزاری
نمایشگاه های هنری نیاز به فراهم کردن فضایی برای آشنایی و آموزش
هنر مدرن است. در نتیجه تصمیم گرفتند که در کنار نمایش آثار هنری،
جلسات سخنرانی و شب‌نشینی‌هایی را نیز برگزار کنند.
جوادی پور در بخشی از خاطرات خود نوشته است: «به اسم شب‌نشینی
بلیت می‌فروختیم، بلیتی پنج تومن و با آن یک شام سرد می‌دادیم و
پذیرایی می‌کردیم و جمعیتی حدود دویست و سیصد نفر می‌آمدند،
اول کمتر و بعد بیشتر. جمعیت که می‌آمدند این دوستان ما مدعوین را
می‌بردند پای تابلوها و شروع می‌کردند راجع به تابلوها صحبت
کردن، راجع به هنر، نقاشی. و به مرور این عده‌ای که می‌آمدند با هنر سر و