5067
به گزارش ایسنا در معرفی این مجله عنوان شده است: در قسمت پرونده
این شماره از مجله «سه‌نقطه» مریم نظام‌دوست، فاطمه خسروانی،
سیدمحمد صاحبی، هادی مقدم‌دوست، فاطمه فهیمی، حسام‌الدین
مقامی‌کیا، مریم حسن‌نژاد، کوثر محبی و سیدمصطفی موسوی از
فوت‌وفن‌های آیین کتاب‌نخوانی و کتاب‌نخوانان موفق
نوشته‌اند. مریم نظام‌دوست در یادداشت «بشر، دو دست و این همه
کتاب» در جایگاه یک کتاب‌نخوان تا حد امکان غر زده است، فاطمه
خسروانی در «اول لنگ، دوم کتاب» از خواندنی‌هایی که خواندنی
نیستند و نسبت آن‌ها با سرانه مطالعه نوشته، سیدمحمد صاحبی در «با
کتاب زیر دوش» اشتراکات فواید کتابخوانی و استحمام را بررسی
کرده، هادی مقدم‌دوست در «بدبختی یک دوتا نیست» کتاب‌های
بیخودی و باخودی را معرفی کرده، فاطمه فهیمی در «کتاب نخوانیم،
نمی‌میریم» بعضی از علل کتاب‌نخوانی را تبیین کرده، حسام‌الدین
مقامی‌کیا در «میکروب داره، لایک نداره» به منطقی‌ترین شیوه
توضیح داده است که چرا نباید کتاب بخوانیم، مریم حسن‌نژاد هم در
«از بلخ و نشابور تا گورستان پرلاشز + تاریخچه کتاب + مثبت هیجده»
کتاب‌خوانی و کتاب‌نخوانی را از آغاز تا الان بررسی کرده، کوثر
محبی با «بردار کتاب از برم و جام می‌آور حاجی جان» شما را قانع
می‌کند که کتاب‌خواندن به درد نمی‌خورد و سیدمصطفی موسوی در