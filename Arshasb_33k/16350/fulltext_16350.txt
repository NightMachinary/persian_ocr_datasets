16350
رعایت دقیق دستورالعمل های بهداشتی در تمامی شعبه ها؛ اولویت
اصلی ستاد انتخابات کشور
به گزارش ایسنا به نقل از پایگاه اطلاع رسانی وزارت کشور، در این
جلسه، گزارش های مربوطه در حوزه های مختلف، ارائه شد و اعضای
ستاد در جریان آخرین وضعیت برگزاری انتخابات در حوزه های
دهگانه در سراسر کشور قرار گرفتند.
جمال عرف معاون وزیر کشور و رییس ستاد انتخابات کشور نیز در
سخنانی، اولویت اصلی ستاد انتخابات کشور را رعایت دقیق
دستورالعمل های بهداشتی در تمامی شعبه ها دانست. لازم به ذکر است
انتخابات مرحله دوم یازدهمین دوره مجلس شورای اسلامی در مراکز
10 حوزه انتخابیه برگزار شد که از این میان، بر اساس تصمیم ستاد
انتخابات کشور که به تایید و تصویب وزیر کشور رسید، زمان رأی
گیری در دو حوزه انتخابیه سمیرم و لنجان در استان اصفهان، حوزه
انتخابیه اهواز، حمیدیه، باوی و کارون در خوزستان، حوزه
انتخابیه کردکوی، ترکمن، بندرگز و گمیشان در استان گلستان و
حوزه انتخابیه بیجار در استان کردستان تا ساعت 19 تمدید شد و البته در
تصمیم ساعتی بعد ستاد انتخابات کشور، در حوزه انتخابیه اهواز،
حمیدیه، باوی و کارون در خوزستان تا ساعت 20 تمدید شد.
 رعایت فاصله‌گذاری اجتماعی در اولویت برگزاری آزمون‌های