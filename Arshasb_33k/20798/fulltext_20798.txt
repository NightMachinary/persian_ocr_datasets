20798
دولت محلی در حمایت مالی بیشتر از کسب و کارها تاثیر منفی زیادی
خواهد گذاشت.
فارس از نظر اعتیاد، شرایط مطلوبی ندارد
سرهنگ پاسدار، محمدجعفر دوستدار شامگاه دوشنبه 22 دی در
جلسه شورای مبارزه با موادمخدر فارس که با میزبانی معاونت
اجتماعی سپاه فجر برگزار شد، گفت:یکی از مهمترین مسائل در حوزه
اعتیاد، بحث پیشگیری است که در این امر مجموعه های مختلف
وظایفشان را درست انجام نمی دهند. وقتی فراگیری آسیب های
اجتماعی محله به محله و منزل به منزل شده است، آنان که در این زمینه علی
رغم مسئولیت، کاری انجام ندهند، مدیون مردم و خداوند هستند.
وی با اشاره به اینکه استان فارس در زمینه طلاق جز پنج استان اول است،
گفت: در سال نود از هر بیست ازدواج سه طلاق داشتیم و در سال 97 از هر ده
ازدواج سه طلاق ثبت شده است و این خبر اگر مسئولین و مردم را به
حرکت موثر وادار نکند، یعنی خسران!
دوستدار گفت: استان فارس در حوزه اعتیاد هم شرایط مطلوبی ندارد و
در اعتیاد دانش آموزی رتبه سوم و در اعتیاد کارگری بعد از سیستان و
بلوچستان رتبه دوم در کشور دارد و راه برون رفت از این وضعیت این
است که تمامی دستگاه های مربوطه با هم بر سر این موضوعات هم افزایی
و همکاری داشته باشند.