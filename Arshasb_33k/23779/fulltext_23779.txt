23779
مشاور ارشد ترامپ: به کاخ سفید رفتن ترسناک شده است
به گزارش ایسنا، کوین هست، مشاور ارشد کاخ سفید در امور
اقتصادی در گفتگو با شبکه خبری سی بی اس اظهار کرد، فاصله گذاری
اجتماعی را شدیدا رعایت می‌کند و اگر احساس لزوم کند، ماسک به
صورت می‌گذارد. به گزارش شبکه ان بی سی، هست افزود: سر کار
رفتن ترسناک شده است. من تا مارس در کاخ سفید کار نمی‌کردم. فکر
می‌کنم اگر به جای رفتن به کاخ سفید در خانه نشسته بودم، بسیار ایمن‌تر
بودم اما اکنون زمان خدمت به کشور است. او در ادامه گفت: ما خوش
شانس هستیم که در کاخ سفید بهترین تیم پزشکی دنیا را داریم که به
محافظت از ما کمک می کنند و این کمی خیالمان را راحت می کند. با این
حال فکر می‌کنم همه می‌دانند که رفتن به سر کار در کاخ سفید کمی
خطرناک است. به گفته هست، به همین دلیل است که پزشکان کاخ سفید در
آزمایش همه به صورت روزانه بسیار دقیق هستند. این اظهارات پس از
آن مطرح شده‌اند که مشاور رسانه‌ای مایک پنس، معاون رییس
جمهور آمریکا و یکی از دستیاران شخصی ترامپ کرونا مثبت شدند.
مشاور اسد: قانون سزار اقدامی مجرمانه علیه سوریه است
به گزارش ایسنا، بثینه شعبان، مشاور رسانه‌ای و سیاسی بشار اسد، رئیس
جمهور سوریه در تماس با شبکه خبری المسیره اظهار کرد: آنچه قانون
سزار خوانده می‌شود، در واقع ادامه جنگ علیه سوریه بوده و از سوی