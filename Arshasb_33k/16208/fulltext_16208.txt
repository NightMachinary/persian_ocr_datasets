16208
رشت نیازمند اعتبارات ویژه برای رفع مشکلات زیربنایی است
سیدمحمد احمدی در نشست مدیران ارشد استان گیلان با معاون رئیس
جمهور و رئیس سازمان برنامه و بودجه، ضمن قدردانی از نگاه مثبت و
همراهی دکتر نوبخت به منظور حل مسائل و مشکلات شهر رشت،
خواستار تامین اعتبارات لازم پروژه های مدیریت پسماندها از جمله
زباله سوز، تصفیه خانه، توسعه کارخانه کود آلی و رفع آلودگی های
رودخانه های رشت شد.
شهردار رشت، همچنین خواستار تامین اعتبارات لازم برای اجرای
پروژه های قرارگاه سازندگی خاتم الانبیا(ص) و همکاری جهت
حل تخصیص اعتبار بند «و» تبصره پنج قانون بودجه شد و گفت:
مشکلات این کلانشهر در طول سال های گذشته روی هم انباشته شده و
حال نیازمند این است با تخصیص اعتبارات ویژه، خونی تازه در رگ
های رشت برای اجرای پروژه های مختلف دمیده شود.
به گزارش ایسنا، محمدباقر نوبخت، رئیس سازمان برنامه و بودجه نیز،
با استقبال از هیئت گیلانی، تاکید کرد: نهایت تلاش و همکاری را برای
حل مسائل اساسی کلانشهر رشت به عمل خواهیم آورد.
وی ساخت زباله سوز را برای کلانشهر رشت موثر، مفید و ضروری
دانست و بر انجام پیگیری های لازم برای سرعت بخشیدن به این پروژه
تاکید کرد.