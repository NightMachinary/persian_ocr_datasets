24529
وی با اشاره به اهداف این طرح گفت: آشنایی با محیط کسب و کار،
کسب تجربه و آماده سازی، ایجاد خودباوری در مهارت آموز برای
ورود به عرصه اشتغال و کارآفرینی، حفظ و پایداری مشاغل سنتی و
بومی به ویژه در صنایع دستی، کمک به بنگاه‌های فعال به منظور
شناسایی و جذب نیروی کار مستعد و توانمند، کاهش هزینه‌های
جذب و به کارگیری نیروهای فاقد مهارت، ایجاد اشتغال برای
کارآموزان و استفاده از ظرفیت و توان آموزشی عملی بنگاه‌های
اقتصادی از اهداف این طرح هستند.
مدیرکل تعاون، کار و رفاه اجتماعی استان همدان با اشاره به شرایط
بهره‌مندی افراد از این طرح خاطرنشان کرد: اعلام کتبی علاقمندی و
تمایل به شرکت در طرح، داشتن حداقل 15 سال با تابعیت ایرانی و دارا
بودن توانایی لازم متناسب با آموزش از جمله شرایط مهارت آموز در
این طرح است.
به گزارش روابط عمومی تعاون، کار و رفاه اجتماعی استان همدان،
وی با تأکید بر لزوم همراهی صنف‌های مهارتی برای نهادینه شدن طرح
مهارت آموزی در محیط کار، بیان کرد: کارآموزان در صورت
تمایل می‌توانند پس از اتمام دوره آموزشی شش ماه تا یک سال با شرکت
در آزمون‌های فنی و حرفه‌ای گواهینامه رشته‌ای را که فراگرفتند
دریافت کنند.