15581
می‌کند
بنا بر گزارش اداره کل روابط عمومی استانداری خراسان‌رضوی،
علیرضا رزم‌حسینی با اعلام این خبر اظهار کرد: واحد صنعتی معدنی
توسعه فراگیر سناباد با سرمایه‌گذاری ارزی 117 میلیون یورویی و
سرمایه‌گذاری ریالی 250 میلیارد تومانی در منطقه سنگان خواف
اجرا شده و ظرفیت آن، تولید سالانه 2.5 میلیون تن گندله آهن است.
وی با بیان اینکه مجموع سرمایه‌گذاری ارزی و ریالی این طرح
صنعتی معدنی 1800 میلیارد تومان است، افزود: با افتتاح این واحد
صنعتی معدنی برای 500 نفر به صورت مستقیم اشتغال‌زایی می‌شود.
استاندار خراسان‌رضوی تصریح کرد: طرح صنایع معدنی فولاد
سنگان خواف خراسان هم با 4000 میلیارد تومان سرمایه‌گذاری در
منطقه سنگان خواف اجرا شده که برای 500 نفر به صورت مستقیم اشتغال
ایجاد می‌کند.
وی ادامه داد: این واحد صنعتی معدنی ظرفیت تولید سالانه 5 میلیون تن
کنسانتره سنگ آهن را داراست.
رزم‌حسینی خاطرنشان کرد: این دو واحد صنعتی معدنی فردا پنجشنبه
22 خردادماه از طریق ارتباط ویدئوکنفرانسی توسط دکتر حسن
روحانی رئیس‌جمهور افتتاح و به بهره‌برداری می‌رسد.
رئیس جمهور سابق مکزیک به اخذ رشوه متهم شد