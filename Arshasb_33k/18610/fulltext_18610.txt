18610
برد را ندید. باخت به پیکان در خانه، باخت مقابل ذوب‌آهن در اصفهان،
تساوی خانگی مقابل پرسپولیس، تساوی خانگی مقابل پارس و
تساوی در هفته آخر در اهواز مقابل فولاد، تنها 3 امتیاز از 15 امتیاز
ممکن را به سبد تراکتور واریز کرد. آنها اگر از آن 12 امتیاز از
دست‌رفته، 9 امتیاز دیگر کسب کرده بودند، قهرمان ایران می‌شدند؛
اتفاقی که با سو مدیریت زنوزی و مصاحبه‌های گاه و بیگاه او در
خصوص فروزان و حواشی اطراف تراکتور محقق نشد.
شهرخودروی لیگ نوزدهم، شباهت‌های زیادی به تراکتور لیگ
هجدهم دارد و به نظر می‌رسد دست به خودکشی زده است؛ اقدامی که
احتمالا به قیمت از دست دادن سهمیه آسیایی باشد. گرچه شایعات در
خصوص زنوزی هیچ وقت اثبات نشد و دست آخر مشخص نشد که
واقعا زنوزی در کار سرمربیان خود دخالت می‌کند یا نه اما رفتارهای
شنبه شب مالک شهرخودرو روی سکوهای ورزشگاه امام رضا (ع) در
جریان بازی با سایپا، به نظر می‌رسد ثابت کرده که این جنس خبرها در
مشهد فقط در حد شایعه نیستند.
شهرخودرو پس از قطع همکاری با گل‌محمدی، با مجتبی سرآسیایی
کار خود را آغاز کرد و بد هم نتیجه نگرفت. این تیم به جز صعود به مرحله
گروهی لیگ قهرمانان آسیا، توانست در لیگ برتر هم تا پایان هفته بیست
و سوم، شانه به شانه سپاهان دوم جدولی حرکت کند و اتفاقا بالاتر از