12335
وسیله تیم‌های دریایی و هوایی از آب گرفته شد اما با گذشت 13 روز
هیچ اثری از آرتین پانزده‌ماهه و دو مرد سردشتی دیگر به نام‌های
«شورش سوری» سی‌وهشت‌ساله و «یوسف خزری» سی‌ودوساله
نیست.
مسافران نجات‌یافته به بیمارستان منتقل شدند اما هنوز دو نفر در بخش‌
آی‌سی‌یو بستری هستند.
مراسم عزاداری بالای پشت‌بام
سه روز از حادثه گذشته بود که مراسمی برای خانواده ایران‌نژاد در
خانه پدری برگزار شد اما به علت وجود کرونا این مراسم در مسجد گرفته
نشد.
علی می‌گوید: «بالای پشت بام خانه‌مان فرش و حصیر انداختیم. مردها
بالای پشت‌بام و زن‌ها در حیاط همسایه فاتحه خواندند. در فضای باز
عزاداری شد تا کسی بیمار نشود.»
پدر و مادر، سه خواهر و چهار برادر رسول و مادر، سه برادر و دو خواهر
شیوا، عزادار هستند و منتظر اثری از کوچک‌ترین عضو خانواده آقای
ایران‌نژاد.
دولت همه هزینه‌های انتقال اجساد را می‌دهد
قرار بود دولت ایران تنها پیگیر انتقال پیکر بی‌جان این خانواده
سردشتی به کشور باشد و هیچ پولی برای رضایت به دولت فرانسه ندهد.