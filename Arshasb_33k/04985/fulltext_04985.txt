4985
وی گفت: اگر مصوبه ستاد بازیهای پارالمپیک توکیو برای پیشرفت و
ارتقای سطح تیراندازی ساره جوانمردی استفاده از مربی خارجی
است، باید از همین حالا این پیشنهاد را عملی کنند نه این که چند ماه مانده
به بازیهای پارالمپیک توکیو بخواهند ساره تحت تمرینات مربی
دیگری قرار بگیرد. به هر صورت سیستم تمرینی هر مربی متفاوت است و
این مساله می تواند به ورزشکار آسیب وارد کند.
سرمربی تیم ملی پاراتیراندازی تصریح کرد: من چون خودم معلول
هستم دقیقا می‌دانم چه تمریناتی به ورزشکار ارائه دهم که هم سلاح در
دست بگیرد و هم تمرینات سنگین بدنسازی انجام دهد تا به بهترین نتیجه
ممکن دست پیدا کند.
امیری پیرامون این پرسش که انجام تمرینات خشک در منزل چقدر
می‌تواند سبب افت رکورد تیراندازان شود، خاطرنشان کرد: در 3
ماهی که تیراندازان معلول به دلیل شیوع ویروس کرونا تمرینات
خشک را در منزل انجام می‌دهند سعی کردیم تمریناتی ارائه دهیم که هم
از نظر بدنسازی و هم تکنیکی و تاکتیکی آمادگی خود را حفظ کنند تا
کمتر دچار افت شوند. البته چون ورزشکاران تحت فشار روانی قرار
دارند این مساله در افت رکورد آنها بی‌تاثیر نیست. قطعا در اولین
اردویی که برگزار شود با افت رکورد مواجه خواهیم بود که به اعتقاد من
این مساله طبیعی است و در اردوهای بعدی جبران می‌شود.