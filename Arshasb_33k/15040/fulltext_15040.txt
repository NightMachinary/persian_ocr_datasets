15040
وی در ادامه تاکید کرد: از سوی دیگر زمین‌هایی که عده ای می خرند و
احتکار می‌کنند باید وارد عرصه تولید شوند. همان طور که دستگاه
قضایی با احتکار کنندگان سایر کالاها برخورد می کند باید با احتکار
کنندگان زمین نیز برخورد شود. می تواند در قالب برخورد قضایی یا
در قالب مالیات بر زمین‌های رها شده این اقدام صورت گیرد. در گام
بعدی زمین هایی است که باید به طرح های شهرها اضافه کنیم. در برخی از
شهرها زمین های اطراف می تواند به شهر اضافه شود. با این سه مدل می
توان قیمت زمین را شکست و کاهش داد.
وی در ادامه با اشاره به نقش تسهیلات در قیمت مسکن بیان کرد: اکنون
تسهیلات گران است. امروز سرجمع 9 درصد کل اعتباراتی که بانک ها
تخصیص می دهند به مسکن اختصاص یافته و آن هم با بهره 18 درصد
است. بالای 20 درصد تسهیلات باید به حوزه مسکن تخصیص یابد.
بهره 18 درصد نیز باید به زیر 10 درصد کاهش یابد. 8 درصد آن را باید
دولت در قالب یارانه تعریف کند و یا خط اعتباری نظیر مسکن مهر تعریف
کند و از بانک مرکزی مبلغی به بانک‌های مسکن و ملی دهیم تا در بحث
مسکن هزینه کند. تسهیلات و زمین ارزان قیمت دو موضوع بسیار
حائز اهمیت در بخش مسکن است.
وی در ادامه با اشاره به نقش مصالح در قیمت مسکن، بیان کرد: مصالح در
کشور به ویژه سیمان و میلگرد خیلی گران است. باید برای ساخت