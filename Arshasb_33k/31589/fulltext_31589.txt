31589
عبدی با اشاره به این‌که منظور از کود سبز شخم زدن گیاه در خاک پس از
رشد کافی و بدون برداشت محصول است، تصریح کرد: اثر کود سبز بر
خصوصیات فیزیکی خاک همانند کود حیوانی است ولی کود سبز
عملاً مواد غذایی به خاک اضافه نمی‌کند بلکه آنچه را که در طی رشد خود
از خاک جذب کرده و در خود ذخیره نموده را به خاک برمی‌گرداند.
عضو هیئت علمی بخش تحقیقات خاک و آب مرکز تحقیقات و آموزش
کشاورزی و منابع طبیعی لرستان ادامه داد: از طرف دیگر کود سبز با
جذب و ذخیره مواد غذایی در خود از شسته شدن آن‌ها جلوگیری
می‌کند و علاوه‌بر افزایش حاصلخیزی خاک نقش بسیار مؤثری در
کاهش تراکم علف‌های هرز دارد.
وی تأکید کرد: درواقع گیاهانی که به‌عنوان کود سبز کشت
می‌شوند مقدار نور و رطوبت را برای علف‌های هرز کاهش می‌دهند و
در نتیجه رشد آن‌ها کاهش می‌یابد.
عبدی با اشاره به این‌که از هر گیاهی برای تهیه کود سبز نمی‌توان استفاده
کرد، افزود: گیاهان مورد استفاده برای این امر باید ویژگی‌هایی
مانند، رشد سریع، نداشتن اثرات فیتوتوکسینی بر رشد محصول
بعدی، تراکم بالا، داشتن شاخ و برگ فراوان و پرآب، به راحتی در
خاک‌های فقیر رشد کند و انساج قوی داشته باشد.
این عضو هیئت علمی مرکز تحقیقات و آموزش کشاورزی و منابع