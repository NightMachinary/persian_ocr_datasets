24094
ترامپ، رئیس‌جمهور آمریکا قصد دارد در مراسم تحلیف بایدن،
رئیس‌جمهور منتخب این کشور در تاریخ بیستم ژانویه شرکت کند.
شبکه ان‌بی‌سی نیوز به نقل از یک مقام ارشد دولت آمریکا گزارش داد، بعد
از ابراز تمایل بایدن برای حضور پنس در مراسم تحلیف خود، معاون
رئیس‌جمهور آمریکا نیز در این مراسم شرکت خواهد کرد.
ترامپ گفته بود: خطاب به همه کسانی که پرسیده‌اند من روز 20 ژانویه
به مراسم تحلیف نخواهم رفت.بایدن نیز در واکنش به این تصمیم گفت
اینکه ترامپ قصد دارد در مراسم تحلیف شرکت نکند اتفاق خوبی است.
کنگره آمریکا روز چهارشنبه در حال شمارش آرای الکترال کالج
برای تایید نتیجه انتخابات ریاست‌جمهوری سوم نوامبر بود که
حامیان ترامپ، به کنگره حمله کرده و بعد از درگیر شدن با نیروهای
امنیتی، راه خود را به درون ساختمان و اتاق‌های مختلف آن باز کردند.
از زمان آشوب‌های کنگره که منجر به تخلیه این ساختمان و کشته شدن
پنج تن شد، انتقادها روی ترامپ متمرکز شده است. مقام‌های دولتی از
جمله دو تن از اعضای کابینه استعفا داده‌اند. قانونگذارانی از جمله در
درون جمهوری‌خواهان از او خواسته‌اند تا استعفا بدهد. همچنین
دموکرات‌های مجلس نمایندگان و نانسی پلوسی رئیس این مجلس
کنگره به استیضاح او تهدید کرده‌اند.
براساس گزارش نیویورک تایمز، اما ترامپ از استعفا امتناع می‌کند.