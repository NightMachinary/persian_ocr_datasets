32798
شهبازی افزود: اکنون بحث استیضاح آقای ترامپ مطرح است و طبق
آیات کلام الله مجید به عینه دیدیم که کاخ ظلم ویران می شود.
وی گفت: هم پیمانان ظلم در منطقه نیز جلسه ای تشکیل داده اند، به یاد
داریم که بر علیه ایران اسلامی نقشه های شومی داشتند ولی با رهبری
پیامبر گونه مقام معظم رهبری تمامی این نقشه ها نقش بر آب شد و از تمامی
گردنه های خطرناک بویژه در 4 سال اخیر، پیروزمندانه خارج شدیم.
استاندار البرز افزود: در این ایام که اقتصاد مقاومتی در نشانه حملات
دشمنان بود و در جنگ نرم اقتصادی قرار داشتیم، در استان البرز بر مدار
توسعه و آبادانی با قدرت حرکت کردیم.
وی گفت: امسال البرز رشد 94 درصدی صادرات را نسبت به مدت مشابه
سال قبل تجربه کرد و به میزان 731 میلیون دلار صادرات از البرز
صورت گرفت، همچنین بیمه شدگان اجباری در این استان تا سال 98
حدود 305 هزار نفر بود ولی امسال تا پایان مهرماه 99 به 312 هزار نفر
رسید که برخلاف شرایط موجود بواسطه کرونا و تحریم ها، 2 درصد نیز
افزایش در جمعیت اشتغال داشتیم.
شهبازی افزود: تعداد مستمری بگیران در سال 98 به تعداد 14 هزار و
247 نفر بوده و در سال 99 حدود 10 هزار نفر است.
وی گفت: مصرف برق صنعتی در البرز 11 درصد افزایش یافت که این امر
نشان از رونق تولید و پویایی در این حوزه است.