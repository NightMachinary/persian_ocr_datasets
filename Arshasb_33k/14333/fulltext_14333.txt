14333
تکلیف سهامدار شرکت فراتر از این جلسه و حتی استان است، افزود:
حضور مجموعه قضایی استان در صنایع مانند شرکت واگن پارس به
معنای حمایت حقوقی و قضایی از چرخه تولید است. کارگران ستون
فقرات تولید هستند و این حمایت کامل را از آنان خواهیم داشت.
موسوی تصریح کرد: البته اگر فردی بخواهد در قامت کارگر،
مدیرعامل یا سهامدار در چرخه تولید در فضای مجازی و حقیقی تنش و
اخلال ایجاد کند قطعا در هر جایگاهی باشد برخورد می کنیم و پشت نام
کسی قرار نمی گیریم ولی از کار و تولید حمایت حقوقی جانانه
خواهیم داشت.
وی با اشاره به فعال سازی کارگروه ویژه برای مشکلات کار و
کارخانجات استان، گفت: قطعا با کمک خرد جمعی می توان به
راهکارهای بهتر و بیشتری دست یافت.
رییس کل دادگستری استان مرکزی با تاکید بر اینکه برای موضوع
واگذاری شرکت واگن پارس باید با توجه به همه جوانب فنی تسریع
صورت گیرد و مجموعه دولت نیز پیگیر امور باشد و قطعا موضوعات
مرتبط به قوه قضاییه نیز پیگیری خواهد شد، افزود: مطالبات تامین
اجتماعی، امور مالیاتی و بانک ها از شرکت واگن پارس باید همچنان
فریز باقی بمانند تا مشکلات محوری این شرکت حل شود و قطعا پس از
حل مشکلات اصلی به نتایج بهتری دست خواهیم یافت.