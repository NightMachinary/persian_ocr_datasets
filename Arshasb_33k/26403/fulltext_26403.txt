26403
تردیدی در این راستا وجود ندارد، گفت: سنجه ها و مبناها برای
ارزیابی باید تغییر کند، یکی از مبناهای ارزیابی باید سنجش
خروجی باشد که برنامه ها چقدر در جامعه اثربخش بوده است. با حضور
در استان به نظرم رسید که مسئله سرقت، اذهان عمومی را در گیر کرده
است و حتی از این ناهنجاری متضرر شدیم بر همین اساس تصمیم بر این
شد که به هیچ متهم سرقت تسهیلاتی ندهیم و این تصمیم باعث شد که
کاهش شش درصدی سرقت رقم بخورد.
موسوی تاکید کرد: به کسانی که در شهر اراک یا دیگر نقاط اهداف
مجرمانه در سر دارند، توصیه می کنم که دست از اقدامات مجرمانه
بردارند، این افراد و مرتبطین آنها شناسایی شده اند، هشدار می دهیم که
دست از اهداف و اعمال مجرمانه بردارند، اگر دست برندارند و
بخواهند آسایش و امنیت مردم را به هم بزنند دیر یا زود در چنگ قانون
خواهند بود و آن زمان هیچ رحمی نخواهیم کرد و با قاطعیت تمام با آنها
برخورد می شود.
وی هشدارهای مذکور را در حوزه جرائمی چون سرقت، جرائم
اجتماعی، ناهنجاری، اسلحه و مهمات، مواد مخدر و مزاحمت به
نوامیس مردم عنوان کرد و گفت: با جدیت در برابر این جرائم ایستاده ایم
و اگر این توصیه ها را نپذیرند به طور قطع اقدام مدنظر را درخصوص
شرورهای محوری شهر اراک انجام خواهیم داد.