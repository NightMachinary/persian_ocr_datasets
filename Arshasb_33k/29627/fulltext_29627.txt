29627
چرا نمایندگان تمایلی برای حضور در کمیسیون قضایی مجلس
ندارند؟
حجت الاسلام احمدحسین فلاحی در گفت‌وگو با ایسنا، تصریح کرد:
نمی‌گویم که این تصور درست است اما برخی نمایندگان به این علت که
حضور در کمیسیون قضاییو حقوقی بازخورد سیاسی و اجتماعی و
ثمرات بیرونی برای حوزه انتخابی آنها ندارد و ممکن است از طرف
حوز انتخابی خود بازخواست شوند، تمایلی به عضویت در این
کمیسیون ندارند.
وی با بیان اینکه افراد را نمی توان برای حضور در این کمیسیون مجبور
کرد، توضیح داد: کار کمیسیون قضایی،کار سخت و مهمی است که
حضور متخصصان علم حقوق را نیاز دارد.
نماینده مردم همدان در مجلس ادامه داد: آیین نامه باید به صورت
کارشناسی شده اصلاح شود تا افرادی که رشته آنها مرتبط با علم حقوق
است در این کمیسیون حاضر شوند وبه کمک دستگاه قضاییبیایند و
بسیاری از مشکلات آن را حل کنند.
وی خاطرنشان کرد: طبق آخرین تصمیمی که در مجلس شورای
اسلامی در رابطه با کمیسیون قضاییو حقوقی مجلس گرفته شده قرار بر
این است تصمیم‌گیری در رابطه با این کمیسیون به عهده‌هیئت رئیسه
مجلس و رؤسای کمیسیون‌ها باشد.