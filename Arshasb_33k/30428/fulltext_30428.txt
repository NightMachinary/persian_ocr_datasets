30428
انتخاب‌هایش صحبت کرد تا با نامهربانی سرمربی سابق و پرتغالی تیم
ملی مواجه شود.
در نتیجه او در سال‌ها حضور کی‌روش و حتی ویلموتس رنگ پیراهن
تیم‌ملی را ندید و در 31 سالگی، 6 بازی ملی در کارنامه دارد و از خیلی از
هم‌دوره های خود عقب‌تر است به طوری که احسان حاج‌صفی در 30
سالگی 110 بازی ملی را تجربه کرده یا سردار آزمون در 25 سالگی از مرز
50 بازی ملی عبور کرده است.
* قانون نانوشته
طبق قوانون نانوشته‌ای در فوتبال، بازوبند کاپیتانی در اختیار
بازیکنی قرار می‌گیرد که باسابقه‌ترین بازیکن داخل زمین و به نوعی
مسابقه باشد. در واقع بازوبند در اختیار بازیکنی قرار می‌گیرد که به
علت تجربه و سابقه بیشتر، قدرت رهبری و تاثیرگذاری بالایی هنگام
انجام بازی دارد.
البته انتخاب کاپیتان الزاما ربطی به سن و سال بازیکن ندارد چرا که
بازیکنان زیادی به علت سابقه بیشتر نسبت به سایر بازیکنان، در
جوانی، توانستند رهبری تیم خود را برعهده بگیرند که از این دست
نمونه‌ها در تیم‌های مختلف زیاد است. اگر راه دور نرویم، احسان حاج
صفی با سن کمتر نسبت به امیری، مظاهری و خلیل‌زاده کاپیتان تیم‌ملی
است چون تجربه بیشتری با پیراهن ایران دارد.