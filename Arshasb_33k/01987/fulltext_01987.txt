1987
حیدری به هزینه احداث هر کیلومتر بزرگراه اشاره کرد و افزود: 10
میلیارد تومان اعتبار نیاز است تا هر کیلومتر بزرگراه اجرایی و عملیاتی
شود که در این مسیر ما برای تکمیل 10 کیلومتر بزرگراه نیازمند 100
میلیارد تومان اعتبار هستیم.
وی خاطر نشان کرد: شش کیلومتر اول این مسیر آماده آسفالت‌ریزی
شده و با تلاش پیمانکار با جابجایی تأسیسات سرعت اجرایی این پروژه
قوت بیشتری گرفته است.
حیدری در بخش دیگری از سخنان خود بیان کرد: در هفته دولت سال
آینده 20 کیلومتر اول این مسیر به بهره‌برداری خواهد رسید و
امیدواریم با تأمین اعتبار مورد نیاز، مطالبات پیمانکاران را نیز
پرداخت کنیم.
وی اضافه کرد: قرار است در روزهای آینده از محل اسناد خزانه 10
میلیارد تومان طلب پیمانکار در این مسیر پرداخت شود و تا پایان امسال
نیز سعی و تلاشمان بر این است تا از منابع مختلف به ویژه سفر رئیس جمهور
20 میلیارد تومان تخصیص منابع را به این پروژه انجام دهیم.
حیدری ادامه داد: قرار است از محل جهش تولید 30 میلیارد تومان و سفر
رئیس جمهور 35 میلیارد تومان به بزرگراه پارس‌آباد به مشگین‌شهر
اختصاص یابد که انتظار می‌رود با تخصیص این اعتبارات زمینه
تقویت اجرایی این پروژه را شاهد باشیم.