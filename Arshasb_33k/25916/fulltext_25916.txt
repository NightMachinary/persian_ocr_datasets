25916
«هزینه های خاص خودش را برای اروپا خواهد داشت» و فری به
رهبران اروپایی توصیه می کند که «خودشان را به خوش خیالی
نزنند».
اما توجه به پیام های تبریک رهبران اصلی اروپایی نشان گر این است که
در کنار این نگرانی از آینده روابط فراآتلانتیکی به نوعی رهبران
اروپا آرزومند بهبود روابط در دوره بایدن هستند.«ما چالش‌های
مهمی برای رویارویی داریم. بیایید با یکدیگر کار کنیم». متن کوتاه
پیام توئیتری تبریک مکرون برای پیروزی بایدن در خود تعابیر مهمی
داشت. چالش‌های مهم از دید فرانسه، مشکلاتی در سطح ملی،
اتحادیه‌ای و جهانی است که با حضور ترامپ در رأس قدرت، یا به‌طور
کلی از دستورکار سیاست خارجی آمریکا خارج شده یا انحرافی
جدی در دستورکارهای چندجانبه‌گرایانه و لیبرالیستی آمریکا
ایجاد کرده است. در سطح ملی، برخی از این چالش‌ها پاسخگویی
مردم‌سالاری‌های غربی به خواسته‌های وسیع مردمی در عصر انقلاب
چهارم صنعتی و مشروعیت‌بخشی دوباره به لیبرالیسم در مقابل
مرکانتیلیسم و ملی‌گرایی ترامپ است. در سطح اتحادیه‌ای،
بازتعریف هم‌پیمانی با آمریکا و عبور از سیاست اول آمریکا مطرح
است. در سطح بین‌المللی و جهانی، بحران سلامت، بحران
آب‌وهوایی، برخورد با چین و بحران امنیت بین‌المللی وجود دارد. در