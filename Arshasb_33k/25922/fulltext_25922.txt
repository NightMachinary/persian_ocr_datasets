25922
این بانوی هنرمند مازندرانی با اشاره به اینکه حضور و حمایت
مسئولان دلسوز و کارآمد می تواند موجب پیشرفت فعالیت بانوان در
بخش موسیقی شود، افزود: در حوزه موسیقی بانوان به دلیل نهادینه
نشدن فرهنگ موسیقایی زنانه در برخی موارد شاهد سنگ اندازی و
کارشکنی ها جهت جلوگیری از پیشرفت بانوان در این زمینه هستیم که
مسئولان فرهنگی باید به این موارد رسیدگی کنند.
مقرب با بیان اینکه می توان با استعدادیابی بانوان مسیر درستی را پیش
روی زنان جویای هنر به ویژه رشته موسیقی در این سرزمین قرار
داد،گفت: برگزاری کارگاه هایی با حضور اساتید حاذق و ممتاز
موسیقی کشور می تواند از جمله این برنامه ها باشد ضمن اینکه شرایط
استعدادیابی برای دختران توانمند و مستعد در عرصه موسیقی باید به
عنوان یک برنامه عملیاتی مورد توجه قرار گیرد.
وی افزود: اختصاص محیط مجزا برای استعدادیابی بانوان از جمله
موضوعاتی است که در کشف استعدادهای بانوان توانمند موسیقی
اثرات قابل توجهی دارد.
این بانوی هنرمند مازنی با اشاره به اینکه دستگاه های اداری نقش مهمی
در کیفی بخشی فعالیت در عرصه موسیقی دارند، خاطرنشان کرد:
متاسفانه اداره فرهنگ و ارشاد اسلامی که متولی امر فرهنگی و هنری
است با ارائه امتیازهای عجیب و غریب به برخی ها شرایط را برای افراد