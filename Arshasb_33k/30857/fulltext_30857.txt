30857
کرونا کار پرسپولیس را سخت کرد/ سرخ‌ها بدون بازی راهی قطر
می‌شوند
به گزارش ایسنا، پس از آخرین دیدار پرسپولیس در هفته چهار لیگ
برتر فوتبال ایران، دیدار این تیم در هفته پنجم برابر نساجی مازندران و
در ادامه برابر ذوب‌آهن اصفهان لغو شد تا سرخ‌ها پیش از فینال لیگ
قهرمانان آسیا، از شرایط مسابقه دور شوند.
شاگردان گل‌محمدی در 10 آذر برای آخرین بار در یک مسابقه فوتبال،
به مصاف شهر خودرو رفتند و این تیم را سه بر صفر شکست دادند. در ادامه
درحالی که باید در هفته پنجم در قائم‌شهر به مصاف نساجی می‌رفتند،
درخواست کردند به خاطر احتمال ابتلای اعضای تیم به کرونا، بازی
آنها در تهران برگزار شود که این امر مورد موافقت باشگاه مازندرانی
قرار نگرفت و در نهایت هم سازمان لیگ رای به لغو این دیدار داد.
در ادامه سرخ‌ها باید امروز (شنبه) در ورزشگاه آزادی از ذوب‌آهن
میزبانی می‌کردند اما شرایط کرونایی تیم اصفهانی و ابتلای برخی
اعضای این تیم به ویروس کرونا باعث شد با تصمیم ستاد مبارزه با کرونا
این دیدار هم لغو شود که این موضوع اصلا برای سرخ‌ها خوشایند
نبود. یحیی گل‌محمدی بارها در مصاحبه‌های خود گفته بود دوست
دارد که تیمش بازی کند و در شرایط مسابقه قرار داشته باشد تا با آمادگی
کامل به مصاف نماینده شرق آسیا برود و حتی در این زمینه با همکاری