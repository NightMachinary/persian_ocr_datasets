8100
بهبود اوضاع اقتصاد و معیشت، انتظار مردم از مجلس یازدهم
حجت‌الاسلام عمران حسینی‌نسب در گفت‌وگو با ایسنا، با اشاره به
آغاز به کار مجلس یازدهم طی هفته‌های اخیر، اظهار کرد: مردم همیشه
در صحنه ایران اسلامیدر انتخابات با امید به پای صندوق رای آمدند و به
نمایندگان منتخب رای دادند، لذا نمایندگان باید با اقدامات خود
امانت‌دار خوبی برای رای مردم باشند.
وی با تاکید بر این‌که نباید نمایندگان با عملکرد خود، امیدهای مردم را
ناامید کنند، افزود: نمایندگان مجلس نباید وعده‌هایی را که هنگام
انتخابات به مردم داده‌اند، فراموش کنند و باید به سوگندی که یاد
کرده‌اند، پایبند باشند.
حسینی‌نسب با تشریح انتظارات مردم از مجلس و با اشاره به پیام مقام معظم
رهبری به مجلس یازدهم، ادامه داد: مجلس باید پیام رهبر معظم انقلاب را
نقشه راه چهار ساله خود قرار دهد و پیشنهاد می‌شود این پیام در صحن
مجلس شورای اسلامی و در مقابل چشمان نمایندگان نصب شود تا
نصب‌العین نمایندگان در ادامه راه قرار گیرد.
امام‌جمعه سلطانیه با اشاره به انتظارات مردم از مجلس فعلی، بیان کرد:
اقتصاد و معیشت، ریل‌گذاری برای رفع بیکاری و ایجاد اشتغال،
توجه ویژه به اقشار ضعیف و نیز فرهنگ باید از اولویت‌های مجلس
یازدهم باشد.