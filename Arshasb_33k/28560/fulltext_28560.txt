28560
بهداشتی، تعطیل شده‌اند. راننده گفت: حق‌شان است!
پرواز سوخو 57 روسیه بر فراز پایگاه‌های آمریکا در عراق و سوریه
به گزارش ایسنا، روزنامه آویا پرو چاپ روسیه در گزارشی نوشت،
جنگنده سوخو 57 نسل پنجم روسیه در تازه‌ترین پرواز خود توانست
بدون اینکه در سوریه ردیابی شود، وارد حریم هوایی عراق شده و بر
فراز پایگاه‌های آمریکا در شمال عراق پرواز کند.
این روزنامه در ادامه شرح داد: به گفته منابع، با توجه به اینکه ترکیه به
جنگنده‌های روس اجازه عبور از فراز خاکش را نمی‌دهد، جنگنده
سوخو 57 تنها می‌تواند از طریق سوریه و با پرواز بر فراز تاسیسات
نظامی آمریکا وارد حریم هوایی عراق شود.
آویا پرو در ادامه نوشت، طبق مسیر احتمالی سوخو 57، این جنگنده در
پرواز خود از فراز دستکم سه پایگاه نظامی آمریکا در عراق و سه پایگاه
نظامی دیگر در سوریه عبور کرد.
روزنامه یاد شده به نقل از یک کارشناس مسایل نظامی روسیه نوشت:
آمریکا جنگنده سوخو 57 روسیه را تمسخر کرده و گفته شایسته لقب
شبح نیست اما در واقعیت این جنگنده چند هزار کیلومتر را بدون مانع
مستقیمی بر فراز پایگاه‌های نظامی آمریکا در عراق و سوریه پرواز کرد
و به همین دلیل کاملا روشن است که ما حقیقتا از یک جنگنده سری صحبت
می‌کنیم که با موفقیت در نزدیکی پایگاه‌های آمریکا پرواز کرد