12245
توسط تک تک ما انجام شود و خود و جامعه اطراف خود را مسئول سلامت
همگانی قلمداد کنیم زیرا زندگی همچنان جاری و ساری است.
وی بیان کرد: امروز که تصمیم ستاد ملی مقابله با کرونا بر اجرای طرح
فاصله‌گذاری هوشمند است ما مصمم هستیم تا با مشارکت، همراهی و
همبستگی مردم در این مرحله مهم و حساس، حس مسئولیت‌پذیری
همگانی و رعایت فاصله‌گذاری‌های قبلی شاهد برگشت رونق
اقتصادی توام با سلامتی مردم باشیم.
استاندار خوزستان عنوان کرد: باید این واقعیت را پذیرفت که در
ماه‌های اخیر دنیا با حمله و سرایت سریع این ویروس تغییر کرده است؛
تغییرات اساسی، بنیادی، سخت، سریع، دردناک، با تبعات سنگین
اقتصادی، اجتماعی، فرهنگی و امنیتی.
شریعتی خاطرنشان کرد: در این مرحله با پذیرش این تغییرات و سازگار
کردن خود با آن، به جنگ کووید 19 خواهیم رفت. اعلام می‌کنم در
صورت مشاهده هرگونه عدم رعایت اصول بهداشتی و افزایش در
آمار مبتلایان به کرونا، بدون هیچ درنگی به تدابیر سخت‌گیرانه قبلی
در منطقه برخواهیم گشت و حتی سخت‌تر از گذشته قوانین
محدودکننده را اجرایی خواهیم کرد. بنابراین از مردم می‌خواهم با
درک متقابل و احترام به حقوق سایرین، در فعالیت‌های اقتصادی و
معیشتی خود با دقت و وسواس بیشتری عمل کنند تا خدای نکرده