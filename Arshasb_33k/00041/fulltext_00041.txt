41
حسین ویسی به مناسبت 20 خرداد روز جهانی صنایع دستی در گفت و
گو با ایسنا، بااشاره به فعالیت 20 هزار هنرمند صنایع دستی در
کرمانشاه، اظهارکرد: این تعداد هنرمند در حدود 65 رشته صنایع
دستی فعالیت می‌کنند.
وی تصریح کرد: علیرغم این تعدد رشته‌های صنایع دستی، در برخی از
این رشته‌ها تولیدات و تعداد هنرمندان بیشتری داریم که از جمله آنها
می‌توان به گلیم هرسین، گیوه اورامانات، ابزارآلات فلزی دالاهو و
سازهای سنتی صحنه اشاره کرد.
سرپرست معاونت صنایع دستی استان نداشتن بازار فروش را یکی از
مشکلات هنرمندان صنایع دستی استان اعلام کرد و گفت: از سال
گذشته فعالیت‌های عمرانی خوبی برای ایجاد بازارچه‌های دائمی
صنایع دستی در سطح استان آغاز شده که با اتمام آنها ظرفیت خوبی
برای فروش صنایع دستی هنرمندان صنعتگر استان خواهیم داشت.
وی خاطرنشان کرد: بعلاوه، در نظر داریم تا با راه اندازی بازارچه‌های
موقت فروش صنایع دستی در آخر هفته ها، این ظرفیت را هم برای
هنرمندان رشته های مختلف صنایع دستی ایجاد کنیم تا به عرضه و
فروش محصولاتشان بپردازند.
ویسی همچنین به مشکل بیمه هنرمندان صنایع دستی هم اشاره کرد و
افزود: هرچند موضوع قطع بیمه هنرمندان صنایع دستی موضوعی