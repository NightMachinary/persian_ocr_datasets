27567
دشوارترین موضوع مورد بحث میان طرفین مسئله الحاق بخشی از
مناطق کرانه باختری رود اردن است که در طرح معامله قرن نیز نقشی
اساسی بازی می‌کند.
اسرائیل ممکن است روز اول ژوئیه سال جاری میلادی در این راستا گام
بردارد. اول ژوئیه در عین حال تاریخی است که آلمان ریاست ادواری
شورای اتحادیه اروپا و همچین شورای امنیت سازمان ملل را بر عهده
می‌گیرد.
از این رو انتظار می‌رود که آلمان ناگزیر شود در این بحث و جدل، نقش
میانجی را ایفا کند، از جمله در یافتن پاسخی بر این پرسش که آیا اتحادیه
اروپا در صورتی که اسرائیل دست به الحاق ارضی کرانه باختری بزند،
تحریم‌هایی علیه این کشور وضع خواهد کرد یا نه.
وزیران خارجه کشورهای عضو اتحادیه اروپا در نشست خود در ماه مه
نظراتی گوناگون در این باره داشتند.
اسرائیل در طی جنگ‌ شش‌ روزه در سال 1967 از جمله کرانه باختری
رود اردن و همچنین بخش شرقی قدس را اشغال کرد و از آن زمان پیوسته
در تلاش برای پیشبرد برنامه‌های شهرک‌سازی خود بوده است.
اتحادیه اروپا ایجاد شهرک‌های اسرائیلی در مناطق اشغالی را ناقض
حقوق بین‌الملل می‌داند و آن را مانعی بر سر راه برقراری صلحی پایدار
در منطقه تلقی می‌کند.