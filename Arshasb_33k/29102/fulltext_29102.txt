29102
پیش‌بینی تولید 24 هزار تن ماهی در چهارمحال و بختیاری
محمد کریمی در گفت‌وگو با ایسنا با بیان اینکه 408 مزرعه پرورش
ماهی فعال و 96 مزرعه غیرفعال در چهارمحال و بختیاری وجود دارد،
اظهار کرد: به مزارع پرورش ماهی استان در ایام کرونا حدود 270
میلیارد ریال خسارت وارد شده است.
مدیر شیلات و امور آبزیان سازمان جهادکشاورزی چهارمحال و
بختیاری ادامه داد: پیش‌بینی می‌شود در سال‌جاری 24 هزار تن ماهی
در استان تولید شود که این عدد نسبت به سال گذشته با افزایش 10
درصدی روبرو است.
وی ادامه داد: در سال گذشته حدود 46 میلیون بچه ماهی و 390 قطعه
ماهی زینتی در استان تولید شده است.
کریمی با بیان اینکه در مزارع پرورش ماهی در قفس در چهارمحال و
بختیاری حدود 1500 تن ماهی در سال‌جاری تولید شده است، عنوان
کرد: توسعه پرورش ماهی در قفس بر اساس برنامه سند اقتصاد مقاومتی و
جهش تولید در دستور کار سازمان جهادکشاورزی قرار دارد.
مدیر شیلات و امور آبزیان سازمان جهادکشاورزی چهارمحال و
بختیاری در خصوص مزارع پرورش ماهی غیرمجاز در استان، تاکید
کرد: مزارعی غیرمجازی که در حریم و بستر رودخانه‌ها به طور
غیرمجاز ایجاد شده بودند در حال ساماندهی هستند.