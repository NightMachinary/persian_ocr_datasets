23083
علایی هنرنمایی عکاسان در جبهه های مقاومت را یادآور شد و گفت:
انتشار آثار هنری از ایثار و فداکاری مدافعان حرم در جبهه مقاومت تا
مدافعان سلامت در دوران کرونا مدیون ذهن خلاق و دیدهنری
هنرمندان عکاس است.
مفهومی بودن و هویت بخشی از ویژگی‌های هنرمندان عکاس اردبیل
رحمان مجرد دیگر عکاس اردبیلی که سابقه درخشانی در حوزه
عکاسی دارد و جوایز بین المللی متعددی را نیز کسب کرده است، به بیان
دغدغه‌های هنرمندان عکاس پرداخت و گفت: اردبیل از پتانسیل
بالایی در رشته عکاسی برخوردار است و هنرمندان نام آشنای زیادی
را در این رشته به کشور تقدیم کرده است، بطوریکه بعد از انقلاب
اسلامی همواره آثار هنرمندان اردبیلی بر تارک جشنواره‌های ملی و
بین‌المللی درخشیده است.
وی به هنرمندان عکاس اردبیلی که صاحب جوایز متععد در
جشنواره‌های بین‌المللی و داخلی شده‌اند اشاره کرد و گفت: آثار این
هنرمندان مفهومی است و اغلب هویت بخش هستند.
مجرد با بیان اینکه هنرمند متعهد می‌تواند با هنر تصویرسازی مفاهیم
بلند انقلاب اسلامی را به جهان صادر کند، گفت: راه‌اندازی انجمن
عکاسی در استان اردبیل می‌تواند گره‌گشای مشکلات جامعه
عکاسان استان اردبیل شود.