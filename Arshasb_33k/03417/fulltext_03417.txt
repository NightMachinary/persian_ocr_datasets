3417
اما جدای از فساد مالی اشرف، او نقش مهمی در کودتای سال 32 و
سرنگونی دولت دکتر مصدق ایفا کرد. اشرف که در خلال سال‌های
1325 تا 1330 یکی از مهره‌های پرنفوذ دربار به حساب می‌آمد و در
نصب و عزل بسیاری از رجال نقش داشت، پس از نخست‌وزیری مصدق
در مقابل او قرار گرفت و همراه مادرش تاج‌الملوک جناح درباری
مخالف دولت مصدق را تشکیل داد. او در انتخابات دوره شانزدهم
تعدادی از وکلای مورد اعتماد خود را چون سرتیپ پیراسته، عزیز
زنگنه و منوچهر تیمورتاش به مجلس فرستاد و در مقابل جبهه ملی قرار
گرفت و در کار مجلس و دولت اختلال کرد. او تمام تلاش خود را در
سقوط دولت دکتر مصدق و نخست‌وزیری قوام‌السلطنه انجام داد و
رابط بین شاه و قوام شد تا اختلافات گذشته را کاهش دهد. اما بروز
وقایع 30 تیر 1331 نقشه‌های او را نقش بر آب کرد و پیداشدن مدارک و
اسناد ارتباط اشرف و ملکه پهلوی با اخلالگران و قوام‌السلطنه، مصدق را
وادار به اعتراض کرد.
به‌ این‌ ترتیب دکتر مصدق در دور دوم نخست‌وزیری خود اشرف
پهلوی و تاج‌الملوک پهلوی را تبعید کرد اما اشرف از فعالیت بر ضد
حکومت ملی دست برنداشت و در فرانسه نیز همچنان به مخالفت با دکتر
مصدق پای می‌فشرد؛ به‌ طوری‌ که توجه دولت انگلیس را که خواستار
انجام عملیاتی نظامی بر ضد حکومت مصدق بود، جلب کرد. اشرف