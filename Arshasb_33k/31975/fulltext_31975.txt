31975
به گزارشایسنا، یحیی گل‌محمدی، سرمربی تیم فوتبال پرسپولیس
در نشست خبری پیش از دیدار با استقلال اظهار کرد:‌ جا دارد از این
فرصت استفاده کنم و خسته نباشید به کادر درمانی و پزشکی عرض کنم.
روزهای سختی را در این یک سال اخیر گذرانده‌اند. با ایثارگری این
عزیزان سلامت جامعه تضمین می‌شود. به خانواده شهدای کادر
درمان تسلیت می‌گویم.
او ادامه داد: بازی حساسی را در پیش داریم. داربی همیشه
حساسیت‌های خاص خودش را دارد. طرفداران دو تیم با این بازی
خاطرات خوب و بد زیادی دارند. امیدوارم بتوانیم فردا خاطره
خوبی از خودمان به جا بگذاریم و دل هواداران را شاد کنیم.بازی
سختی برای هر دو تیم خواهد بود. در داربی حفظ تمرکز مهم است و باید از
موقعیت ها به خوبی استفاده کنیم. آنالیز خوبی روی حریف داشتیمو
روی نقاط ضعف و قوتشان کار کردیم و امروز هم در آخرین جلسه
تمرینی بیشتر کار می‌کنیم. امیدوارم فردا با یک روحیهخوب و تمرکز
بالا 3 امتیاز را بگیریم. از لحاظ جدولی این سه امتیاز برای ما مهم است.
هدف اصلی ما گرفتن سه امتیاز است. بازیکنان از نظر بدنی و تمرینی
شرایط خوبی دارند. امیدوارم بازی خوبی انجام دهیم و توانایی‌های
خودمان را به اثبات برسانیم. فردا فرصت خوبی برای پرسپولیس است
که نشان بدهد چه تیم بزرگی است.