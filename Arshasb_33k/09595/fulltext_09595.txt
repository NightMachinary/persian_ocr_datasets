9595
تجمع بیش از 50 تن ممنوع شده است.
ترامپ گفت: او می‌خواست ما را متوقف کند. ما از مسیرهای دیگری
اقدام کردیم.
رئیس جمهوری آمریکا همچنین به انتقاد گسترده از گزینه‌های
رای‌گیری پستی در نوادا پرداخت که به دلیل جلوگیری از گسترش
کروناویروس قرار است به این صورت انتخابات ریاست جمهوری
2020 برگزار شود و بار دیگر صحبت‌هایش مبنی بر تقلب در انتخابات
را بیان کرد.
رئیس جمهوری آمریکا ادامه داد: فرماندار تلاش کرد تا ما را متوقف
کند ولی نتوانست. او کنترل میلیون‌ها رای را در اختیار دارد. او یک هکر
سیاسی است. آنها فقط یک راه دارند تا پیروز شوند و آن هم تقلب در
انتخابات است.
ترامپ با اشاره به رای‌گیری از طریق پست و اینکه سگ‌ها و مردگان هم
می‌توانند رای بدهند مدعی شد: این بزرگترین تقلب در انتخابات
ریاست جمهوری است. مردمی که مرده‌اند هم رای می‌دهند. برای
سگ‌ها هم اوراق رای می‌فرستند. خواهید دید. سگ‌ها هم رای
می‌دهند. همه رای می‌دهند. من از شما جمعیت حاضر می‌خواهم تا در
روز انتخابات ناظر باشید. اگر این کار انجام شود تقلب بسیار مشکل
خواهد بود. به شما می‌گویم، نمی‌خواهم فریبکار باشم.