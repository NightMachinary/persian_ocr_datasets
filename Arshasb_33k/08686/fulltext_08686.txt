8686
در بیمارستان قابل پیش بینی نیست و ممکن است بیماری که امروز با حال
عمومی خوب و وضعیت تنفسی مطلوب به بیمارستان مراجعه کرده
است، فردا سرنوشت متفاوتی پیدا کند.
رییس دانشگاه علوم پزشکی شهید بهشتی با بیان اینکه رفتار این
ویروس در تهران سینوسی است، یادآور شد: تا پایان فصل سرما باید در
انتظار پیک‌های کرونا باشیم، حتی اگر هفته آتی به آرامش برسیم باید
بدانیم که این آرامش گذراست، همچنین بررسی‌ها نشان داده که
فاصله بین پیک‌ها در حال کوتاه شدن است.
وی ادامه داد: اگر بین پیک اول و پیک دوم چند هفته فرصت ریکاوری
وجود داشت، پیک دوم و سوم به یکدیگر وصل شد و ریکاوری صورت
نگرفت.
زالی با بیان اینکه بزرگترین نقطه قوت برای مقابله با کرونا که شانس
پیروزی در این نبرد را افزایش می‌دهد، نیروی انسانی است، بر اهمیت
تامین اعتبارات مالی و همچنین جبران کمبود نیروی انسانی به ویژه در
حوزه پرستاری تاکید کرد و گفت:ما در حوزه درمان نیاز به تزریق
نیروی انسانی جدید داریم.
رییس دانشگاه علوم پزشکی شهید بهشتی ادامه داد: خستگی مزمن
نیروهای انسانی و همچنین مواجهه با لود کثیری از ویروس باعث
افزایش احتمال ابتلای نیروهای پرستاری به کرونا می‌شود.