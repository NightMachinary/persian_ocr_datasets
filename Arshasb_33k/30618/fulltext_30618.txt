30618
کرونا برای اردوغان گران تمام می‌شود
به گزارش ایسنا، به نوشته روزنامه گاردین، نیت شنکن، مدیر
پژوهش‌های ویژه در سازمان نظارتی کاخ آزادی می‌گوید: رجب
طیب اردوغان، رییس جمهوری ترکیه به تدریج برای اصلاح قانون
اساسی ترکیه اقدام و قدرت تحت اختیار ریاست جمهوری را تحکیم
کرد.
او معتقد است، وقتی این کشور با پیامدهای اقتصادی کرونا روبرو
می‌شود، دیگر چیز زیادی وجود نخواهد داشت که تقصیرها به گردن
آن انداخته شود. اردوغان ممکن است قربانی موفقیت خود شود و به
نحو بدی تحت تاثیر نتایج غیرمنتظره قرار گیرد. افول اقتصادی و نحوه
مدیریت این بحران می‌تواند ضربه مهلکی باشد.
تردیدی نیست که این همه‌گیری جهانی که بحران مالی ایجاد کرده
است، به ترکیه لطمه می‌زند. صندوق بین‌المللی پول پیش‌بینی کرده
است که اقتصاد ترکیه در اثر پیامدهای کرونا با کاهشی پنج درصدی
در سال 2020، تورمی 12 درصدی و نرخ بیکاری 17.2 درصدی
روبرو خواهد شد. کاهش ارزش لیر نیز این هفته رکورد پایین‌ترین
میزان خود را زد.
یک اقتصاددان ترکیه‌ای می‌گوید، تورم غیررسمی در ترکیه بسیار
بالاتر از نرخی است که به طور رسمی اعلام شده است و کاهش نرخ سود به