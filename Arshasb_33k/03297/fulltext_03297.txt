3297
بشر هستند اما در عین حال به وضعیت دشوار آوارگان که طی این سال‌ها با
آن سر کرده‌اند، ندارند و فقط برای سیاسی کردن این پرونده تلاش‌
کرده‌اند و می‌خواهند آوارگان را برای مدت بیشتری در خارج از
کشور باقی نگه دارند تا بر دولت سوریه فشار بیاورند.
اسد: جنگ جلوی انجام وظایف ما را نمی‌گیرد/ قانون سزار عنوان
مرحله جدید از تنش علیه منطقه است
به گزارش ایسنا، به نقل از خبرگزاری رسمی سوریه (سانا)، بشار اسد،
رئیس جمهوری سوریه در سخنرانی در برابر اعضای پارلمان در
سومین دوره قانونگذاری خود گفت: اقتدار ملت‌ها در سازگاری با
شرایط و تبدیل آن به نفع خودشان نمود پیدا می‌کند.
او اشاره کرد: قرار بود این جلسه در مجلس برگزار شود اما به دلیل
ضرورت تدابیر ضد کرونایی در کاخ ملت برگزار شد.
رئیس‌جمهوری سوریه تاکید کرد: انتخاب مجلس بزرگوار شما
تحولی تاریخی در تحولات جنگ محسوب می‌شود که ملت ما با
قلم‌های رای دهندگان و اراده‌شان جزئیات آن را ثبت کردند.
وی اضافه کرد: انتخاباتی که اخیرا شما در آن وارد شدید متفاوت بود و
به رغم کرونا و تاثیر آن در حجم حضور برخی ما شاهد تعدد لیست‌ها و
رقابت واقعی بودیم و این رقابت خیزشی ملی است و هر خیزش ملی
خیزشی مثبت است زیرا تعهد ملی را بیان می‌کند.