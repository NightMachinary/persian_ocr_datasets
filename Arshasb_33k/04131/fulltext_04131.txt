4131
انجام تست خصوصی برای شرکت‌کنندگان در یک مهمانی بر این
موضوع صحه گذاشته است. در این ویدیو برگزارکنندگان یک
مهمانی در ایران می‌گویند یک نفر از تمام افرادی که قرار بود در مهمانی
شرکت کنند، آزمایش گرفته و مدعی شده که دستگاهش آلمانی و
مطمئن است و مهمانی پس از منفی‌شدن تست برپا شده است. به گفته
برگزارکنندگان این مهمانی برای هر تست از آنها 850‌هزار تومان
پول گرفته شده است. از آن طرف هم آزمایش‌گیرنده در همین ویدیو
می‌گوید که جواب آزمایش یک روز طول می‌کشد و در روز 5 تا 10
مورد را به صورت خصوصی در خانه‌ها انجام می‌دهد.
تست‌های خانگی بی‌ارزش است
«تخلف است.» این موضع صریح سخنگوی وزارت بهداشت درباره
تست‌های خصوصی کروناست که در خانه‌ها انجام می‌شود.
کیانوش جهانپور دیروز در پاسخ به سوال خبرنگاران گفت که اصل
دور هم جمع شدن و اتفاقاتی که در آن مهمانی‌ها می‌افتد، خلاف است و
در نهایت آزمایشی هم که گرفته می‌شود، خلاف است. انجام این
آزمایش هیچ کمکی نمی‌کند و ارزشی هم ندارد: «حتی اگر این
آزمایش درست هم باشد، به دلیل برقراری زنجیره‌ای از خلاف در
مهمانی اقدام درستی نیست. از طرف دیگر جواب آزمایش به این
سرعت مشخص نمی‌شود و حتی اگر جواب منفی بود، اعتمادبه‌نفس