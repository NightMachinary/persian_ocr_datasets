17427
سارابیا: پوچتینو مانند توخل است
به گزارش ایسنا و به نقل از کانال پلاس، پاری سن ژرمن بعد از اخراج
توماس توخل با پوچتینو آرژانتینی به توافق نهایی دست پیدا کرد.
سارابیا هافبک پاریسی هادر مقایسه پوچتینو با توماس توخل گفت:
قبول دارم که مقایسه کردن مربیان بسیار سخت است و شاید اصلا درست
هم نباشد اما پوچتینو و توخل شباهت های زیادی با هم دارند و البته
تفاوت هایی هم دارند. هر دو مربی از ما می خواهند که کنترل توپ را در
اختیار داشته باشیم و با تمرکز بالا از همه نقاط زمین استفاده کنیم.
او ادامه داد: فشار آوردن زیاد بر خط دفاعی حریف برای پس گرفتن
توپ از دیگر شباهت های دو مربی است. اگر می خواهیم که نتایج خوبی
به دست آوریم باید همه تفکرات مربی جدید را عملی کنیم.
سارابیا درباره پیروزی برابر برس گفت: ما هفته قبل دو امتیاز از دست
دادیم و به همین خاطر به سه امتیاز این بازی حساس نیاز داشتیم.
خوشبختانه از همه نظر خوب بودیم و توانستیم با شایستگی به پیروزی
دست پیدا کنیم.
او درباره رویارویی با مارسی در سوپر جام گفت: این یک بازی مهم و
متفاوت برای ما است. بازی کردن برابر مارسی آسان نخواهد بود.
نهایت تلاش خود را به کار می گیریم تا پیروز این بازی حساس شویم.
سارق اموال داخلی خودروها به دام افتاد