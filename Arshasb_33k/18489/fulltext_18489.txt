18489
وی ادامه داد: در کل کشور مشکلات مردم زیاد است و همه دچار
گرفتاری هستند و در منطقه محروم این گرفتاری مضاعف خواهد بود و
مردم تحت فشارند البته همه کارها هم دست ما و مسئولان نیست اما
حداقل انتظار این است که آنچه از دست مسئولان استان و شهرستان
برمی‌آید به درستی انجام شود و از طرف دیگر هم باید زمینه‌ای برای
فعالیت مسئولان دلسوز فراهم باشد تا احساس امنیت و پشتیبانی کنند و
کمبودی نداشته باشند و البته مسئول ضعیف، بی‌مبالات و خائن هم
نباید حاشیه امن پیدا کند و باید با او برخورد شود.
آیت الله محامی التهاب‌آفرینی را به هر بهانه و جهتی به ضرر استان دانست
و خاطرنشان کرد: برای تقویت اتحاد و انسجام باید فضای جامعه آرام
باشد و ائمه جمعه در خطبه‌های نماز جمعه باید توجه داشته باشند که از
التهاب‌آفرینی پرهیز کنند البته ممکن است گاهی افراد از سر دلسوزی
و کوتاه‌بینی گمان کنند که دعوا درست کردن و گفتن در خطبه‌ها
مشکلی را حل می‌کند که تجربه نشان داده در چنین شرایطی نه تنها
مشکلی حل نشده بلکه باعث التهاب‌آفرینی و بی‌اعتنایی یا لجبازی
می‌شود.
وی گفت: در گذشته به مسئولان متذکر شده‌ام که هم درست کار کنند و
هم به مردم و ائمه جمعه گزارش بدهند و پاسخگو باشند تا اگر اشکالی برای
مردم وجود داشت بررسی شود که اگر اشکال وارد است در صدد اصلاح