3558
به گزارش ایسنا، در این اطلاعیه آمده است: به دنبال اعلام خبر ثبت نام
وام یک میلیون تومانی، مطالبی در رسانه‌ها و شبکه‌های اجتماعی
منتشر شده است مبنی بر این که برای ثبت درخواست خود، به وزارت
تعاون، کار و رفاه اجتماعی و سایت‌های مربوط به این وزارتخانه
مراجعه شود. به اطلاع رسانه‌ها و هموطنان می‌رساند همان‌گونه که در
اطلاعیه سازمان برنامه و بودجه منتشره در تاریخ 20 فروردین ماه آمده
است، هنوز نحوه، زمان‌بندی و نشانی هیچ سایتی جهت انجام
اقدامات لازم برای متقاضیان این تسهیلات نهایی و اعلام نشده است.
در ادامه این اطلاعیه آمده است: بر همین اساس، ضمن عنایت ویژه به این
موضوع و پرهیز از توجه به اخبار ساختگی، جعلی و شایعه پراکنی‌ها
تأکید می شود اخبار و اطلاعیه‌ها در این خصوص را صرفا از منابع و
پایگاه اطلاع‌رسانی رسمی این وزارتخانه دنبال کنید.