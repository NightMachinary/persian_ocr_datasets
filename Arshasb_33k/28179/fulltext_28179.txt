28179
پایان سال‌ها محرومیت از آب شرب پایدار در 2 روستای بافق 
«اصغر ریاضتی» مدیر عامل آب و فاضلاب شهری استان یزد با اشاره به
اجرای طرح انتقال آب به روستاهای قطرم و فاضلیه، اظهار کرد: در
راستای تامین آب شرب پایدار برای مناطق روستایی، طرح
آب‌رسانی به این دو روستا در دستور کار شرکت آب و فاضلاب استان
یزد قرار گرفت و هم‌اکنون این طرح با اعتبار 35 میلیارد ریال به
پیشرفت 95 درصدی رسیده که با بهره‌برداری از آن، مردم این دو
روستای شهرستان بافق از نعمت آب شرب در منازل خود بهره‌مند
خواهند شد.
وی با تاکید بر این که مدیریت مصرف آب در استان یزد از اهمیت بسیار
بالایی برخوردار است، خاطرنشان کرد: قطع به یقین تامین منابع آب
پایدار برای شرب مردم از اهمیت بسیار بالایی برخوردار است اما در
صورتی که از این نعمت به درستی استفاده نشود، همیشه کمبود آب در
استان یزد احساس می شود و باید تک به تک شهروندان نسبت به مدیریت
درست منابع آبی در استان حساسیت لازم را داشته باشند.
به گزارش ایسنا و به نقل از روابط عمومی آبفا یزد، مردم روستاهای قطرم و
فاضلیه هم مانند دیگر روستاهایی که از نعمت آب شرب لوله‌کشی بهره
مند نیستند، سال‌هاست که خواستار انتقال آب به روستای خود بودند
و پیگیری های بسیاری را نیز برای این موضوع انجام داده بودند چرا که