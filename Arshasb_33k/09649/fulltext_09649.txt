9649
ترامپ: مسیر شهروندی رویاپردازان را هموار می‌کنم
به گزارش ایسنا، به نقل از خبرگزاری فرانسه، اما کاخ سفید به سرعت به این
صحبت‌های دونالد ترامپ، رئیس جمهوری آمریکا واکنش نشان
داده و چند ساعت پس از آن اعلام کرد این فقط یک احتمال در گفت‌وگو با
کنگره درباره اصلاح قوانین مهاجرتی بوده است.
ترامپ در مصاحبه‌ با شبکه تلموندو نوتیسیاس اعلام کرد: من یک
دستور بزرگ اجرایی را صادر می‌کنم. من این قدرت را به عنوان رئیس
جمهوری دارم و می‌خواهم برنامه رویاپردازان موسوم به داکا بخشی
از آن باشد.
داکا برنامه‌ای است که طی آن نوجوانان و کودکانی که به صورت
غیرقانونی با والدین خود پا به آمریکا گذاشته بودند، اجازه کار و
زندگی پیدا می‌کنند.
این قانون در سال 2012 و در دوران ریاست جمهوری باراک اوباما
آغاز شد و به 700 هزار تن که بدون اوراق هویتی در زمانی که کودک
بودند به آمریکا آورده شدند، اجازه می‌داد تا کار، تحصیل و زندگی
کنند؛ بدون اینکه در معرض اخراج قرار بگیرند. بسیاری از آن‌ها
لاتین‌تبار هستند.
ترامپ گفته است: ما به دنبال راهی برای اعطای شهروندی به این افراد
هستیم.