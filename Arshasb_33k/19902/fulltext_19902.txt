19902
رضا حیدری در گفت‌وگو با ایسنا، با اشاره به افزایش قیمت زمین و
مسکن طی سال‌های اخیر و به‌ویژه سال‌جاری در هیدج، اظهار کرد:
این موضوع به یکی از چالش‌های اصلی شهر هیدج به‌ویژه برای
جوانان تبدیل شده است که برای حل این مشکل نیازمند بازنگری در
طرح تفصیلی به‌ویژه در حوزه محدوده شهر هستیم.
وی با تاکید بر اینکه از تهیه طرح تفصیلی هیدج سال‌ها است که می‌گذرد
و طی این سال‌ها نیازهای شهر افرایش یافته است، تصریح کرد: این
طرح دارای مغایرت‌هایی است که وجود این مغایرت‌ها در برخی نقاط
به ترمز توسعه شهر هیدج تبدیل شده است.
این مسئول با تاکید بر اینکه مغایرت‌های موجود در طرح تفصیلی روز
به‌ روز بر مشکلات شهرداری می‌افزاید، عنوان کرد: مشکلات
موجود در طرح تفصیلی دست شهرداری را در صدور پروانه‌های
ساخت در برخی مناطق شهر بسته است.
شهردار هیدج با بیان این مطلب که پیش‌بینی برخی از معابر و
خیابان‌های اضافی در این طرح افزایش هزینه‌های شهرداری را در پی
دارد، تاکید کرد: این مشکلات زمینه نارضایتی شهروندان را نیز در پی
داشته است که امیدواریم با رفع این مغایرت‌ها شاهد پیشرفت شهر و
جلب رضایت مردم باشیم.
وی یکی از مشکلات شهر هیدج را برخوردار نبودن این شهر از قیر