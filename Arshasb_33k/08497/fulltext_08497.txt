8497
این روانشناس با اشاره به این‌که برخی‌از این کودکان به صورت
واضح فعالیت زیادی دارند و برخی هم توانایی تمرکز ندارند اما بیشتر
آن‌ها هر دو مشکل را با هم دارند، افزود: این کودکان مغز ماشین فراری
را دارند اما با ترمز دوچرخه، ذهن آن‌ها در حال مسابقه است اما
نمی‌توانند در زمان لازم سرعت‌ را کم کنند.
وی با اشاره به این‌که تشخیص بیش‌فعالی با یک آزمون خاص
امکان‌پذیر نیست، عنوان کرد: مجموعه‌ای از این علائم باید حداقل
در مدت شش ماه مورد بررسی قرار بگیرد، کودک این موارد را معمولاً
قبل‌از هفت سالگی نشان می‌دهد، همچنین کودکی که دارای این
نشانه‌هاست با رفتارهایش اطرافیان خود را در محیط‌ های مختلفی
مانند مدرسه یا خانه دچار مشکل می‌کند و حتی با گروه دوستان و
همسالان خود نیز به راحتی کنار نمی‌آید.
عباسی‌راد تصریح کرد: در مقابل این دسته از پدر و مادرها، والدینی
هستند که نمی‌خواهند مشکل کودک خود را بپذیرند و معمولاً با بهانه
آوردن از هشدارهای معلمان و سایر اطرافیان طفره می‌روند، این افراد
از درمان این اختلال واهمه دارند و گمان می کنند داروهایی که توسط
پزشک تجویز می‌شود برای فرزندشان عوارض دارد، این در حالی
است که اگراین کودکان در زمان مناسب درمان نشوند نمی‌توانند در
امور آموزشی و فعالیت‌های اجتماعی خود موفق عمل کنندو ممکن