23885
این مبالغ اگر گرفته شود، بسیاری از مشکلات استان خوزستان حل
می‌شود و نمایندگان باید در این زمینه پیگیری کنند.
حجت‌الاسلام والمسلمین درویشیان تاکید کرد: یک آسیبی که در
استان خوزستان وجود دارد این است که صدای واحدی از
نمایندگان و افراد دغدغه‌مند به گوش نمی‌رسد. یعنی اگر 18 نماینده
یکصدا پرداخت حق آلایندگی یا حل مشکلات مربوط به حوزه
اشتغال، آب و فاضلاب را خواستار شوند، بسیاری از مشکلات حل
می‌شود.
مشکلات زنان ازدواج‌کرده با اتباع خارجی افغان و عراقی
به گزارش ایسنا،در سال‌های متمادی، مهاجرانی از مرزهای شرقی و
غربی وارد ایران شده‌اند و به دلایل گوناگون با دختران ایرانی ازدواج
کرده‌اند. سال‌ها زنان ایرانی ازدواج‌کرده با اتباع خارجی وضعیت
حقوقی و قانونی مشخصی نداشته‌اند و به تازگی شرایطی در خصوص
اخذ شناسنامه فرزندان مادران ایرانی دارای همسر خارجی ایجاد شده
است.
طبق ماده 1060 قانون مدنی،«ازدواج زن ایرانی با تبعه خارجی حتی
در مواردی هم که منع قانونی ندارد، موکول به اجازه مخصوص از
طرف دولت است» و هر زن ایرانی برای ازدواج با مرد بیگانه نیاز به اجازه
از دولت دارد.