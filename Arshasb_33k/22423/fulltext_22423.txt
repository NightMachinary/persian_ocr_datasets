22423
ماهیگیری داعش از آب گل آلود عراق
به گزارش ایسنا، العربی الجدید در گزارشی درباره تلاش داعش برای
احیای خلافت خود در عراق نوشت: علی‌رغم گذشت سه سال از تسلط
دولت عراق بر آخرین شهرهای اشغال شده توسط داعش در شمال و
شمال غرب این کشور، اما این گروه تروریستی همچنان به شکل
پراکنده در شش استان عراق حضور دارد که 50 درصد از مساحت کلی
این کشور را تشکیل می‌دهند.
این شش استان شامل الانبار، نینوا، دیالی، صلاح‌الدین، کرکوک و
استان های معروف به کمربند بغداد هستند که هر از چند گاهی توسط
عناصر داعش هدف قرار می‌گیرند.
کارشناسان و متخصصان امور گروه‌های تروریستی و همچنین
اعضای پارلمان عراق می‌گویند که داعش در پیام خود برای
عراقی‌های ساکن مناطق مذکور، روی پرونده‌ها و موضوعاتی
تمرکز دارد که آن را بهانه و توجیهی برای ادامه حملات خود می‌داند.
داعش علاوه بر این مسأله بر روی سازوکار خاصی برای جذب عناصر
جدید تمرکز کرده است.
این گروه تروریستی در آخرین فایل ویدئویی که ماه مه تحت عنوان
فضرب الرقاب منتشر کرد بر افزایش حملات خود تأکید کرده و ضمن
تحریک عرب‌های سنی تهدید به قصاص از مخالفان خلافت ادعایی