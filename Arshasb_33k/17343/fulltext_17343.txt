17343
رئیس بنیاد مستضعفان خاطرنشان کرد: از آنجا که رهبر معظم انقلاب بر
حاشیه شهر مشهد حساسیت دارند و همه مسئولان استان نیز در این
خصوص همدل هستند، بنیاد مستضعفان نیز برای ساخت مسکن در این
مناطق که استاندار آن را مطرح کردند اعلام آمادگی کرد تا مشارکت
کند، البته این طرح باید از نظر اضلاع، زمان‌بندی و میزان آورده معلوم
شود.
وی عنوان کرد: اینکه بنیاد مستضعفان در شهرستان قلعه‌گنج وارد
شود، ایده آقای رزم‌حسینی بود و خوشحالم که ایشان در خراسان
رضوی نیز الگوی اقتصاد مقاومتی را دنبال می‌کنند.
در ادامه علیرضا رزم‌حسینی، استاندار خراسان رضوی با اشاره به تعمیم
الگوی قلعه‌گنج در سراسر کشور به عنوان یکی از موضوعات مطرح
شده در جلسه، اظهار کرد: بنیاد مستضعفان موافقت کرد که ظرف یک ماه
آینده یک منطقه را در استان انتخاب کرده و الگوی قلعه‌گنج را در استان
انجام دهد.
وی ادامه داد: در استان تعداد 217 موسسه و شرکت تحت عنوان معین
اقتصاد مقاومتی مشغول انجام وظیفه خود در نقاط مختلف هستند. به
هرحال بنیاد مستضعفان در شهرستان قلعه‌گنج کرمان توانمندسازی
خوبی را شروع کرد و کارنامه بسیار درخشانی دارد.
استاندار خراسان رضوی اضافه کرد: بنیاد مستضعفان موسسات