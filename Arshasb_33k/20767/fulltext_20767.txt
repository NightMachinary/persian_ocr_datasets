20767
دارد، بهمن پرورش از جمله این افراد است، فردی که به گفته خودش
تابه‌حال 102 نفر را از مرگ حتمی نجات داده و آنها را بار دیگر به آغوش
خانواده‌هایشان برگردانده است. این غواص در گفت‌وگو با ایسنا با
بیان اینکه طی 21 سال امدادرسانی بارها تا سرحد مرگ امدادرسانی
کرده‌ام و به خطوط مرزی 8 کشور و 26 استان و 126 شهر ایران برای
نجات جان انسان‌ها عزیمت کرده‌ام، تصریح کرد: عمر جوانی، وقت و
سلامتی و همه چیز خود را صرف این کار خداپسندانه کرده‌ام.
پرورش با اشاره به اینکه تاکنون 102 نفر را از مرگ حتمی نجات داده‌ام
که اکثر آنها در حین امدادرسانی و در تصادفات جاده‌ای، گرفتاران
در کوه و آتش‌سوزی و غیره بوده است، اضافه کرد: با یافتن پیکر صدها
غریق در دل رودخانه‌های خروشان و سهمناک و سدهای عمیق و تاریک و
چاه‌های خوفناک، ده‌ها خانواده داغدار را از نگرانی خارج کرده‌ام.
وی با بیان اینکه به‌عنوان عضو کوچکی از قوم کرد خادم تمام قوم‌های
ایرانی بوده‌ام، افزود: سال گذشته پیکر 50 غریق و امسال پیکر 38 غریق
را در جای‌جای ایران پیدا کردم و به‌تمامی نیروهای نظامی کشور
امدادرسانی داشته و شهدای والامقامی را پیدا کردم که از جمله آن
می‌توان به یافتن پیکر سه استاد خلبان هوانیروز و تمامی قطعات
گران‌بهای بالگرد کبری و بالگرد 206 که در اعماق آب‌های کرمانشاه
و اصفهان سقوط کرده بودند، شهدای نیروی انتظامی، ارتش، نیروی