4828
امضا قرارداد ایمیدرو با شرکت حفاظتی جهت حفاظت از معدن
آلبلاغ
طاهر رستمی در گفت و گو با ایسنا گفت: این قرارداد طی بعد از ظهر امروز به
امضا ایمیدرو و شرکت حفاظتی رسید.
وی افزود: با امضا این قرارداد طی چند روز آینده کانکس، تجهیزات و
نیروهای حفاظتی در معدن آلبلاغ استقرار خواهند یافت.
به گفته رستمی 70 نیروی حفاظتی در معدن مستقر می شوند.
وی در ارتباط با عملیات پی جویی در معدن نیز اظهارکرد: در حال حاضر
عملیات پی جویی در معدن انجام می شود و این امر همزمان با عملیات
حفاظتی انجام می گیرد.
فرماندار اسفراین بیان کرد: در حال حاضر ایمیدرو در حال برگزاری
یک مناقصه جهت حفاری در معدن برای عملیات پی جویی است.
گفتنی است معدن آلبلاغ در پارک ملی ساریگل قرار دارد که دارای ماده
معدنی سرب و روی است و چندسالی است سودجویان برای برداشت
غیرمجاز این ماده معدنی در منطقه حضور پیدا کرده اند.
مباحث پی جویی و اکتشاف در معدن آلبلاغ توسط ایمیدرو از
مصوبات سفر رییس جمهور به خراسان شمالی بود که برای اجرای آن
باید تیم حفاظتی در منطقه حضور پیدا می کرد که این امر انجام شد.
امضای تفاهم‌نامه احداث شهرک دارویی و تجهیزات پزشکی در کیش