6333
بازداشت 12 تن در ماجرای انفجار و حریق کلینیک سینا
به گزارش ایسنا، سردار حمید هداوند درباره جدیدترین جزئیات از
رسیدگی به پرونده آتش سوزی در کلینیک سینا، اظهارکرد: در پی
وقوع حادثه، نیروهای پلیس جزو اولین گروه‌هایی بودند که در محل
حاضر شده و بلافاصله نیز پرونده‌ای در این خصوص تشکیل داده و
رسیدگی به موضوع در دستور کار ویژه پلیس آگاهی و پلیس امنیت
تهران بزرگ قرار گرفت.
وی با بیان اینکه برابر نتایج تحقیقات، هیچ‌گونه مساله امنیتی یا اقدام
خرابکارانه در وقوع این حادثه وجود ندارد، گفت: قصور و
کوتاهی دلیل اصلی بروز این آتش سوزی بوده است.
هداوند همچنین از بازداشت 12 نفر در این پرونده خبر داد و گفت: در
اجرای دستور قضایی 12 تن که عمدتا از افراد مسئول در این مرکز
درمانی بودند، بازداشت شدند که تحقیقات لازم از آنان انجام شد. تا
کنون 11 نفر از این افراد با قید وثیقه و تا روز برگزاری دادگاه آزاد
شده‌اند و یک نفر نیز به دلیل نداشتن وثیقه همچنان در بازداشت است.
به گفته جانشین رییس پلیس پایتخت، 10 بازداشتی این حادثه دو روز
قبل و یک نفر دیگر نیز روز گذشته با قید وثیقه آزاد شده‌اند و نفر آخر نیز اگر
وثیقه را تامین کند می‌تواند آزاد شود.
بازداشت 3000 معترض به نتایج انتخابات در بلاروس/ واکنش مسکو به