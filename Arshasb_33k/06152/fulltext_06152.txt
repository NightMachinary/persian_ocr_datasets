6152
سخنگوی دانشگاه علوم پزشکی کرمان ادامه داد: خوشبختانه ما با
اقدامات هوشمندانه صورت گرفته در استان طی یک ماه گذشته، شاهد
ثبات اپیدمی کووید 19 در استان هستیم اما باید این هشدار را دهیم که
هر لحظه احتمال بازگشت این ویروس وجود داد.
وی با تاکید بر اینکه در حال حاضر در جنگ تن به تن با ویروس کرونا
هستیم افزود: به جرات می توان عنوان کرد که هم اکنون ویروس پشت
درب‌های خانه‌هاست و به شدت هشدار می دهیم که مردم با مدیریت و
رعایت توصیه‌های بهداشتی، از انفجار شیوع اپیدمی کرونا در استان
جلوگیری کنند.
هیچ نقطه استان کرمان امن نیست
شفیعی به موضوع فعالیت ادارات سراسر کشور با دو سوم نیروهای خود
در طرح فاصله گذاری هوشمند افزود: از امروز دو سوم کارمندان در
محل کار خود حاضر شده‌اند ولی بازگشایی ادارات دارای یک
پیوست سلامت دارد که طبق این پیوست، کارمندانی که دارای علایم
بیماری هستند نباید سرکار حضور پیدا کنند و آنهایی نیز که دچار
بیماری کووید 19 شده‌ بودند باید مجوزهای لازم از سوی پزشک
معالج، فعالیت مجدد در محل کار خود را آغاز کنند.
سخنگوی دانشگاه علوم پزشکی کرمان با اشاره به اینکه هیچ نقطه استان
کرمان امن نیست و کرونا در سطح استان در حال گردش است، اظهار