27809
دارای نزدیک‌ترین فاصله تا پایتخت عراق (حدود 180 کیلومتر)
است و به همین دلیل، میمک را «کلید بغداد» می‌نامند. میمک دارای قلل
متعددی از جمله تپه شهدا، تپه منفرد، تپه رحمان، کله قندی، تپه دلاور،
تپه مهدی، تپه پرچم، تپه پیمان، تپه اسحاق و تپه فیض است. میمک از سمت
غرب، جنوب‌غربی و جنوب بر دشت حلاله و نی‌خزر و زمین‌های صاف
و بی‌عارضه خاک عراق، دارای میدان دید و تیر وسیع و نامحدود است.
همچنین در نواحی شمال و جنوب‌شرقی خود، قسمت وسیعی از خاک
ایران را در این منطقه کنترل می‌کند. ارتفاعات میمک از جمله مناطق
مرزی است که محل اختلاف ایران و عراق از گذشته‌های دور بوده است.
از سال 1555 میلادی که عهدنامه معروف به «آماسیه» بین ایران و
عثمانی امضا شد تا عهدنامه مرزی 1975 ایران و عراق یعنی در طول بیش
از 420 سال، حدود 18 عهدنامه بین دو کشور به امضا رسید که این امر
نشان دهنده عمق اختلافات و منازعات بین دو طرف است. با روی کار
آمدن طیف جدیدی از حزب بعث در 26 تیر ماه سال 1347 ، ایران در
همسایگی خود با حکومتی روبه رو شد که آتش اختلافات دو کشور را
دامن می‌زد. در طول 7 سال (1353 تا 1347) ده‌ها مورد تعرض و تجاوز
به مرزهای غربی ایران صورت گرفت که بیشتر از 100 مورد زد و خورد
در مرزهای استان ایلام در مناطقی نظیر مهران و میمک به وقوع پیوست.
در جریان کنفرانس اوپک که در اسفند ماه سال 1353 در الجزیره