10239
تعداد بی سابقه موارد بستری مبتلا به کووید 19 در بیمارستان‌های
خراسان‌شمالی طی چند روز اخیر
دکتر سید احمد هاشمی در گفت و گو با ایسنا، با اشاره به اینکه وضعیت
خراسان شمالی به لحاظ شیوع ویروس کرونا در وضعیت قرمز قرار
گرفته است، اظهارکرد: طی چند روز اخیر تعداد بیماران بستری و
سرپایی مبتلا به کووید 19 در استان افزایش یافته است.
وی افزود: متاسفانه موارد بستری شده در بیمارستان های استان طی
چند روز اخیر نیز نسبت به یکی دو ماه گذشته بی سابقه بوده است.
هاشمی ادامه داد: بیشتر این افراد کسانی بودند که در مراسم عزا و عروسی
شرکت کرده و یا به مسافرت رفته بودند.
وی اظهارکرد: به عنوان مثال طی دو روز گذشته یکی فرد جوان بر اثر
ابتلا به بیماری کووید 19 جان خود را در استان از دست داد که این افراد
طی یکی دو هفته گذشته مسافرت به شمال رفته بودند و خانواده را درگیر
کردند.
این مقام مسئول تاکیدکرد: بیشتر افرادی که بیماری زمینه ای دارند در
معرض خطر هستند و این بیماری حتی جوانان را نیز در معرض خطر قرار
می دهد.
وی تصریح کرد: مردم استفاده از ماسک را جدی بگیرند و برگزاری
مراسم عزا و عروسی را به تعویق بیندازند.