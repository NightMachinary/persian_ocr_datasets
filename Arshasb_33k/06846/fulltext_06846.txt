6846
خیابان‌هایی شروع کنند که مانند چهارباغ خواجو نقش لنگرگاهی
ندارند و کم‌اهمیت‌تر هستند. اگر در آن نقطه طرح جواب داد و
بازخوردها مثبت بود و مقاومت اجتماعی در برابر آن صورت نگرفت،
بعد آن را به خیابان تاریخی و مهمی مثل چهارباغ خواجوتعمیم داد.
شروع یک طرح جدید در چهارباغ خواجو درصورتی‌که ارزیابی
اثرات اجتماعی آن انجام‌نشده باشد باعث می‌شود مردم به انحای
مختلف در برابر آن مقاومت کنند، اجازه ندهند به نتیجه برسد و در نتیجه
طرح ابتر بماند.
این شهرساز با بیان اینکه نفس تفکر تغییر شرایط برای بهتر شدن فضای
شهری را در شهرداری باید به فال نیک گرفت، یادآور می‌شود:
بهره‌برداران اصلی شهر مردم هستند و ما باید کاری کنیم رضایت مردم
در طرح‌ها لحاظ شده باشد تا به‌صورت خودجوش آن را پیاده کنند؛
اگرنه برای نمونه در صورت موفق نبودن طرح اجرای تابلوها در کف
پیاده‌رو، آن‌ها به سمت شیشه نویسی و روش‌های دیگر می‌روند و این
منجر به یک دزد و پلیس‌بازی دائمی می‌شود.
نظم لزوما با یکسان سازی حاصل نمی‌شود
عباس صنیع زاده، سردبیر مجلۀ دانش نما (نشریه سازمان نظام‌مهندسی
ساختمان اصفهان) نیز با شرح یک خاطره سخنش را آغاز می‌کند و به
ایسنا می‌گوید: خاطرم هست دوره دکتری و در یکی از کلاس‌های