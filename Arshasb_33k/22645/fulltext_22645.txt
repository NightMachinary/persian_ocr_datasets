22645
استان متصور شد.
سلیمانی دشتکی ، استاندار ایلام نیز اظهار کرد:باتوجه به تنوع
جغرافیایی، تامین آب، ریزش های مطلوب جوی در فصول
بارندگی، خاک حاصلخیز، تلاش کشاورزان و حمایت های دولت،
ایلام استانی مستعد برای طرح های مختلف کشاورزی و منابع طبیعی
است که به علت تنوع اقلیمی می توان محصولات سایر نقاط کشور را در
این استان پرورش داد.
وی باتوجه به وجود معارضان محلی به سازمان جهادکشاورزی استان
ایلام پیشنهاد داد: برای اجرای طرح های مد نظر آبخیزداری و ایجاد
باغات در اراضی شیبدار و سایر پروژه ها ابتدا این طرح ها را به صورت
پایلوت با هدف اقنای بهره برداران در برخی اراضی اجرایی و بعد از
حصول نتیجه سایر کشاورزان را برای اجرای آن طرح ها ترغیب کنند.
استاندار ایلام گفت: شخم زدن زیراشکوب جنگل ها و کشت گندم
توسط بهره برداران باعث از بین رفتن و شسته شدن لایه رویی خاک و
تخریب اکوسیستم زمین مستعد در اراضی جنگلی استان می شود.
سلیمانی دشتکی تاکید کرد: باید با اجرای طرح های آبخیزداری و
کشت درختان مثمر مانند پسته، بادام، زیتون، انجیر، گیاهان
دارویی، گل های نرگس و محمدی در حاشیه این طرح ها از تخریب
خاک جلوگیری شود.