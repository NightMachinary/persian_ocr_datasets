22772
می‌کنم اما به من گفتند ملک‌هایت را به تو پس نمی‌دهیم؛ آقای قاضی از
شما می‌خواهم این فایل را بشنوید و جمع بندی کنید. همین را به عنوان
دفاع آخرم بپذیرید.
در ادامه محمد امامی خطاب به نماینده دادستان گفت: وصول اسناد
بانک را به من نشان دهید، من کجا باید هزینه می‌کردم؟
این متهم از قاضی خواست تا پرونده به کارشناسی ارجاع شود.
قاضی مسعودی مقام در پاسخ به وی گفت: وقتی تسهیلاتی به شما مربوط
نبوده و آن را به شما منتسب کردند شما می توانید مدرک آن را ارائه دهید و
هرکدام ابهام داشت می‌توان به کارشناسی داد که کارشناسی هم آن را
حسابرسی می‌کند.
متهم امامی به ادامه دفاعیات خود پرداخت و گفت: از آقای قهرمانی
می‌خواهم که مشخص کنند آیا بانک از این وام و معاملات سود برده
است یا خیر و آن را نشان دهند.
متهم امامی ادامه داد: این رقم تسهیلات در مقابل گردش مالی
شرکت‌های من اعم از بازرگانی و فرهنگی، آیا 20 درصداز کل
سرمایه‌گذاری من بوده است؟ شما چه تصوری از پروژه‌های ساخته
شده از سوی من یا درحال ساخت دارید که گمان می‌کنید من اموال بانک
سرمایه را تاراج کرده‌ام و حتی دکمه سردستم را نیز از بانک سرمایه
گرفته‌ام.