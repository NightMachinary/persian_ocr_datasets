12819
نعمائی اضافه کرد: با گرم شدن هوا و کاهش بارندگی و مستعد بودن
اراضی منطقه برای بیابانی شدن و جهت جلوگیری از روند بیابانزایی و
کاهش اثرات ریزگردها، اجرای چنین پروژه‌هایی در شهرستان
ضروری به نظر می‌رسد.
این مسئول با تاکید بر اهمیت مشارکت مردم به خصوص جوامع محلی
در اجرای پروژه‌های بیابانزدایی افزود: در سال‌های اخیر مشارکت
جوامع محلی در نهالکاری با گونه‌های مقاوم به خشکی و شوری، علی
الخصوص در هفته منابع طبیعی افزایش یافته که این فرهنگ باید
ترویج پیدا کند.
وی با بیان اینکه صد درصد نهال‌های کاشته شده در حاشیه رودخانه
شور سبز شده‌اند، گفت: تصمیمات فنی لازم برای حفظ و مراقبت و
آبیاری از این درختان صورت گرفته تا شرایط تثبیت کامل آنها فراهم
شود.
حال و روز هنر خوب نیست
حجت الاسلام عباس دانشی 19 شهریور در نشست استاندار مرکزی با
هنرمندان استان، اظهار کرد: حال و روز هنر در شرایط کنونی خوب
نیست و اصلاح آن نیز از اراده ما خارج است و تنها باید منتظر ماند و دعا
کرد که کرونا از سرزمین ما رخت بربندد تا برنامه های فرهنگی و هنری
که به صورت چهره به چهره است، رونق گیرد. وی افزود: البته این رکود