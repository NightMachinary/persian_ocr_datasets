31448
گذشته باید به مردم لبنان کمک کند و قاعدتاً از هیچ کمکی به مردم
آسیب دیده لبنان و دولت آن دریغ نخواهیم کرد. بدون شک جمهوری
اسلامی ایران در کنار ملت لبنان است و هر گونه کمکی که بتواند به لبنان
خواهد کرد.
وی افزود: این کمک‌ها البته باید در بعد دیپلماسی هم باشد و به خوبی
دست‌های پنهانی که خواهان ضعیف شدن لبنان هستند را رسوا
کنیم،همچنین در حوزه بازسازی، امداد پزشکی و ارسال مواد
غذایی، ایران می‌تواند کمک‌های شایانی به لبنان کند و کمک به ملت
لبنان یک اصل و سیاست کلی در دکترین جمهوری اسلامی ایران است.
این عضو کمیسیون عمران مجلس شورای اسلامی، تصریح کرد:
امروز مخالفان مردم مسلمان لبنان و بدخواهان جبهه مقاومت به دنبال
بهانه هستند تا به نحوی فضای آرام منطقه را با تحرکات خود به هم بریزند تا
بتوانند حاکمیت خود را حفظ کنند. قطعاً دشمنان لبنان در
آشوب‌های چند روز اخیر در بیروت بدون نقش نیستند.
فیروزی در خصوص انفجار مهیب بیروت، خاطرنشان کرد: البته باید
منتظر باشیم که دولت لبنان و دستگاه‌های امنیتی در این خصوص
تحقیقات خود را کامل کنند. در دنیای سیاست هر احتمالی متصور
است و احتمال خرابکاری در انفجار بیروت نیز دور از ذهن نیست.