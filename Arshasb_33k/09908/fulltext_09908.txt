9908
مشتری ندارند.
عضو هیات رئیسه اتاق اصناف ایران با اشاره به تداوم تعطیلی تالار،
قهوه‌خانه سنتی و گرمابه‌داران، تصریح کرد: اصناف معتقدند
اولویت سلامتی مردم است و باید مصوبات ستاد ملی کرونا رعایت
شود، بنابراین واحدهایی که تعطیلی آن‌ها تداوم داشته هم منتظرند که
پروتکل‌هایی برای آن‌ها تدوین شود و با مجوز ستاد ملی کرونا فعالیت
خود را از سر بگیرند.
درستی همچنین با بیان اینکه سود این تسهیلات نسبتا زیاد و مبلغ آن به
نسبت خساراتی که در پی شیوع ویروس کرونا به اصناف وارد شده،
کم است، تصریح کرد: مبلغ پرداختی نهایتا معادل حقوق سه ماه یک
کارگر است، اما به هر حال ما شرایط دولت را می‌دانیم و باید دست به دست
هم این مشکلات را پشت سر بگذاریم.
وی در پایان در پاسخ به اینکه برای واحدهای صنفی بدون پروانه چه
حمایتی در نظر گرفته شده، اظهار کرد: در پروسه اول واحدهایی که
پروانه کسب دارند مشمول تسهیلات هستند. البته در مرحله اول 13
رسته شغلی مشمول تسهیلات هستند و 58 رسته شغلی دیگر که بالغ بر 75
درصد واحدهای صنفی را تشکیل می‌دهند و همچنین واحدهای
بدون پروانه احتمالا در مرحله‌های بعدی مورد حمایت قرار خواهند
گرفت.