8430
بیش از نیاز قزوین روغن به بازار تزریق کردیم/ مردم مازاد بر نیاز خرید
می‌کنند
عزیزالله افضلی در گفت‌وگو با ایسنا، اظهار کرد: ما نمی‌توانیم بگوییم
کمبود روغن وجود ندارد؛ چون چیزی که مشهود است را نمی‌توانیم
به مردم دروغ بگوییم.
وی ادامه داد: در خصوص روغن باید گفت که در سطح کشور اتفاقاتی
افتاد و در پی آن جمعه دو هفته قبل وزیر صمت با تمامی روسای سازمان‌ها
در استان‌ها جلسه گذاشت و موضوع بررسی و راهکارهایی اندیشیده
شد.
رئیس سازمان صمت استان قزوین خاطرنشان کرد: سامانه گمرکات
برای ورود مواد اولیه و خام روغن با مشکل مواجه شده بود که یک وقفه‌
جهت حمل‌ونقل مواداولیه برای تولید به وجود آورد، همین خلأ
باعث شد مردم تصور کنند که دولت تصمیماتی برای افزایش قیمت
روغن خواهد داشت.
وی عنوان کرد: چون روغن از قفسه فروشگاه‌ها حذف شد این مسئله
تشدید پیدا کرد. بعد از جلسه با وزیر صمت، شنبه هفته گذشته جلسه تنظیم
بازار استان به ریاست استاندار برگزار شد قول دادیم که ظرف یک هفته
روغن را به تعادل برسانیم در حقیقت قولی بود که از مجموعه وزارت
صمت مطرح شده بود.