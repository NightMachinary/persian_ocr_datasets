23191
اوایل خیلی می ترسیدیم، واقعا بیماری ناشناخته ای بود و لذا به خاطر
حفظ سلامتی خودمان و خانواده هایمان حاضر شدیم آغاز زندگی
مشترکمان را عقب بیاندازیم.
خانمحمدی، با اشاره به اینکه حفظ سلامت در اولویت همه افراد است
ولی روش های مراقبت نسبی است و کمتر و بیشتر هر فرد به نوبه خود به آن
اهتمام دارد، می گوید: وقتی دیدیم کرونا حالا حالاها قصد رفتن
ندارد، تصمیم گرفتیم با تعداد محدودی از افراد فامیل درجه یک، جشن
عقد و عروسی را برگزار کنیم.
این شهروند ادامه می دهد: البته اکنون هم نگرانیم، ولی خب مانند
روزهای اول ترس و هراس نداریم. چند نفر از اطرافیانمان مبتلا شدند و
یا ناقل پنهان بودند، اما خدا را شکر با علایم خفیفی که داشتند بعد از مدتی
بهبودی کامل پیدا کردند و امیدوارم بعد از این هم مبتلا نشویم.
به گزارش ایسنا، با مرور صحبت های افرادی که مبتلا به کرونا شدند
جملات مشترک می شنویم که «نمی دانم از کجا گرفتم؟» و «اصلا فکر نمی
کردم که من هم کرونا بگیرم». کاش در این روزها که بعد از نزدیک به یک
سال هنوز هم کرونا یکه می تازد و به دلیل بی مبالاتی تک تک ما، عرض
اندام می کند و حتی باعث شده جای بسیاری از عزیزانمان امروز خالی
باشد، سلامتی خود و عزیزانمان را فدای چند ساعت خوشی حضور در
بازار زیبا و تاریخی رشت نکنیم.