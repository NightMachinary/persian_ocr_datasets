13295
کشاورزی، بسیاری از فرصت‌های شغلی موجود در این بخش را نیز
مورد تهدید قرار داده است.
خوشبختانه در سال‌های اخیر موضوع حفظ کاربری اراضی و باغات
و جلوگیری از تخریب و تغییر کاربری بی‌ضابطه آن در کانون توجه
سیاست‌گذاران و مسئولان امر قرار گرفته و ماحصل این توجه ویژه و
درک صحیح از مخاطرات آن، تصویب قانون حفظ کاربری اراضی و
باغات در مجلس شورای اسلامی است. تغییر کاربری‌های زراعی،
تهدید خاموش برای بخش کشاورزی است، زیرا علاوه بر این‌که
امنیت غذایی شهروندان را به خطر می‌اندازد، زنگ خطر وابستگی به
خارج و واردات را نیز به صدا درآورده است و علی‌رغم این‌که قوانین
سخت‌گیرانه و پیگیری‌هایدقیقی در این زمینه صورت
گرفته،متاسفانه هنوز هم در استان‌هایی که از قابلیت بالایی در حوزه
کشاورزی برخوردار است، شاهد این تغییر کاربری‌ها هستیم.
ساخت‌ و سازهای غیرمجاز در اراضی کشاورزی، خسارت‌های
جبران‌ناپذیری در زیرساخت‌های اصلی تولید بخش کشاورزی
وارد می‌کند که رهبر معظم انقلاب نیز با اظهار نگرانی از این تغییر
کاربری‌ها بارها اظهار کرده‌اند که نابودی زمین‌های کشاورزی
یک تجارت غیرقابل جبران است و وزارت جهادکشاورزی و سازمان
حفاظت محیط زیست باید به طور جدی با این پدیده برخورد کنند.