4078
افزایش ابتلای روزانه موارد مثبت کرونا در رفسنجان و انار به 40 نفر
دکتر احمد جمالی زاده عصر امروز 20 مهر ماه در جلسه ستاد کرونا
شهرستان رفسنجان اظهار کرد: در موج اول شیوع بیماری کرونا در
شهرستان، باتوجه به اقدامات خوبی که در بحث رعایت پروتکل های
بهداشتی انجام شد خوشبختانه شاهد کاهش چشمگیر ابتلا به این
بیماری بودیم.
وی با بیان اینکه متاسفانه از اول مهرماه شاهد افزایش موارد مثبت و
بستری در شهرستان رفسنجان و انار هستیم، افزود: در حال حاضر
روزانه بین 30 تا 40 نفر در رفسنجان و انار تست ابتلای آنها به کرونا مثبت
می شود.
معاون بهداشتی دانشگاه علوم پزشکی رفسنجان اذعان کرد: ظرفیت
تخت های آی سی یو بیمارستان علی ابن ابیطالب(ع) رفسنجان
تکمیل است و موارد مشکوک به کرونا هم بستری می شوند و متاسفانه در
بین موارد مشکوک هم فوتی داشتیم.
جمالی زاده با تاکید بر اینکه با این روند بستری ها، در هفته های آینده
شاهد مرگ و بیشتری خواهیم بود، خاطرنشان کرد: در یک ماه گذشته
شاهد استفاده 80 درصدی مردم از ماسک بودیم اما در حال حاضر میزان
رعایت پروتکل های بهداشتی از سوی مردم بسیار کمتر شده است و
کمتر از 50 درصد مردم رفسنجان از ماسک استفاده می کنند.