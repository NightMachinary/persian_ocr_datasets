19562
دانستن مهارت‌های تئوری به فنون عملی نیز نیاز دارد.
شرکت‌ها در فراخوان‌های مختلف نیاز به نیروی انسانی را اعلام
می‌کنند، اما بی‌توجهی به یادگیری فنون فرصت‌های کاری را از
دانشجو سلب می‌کند، به‌علاوه برخی از دانشجویان در برابر
پروژه‌های تعریف‌شده از سوی اساتید انعطاف به خرج نداده و وقت
کافی صرف نمی‌کنند، ‌علاوه بر این اخیرا دانشگاه شهرکرد با
همکاری سازمان فنی و حرفه‌ای استان اقدام به برگزاری کلاس‌های
کسب مهارت کرده است، اما گویا استقبال از این دوره‌ها کم است، در
این بین باید دید علت این بی‌انگیزگی و کم‌کاری دانشجویان ریشه در
کجا داشته، ورود اساتید به صنعت چه نتایجی را برای دانشگاه و دانشجو
به همراه دارد و معضلات شرکت‌های شکل‌گرفته از پروژه‌های
تحقیقاتی چیست.
به سراغ دو تن از اساتید دانشگاه شهرکرد که با پارک علم و فناوری
همکاری دارند رفتیم و در این‌باره به گفت‌وگو نشستیم.
مجید ابن‌علی دانشیار گروه برق و الکترونیک دانشگاه شهرکرد در
گفت‌وگو با ایسنا با بیان اینکه فعالیت در صنعت جز برنامه‌های همیشگی
وی بوده است، اظهار کرد: طرح‌های تحقیقاتی مختلفی را طی
چندسال اخیر با همکاری پارک علم وفناوری آغاز کرده‌ایم که
به‌عنوان مثال می‌توان از تولید دستگاه مدیریت آب و انرژی نام برد که