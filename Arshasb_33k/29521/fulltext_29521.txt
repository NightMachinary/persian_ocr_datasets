29521
کشورها نیست پس چیزی که سطح آموزش عالی را متمایز می‌کند
محتوای آموزش‌عالی است. رشته معماری طوری طراحی شده که
دانشجویان فقط به طرح معماری می‌پردازند در حالی که باید آن درس
را غنی کنیم تا سایر دروس زیرمجموعه در هر ترم، طراحی را نیز تحت
پوشش قرار داده و تقویت کند اما دانشجویان به پاس کردن واحد و
دریافت مدرک بسنده می‌کنند.
خلأ بین رشته معماری و عمران بسیار است
عضو هسته اصلی قطب علمی فناوری معماری دانشگاه تهران اشاره کرد:
باید حجم و محتوای علمی با استغنای کامل، قوت‌بخشی کند تا در
عمران و معماری حرفی برای گفتن داشته باشیم. البته خلأهایی وجود
دارد اما بهتر است بگوییم بین رشته معماری و عمران دره وجود دارد این
دره باید پر شود تا نقش دانش فنی در معماری و نقش دانش طراحی در
عمران به معنای طراحی انسان‌محور به وجود آید.
وی خاطرنشان کرد: وقتی ما دروس را بررسی می‌کنیم می‌بینیم که
محتوای موجود از لحاظ حجمی کمتر از سایر کشورهای دنیا نیست
ولی محتوای دنیا بر مبنای آزمایشگاه‌های عملی و کارگاه‌های فنی و
تخصصی است و محتوای روزآمد شده علمی دنبال می‌شود این در حالی
است که دروسی ارائه شده در دانشگاه‌های کشور متون 100 سال پیش
است.