7752
برگزاری همایش ملی “آموزش در دوران کرونا” به میزبانی فارس
همایش ملی آموزش در دوران کرونا، با هدف ترسیم خط و مشی آینده
آموزشی طی روزهای سیزدهم و چهاردهم اسفندماه، به میزبانی
آموزش و پرورش استان فارس و با استفاده از بستر فضای مجازی،
برگزار خواهد شد.
دبیرکل شورای عالی آموزش و پرورش در جلسه کمیته علمی همایش
ملی آموزش در دوران کرونا، گفت:باید یک تفکر و ایدئولوژی
مشترک و ثابت در امر آموزش انجام شود، هرچند که این امر بسیار دشوار
است.
به گزارش ایسنا به نقل از آموزش و پرورش فارس، محمود
امانی‌طهرانی افزود: محورهای این همایش ملی، همگی مسئله‌های
اصلی آموزش و پرورش کنونی و چند دهه آتی است.
طهرانی ادامه داد: امیدواریم این همایش فرصتی را فراهم کند که
گروه‌های مختلفی با یک دید عمیق و وسیع وارد حوزه تحقیق شوندو به
دور از محدودیت‌های کنونی برای آموزش و پرورش آینده طرح و
تبیین مساله کنند.
دبیرکل شورای عالی آموزش و پرورش خاطرنشان کرد: باید با صرف
زمان و انرژی و یک نگاه بلند مدت فضایی برای تضمین کیفیت و تربیت
چند بعدی و چند ساحتی دانش آموزان ایجاد کنیم.