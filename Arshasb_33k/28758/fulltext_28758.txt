28758
پلیس، اجرای طرح موفق ناظر را با جدیت و قاطعیت ادامه دهد
آیت الله رسول فلاحتی امروز در دیدار فرمانده و معاونان انتظامی
استان با تبریک ولادت با سعادت امام حسن مجتبی(ع) اظهار کرد:
نیروی انتظامی در حمایت از پاسداشت و نگهبانی از مرزهای داخل
کشور ایفای وظیفه می کند.
وی به سه ماموریت راهبردی نیروی انتظامی اشاره کرد و افزود:
خودسازی نخستین ماموریت نیروها و کارکنان نیروی انتظامی
محسوب می شود و برخی از ریزش ها معلول نبود خودسازی در افراد
است.
امام جمعه رشت با اشاره به صلح قهرمانانه امام حسن مجتبی(ع)، بیان
کرد: یکی از عوامل صلح قهرمانانه امام حسن مجتبی(ع)، نبود
نیروهای خودساخته و صالح در کنار ایشان بود.
آیت الله فلاحتی، تربیت نیروهای درون سازمانی را دومین ماموریت
راهبردی نیروهای انتظامی دانست و تصریح کرد: تربیت نیروهای
کادر و سرباز اثرگذار است زیرا بسیاری از ماموریت ها به عهده
سربازان گذاشته می شود.
وی با بیان اینکه مواجهه با مردم سومین ماموریت راهبردی نیروی
انتظامی است، خاطرنشان کرد: مواجهه با مردم نیازمند انسان شناسی،
جامعه شناسی و موقعیت شناسی توسط کارکنان انتظامی است.