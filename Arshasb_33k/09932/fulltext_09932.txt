9932
به گزارش ایسنا، به نقل از خبرگزاری رویترز، آبراهام وینترائوب،
وزیر آموزش برزیل در پستی در توئیتر شرکتهای چینی تولید کننده
تجهیزات پزشکی را متهم به سودجویی از بحران همه گیری
کروناویروس کرد. او با این حال بعدا این پست را حذف کرد اما در متن
آن نوشت، کرونا به چین کمک کرد تا بر جهان مسلط شود. او در این پستش
همچنین با یک کاریکاتور لهجه چینی را مسخره کرد. سفارت چین در
برزیل که ماه گذشته میلادی با پسر ژایر بولسونارو، رئیس جمهور این
کشور به دلیل حملات وی به شیوه مدیریت کروناویروس توسط
چین و مقایسه این مدیریت با مدیریت بحران چرنوبیل توسط شوروی
سابق جدال لفظی پیدا کرد، با صدور بیانیه‌ای اظهارنظرهای اخیر
وزیر آموزش برزیل را محکوم کرد. سفارت چین در بیانیه خود عنوان
کرد: این صحبتهای کاملا پوچ و نفرت انگیزی که نژادپرستانه و
دارای اهداف غیرقابل بیان هستند، سبب تاثیرات منفی بر روند توسعه
سالم روابط دو جانبه دو کشور شده‌اند. وزارت آموزش برزیل از
اظهارنظر درباره این مناقشه خودداری کرد و وینترائوب نیز به
درخواست برای اظهارنظر پاسخ نداد. این وزیر برزیلی در یک مصاحبه
رادیویی با این حال گفت که نژادپرست نیست. او بار دیگر حملاتش به
چین را از سر گرفته و تولیدکننده‌های چینی را به سودجویی متهم کرد.
او اظهار کرد، تنها در صورتی از بابت صحبتهایش عذرخواهی