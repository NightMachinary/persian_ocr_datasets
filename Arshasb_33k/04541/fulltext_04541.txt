4541
به گزارش ایسنا و به نقل از مارکا، بارسلونا و رئال مادرید برای نخستین بار
در این فصل شنبه بیست و چهارم اکتبر (3 آبان) ساعت 16 (18:30 به
وقت ایران)برابر هم قرار می گیرند. لالیگا به خاطر قرارداد با شبکه های
تلویزیونی چینی دیدار بارسا و مادرید را در این ساعت برگزار می
کند. این در حالی است که بازی های مهم این رقابت ها اغلب در اواسط
شب برگزار می شوند.
12 روز دیگر شاگردان زین الدین زیدان و رونالد کومان در نوکمپ با
هم روبرو می شوند. سال پیش دو تیم در این ورزشگاه به تساوی بدون گل
دست یافته بودند.
هر دو تیم پیش از نخستین ال کلاسیکو، رقابت خود را در لیگ قهرمانان
اروپا شروع می کنند. مادرید چهارشنبه بیست و یکم اکتبر (30 مهر) به
مصاف شاختار می رود و بارسلونا یک روز قبل (سه شنبه) برابر
فرنسزواروش بازی می کند. آبی اناری ها یک روز بیشتر استراحت
دارند.
مادرید و بارسا از یکم مارس با همدیگر روبرو نشده اند. در آن دیدار که
در سانتیاگو برنابئو برگزار شد شاگردان زیدان 2 بر صفر پیروز شدند.
سپس بحران کرونا فوتبال را متوقف کرد و با از سرگیری رقابت ها
سفیدپوشان در ورزشگاه آلفردو دی استفانو بازی هایشان را برگزار
کردند.