17133
زرین‌دست: موفقیت را با «سازدهنی» چشیدم
بهگزارش ایسنا به نقل از روابط عمومی موزه سینما،علیرضا
زرین‌دست در گفت‌وگویی به مناسبت روز ملی سینما با فریدون
جیرانی در موزه سینمای ایران با تبریک صد و بیست‌ساله شدن سینمای
ایران و با اشاره به این‌که بیشترین همکاری‌اش با فیلمسازانی بوده که
آثارشان به عنوان سینمای روشنفکری شناخته می‌شود، گفت: در
دوره‌ای تعدادی از فیلم‌هایی که می‌توانست در ماهر شدن به من کمک
کند، سینمای کانون پرورش فکری کودکان و نوجوانان بود؛ مثل
فیلم‌های سازدهنی، تجربه و زنگ تفریح و یکی از بهترین
فیلمبرداری‌های سیاه و سفید من مربوط به فیلم «تجربه» است.
او با بیان این‌که در تیتراژ فیلم «رشید» با عباس کیارستمی آشنا شده
است، افزود: آشنایی ما در دفتر فیلمسازی علی عباسی بود و بعد از آن یادم
می‌آید کیارستمی افسر وظیفه در پلیس راه جاجرود بود که من در
آن‌جا با او ملاقاتی داشتم و در مورد تیتراژ فیلم با هم صحبت کردیم.
زرین‌دست در پاسخبه این‌که او با اکثر نسل دومی‌ها نظیر داریوش
مهرجویی، مسعود کیمیایی، علی حاتمی، امیر نادری، ناصر تقوایی
وبهمن فرمان‌آرا کار کرده، از آن‌ها چه چیزی آموخته و سینمای آن
زمان را چطور ارزیابی می‌کند؟ گفت: از کیمیایی و فیلمسازان دیگر
بسیار یاد گرفتم، حتی از فیلمسازانی که مطرح نبودند نیز آموختم. در