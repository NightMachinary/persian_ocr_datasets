3945
بسیاری برای خود و جامعه نیز خواهند داشت.
مدیرکل آموزش فنی و حرفه‌ای فارس نیز با تاکید بر لزوم ایجادتغییر
نگرش جامعه نسبت به اعتیاد خاطرنشان کرد که ایجاد فضای اشتغال
برای این افراد باعث کاهش بازگشت انان به اعتیاد می‌شود.
حشمت کوشکی، کمک خیرین و مسئولین در بحث ایجاد اشتغال و
کاهش اعتیاد را بسیار موثر دانست.
افتتاح اولین کتابخانه عمومی با 4000 جلد کتاب در مترو
به گزارش ایسنا، علیرضا مختارپور مدیرکل کتابخانه های عمومی
کشور در مراسم افتتاح اولین کتابخانه عمومی در مترو تهران که امشب
در ایوان انتظار در میدان ولیعصر برگزار شد با بیان این که یکی از
ویژگی‌های خوب این اقدام، همکاری خوب بین 2 نهاد بود، افزود:
کسانی که این پروژه را اجرا کردند همگی جوان بودند و ویژگی مهم
دوم کار همین موضوع است.
وی افزود: روحیه قدرشناسی متقابل بسیار ارزشمند است؛ چراکه هر 2
نهاد کتابخانه استان تهران و مترو رفتار خوبی با یکدیگر داشتند.
همچنین هادی ناصری مدیر کل کتابخانه‌های عمومی استان تهران
نیز در این مراسم با بیان این که ساخت کتابخانه با توجه به شرایط
اقتصادی، هزینه‌های زیادی دارد گفت: با ایجاد چنین ظرفیت‌هایی
می‌توانیم کار کتابخوانی را راحت‌تر انجام دهیم.