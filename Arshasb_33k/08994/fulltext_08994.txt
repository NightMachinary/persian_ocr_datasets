8994
تاکید نماینده خرمشهر بر پیگیری مشکلات آب و فاضلاب این شهرستان
لفته احمدنژاد در گفت‌وگو با ایسنا، در خصوص اولویت‌های مجلس
یازدهم اظهار کرد: رویکرد مجلس یازدهم اولویت دادن به
برنامه‌های اقتصادی و معیشتی مردم، به ویژه رسیدگی به محرومان
است. همانطور که رهبر معظم انقلاب در پیامی به مناسبت آغاز به کار
مجلس جدید، فرمودند و به مسائل اقتصادی و معیشتی مردم تاکید
خاص داشتند و این روحیه نیز در بیشتر نمایندگان وجود دارد و به مردم
خدمت خواهند کرد.
وی در خصوص مشکلات آب و فاضلاب خرمشهر بیان کرد: درمورد
بحث آب و فاضلاب، هفته گذشته مسئولان استان را به خرمشهر دعوت
کردیم و مشکلات و مسائل مردم را در بحث آب از نزدیک مشاهده
کردند، کما اینکه خود مسئولان نیز به این مشکلات واقف بودند. بنده
به شکل جدی موضوع آب و فاضلاب خرمشهر را در وزارتخانه‌ها
پیگیری خواهم کرد.
نماینده مردم خرمشهر تاکید کرد: با توجه به اینکه منابع دولتی بسیار
محدود هستند و خرمشهر در جذب گردشگر و سرمایه‌گذار منطقه‌ای
مستعد است، برنامه‌ای درخصوص جذب سرمایه‌گذار در خرمشهر
داریم و تمام تلاش خود را در این زمینه به کار خواهیم گرفت.
احمدنژاد با اشاره به حل مشکلات در زمینه کشاورزی و صنایع نیز