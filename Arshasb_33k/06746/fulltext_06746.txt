6746
جاری در مجلس تصویب شده و باید هرچه زودتر اجرایی شود.
عضو شورای عالی قوه قضاییه با تاکید بر اینکه باید جلوی تخلف هر فرد و
دستگاهی گرفته شود گفت: اگر دستگاه‌های اجرایی و نهادهای
دولتی، عمومی و غیردولتی از قوانین شهرداری تخطی می‌کنند،
مانند ساخت و ساز غیر مجاز و پرداخت نکردن مطالبات، به سازمان
بازرسی کل کشور منتقل کنید تا جلوی تخلف‌شان را بگیریم.
رئیس سازمان بازرسی کل کشور گفت: باید به موضوع ترک فعل‌ها
پرداخت تا دیگر شاهد حادثه پلاسکو و سینا اطهرها نباشیم؛ چراکه علی
رغم خسارت‌های مادی، هیچ چیزی جان از دست رفته جان باختگان
عزیز این حوادث را جبران نمی‌کند.
رئیس سازمان بازرسی کل کشور با بیان اینکه مدیران و نیروی انسانی
را جزو سرمایه‌های نظام می‌دانیم و در پی صیانت از آن هستیم، گفت: از
مدیران پاکدست، شجاع، ریسک‌پذیر و قانونمند به طور قاطع
حمایت می‌کنیم و در کنار حمایت اگر فسادی رخ دهد، برخورد
می‌کنیم.
پیروز حناچی شهردار تهران نیز در ابتدا از حضور حجت الاسلام
والمسلمین درویشیان در شهرداری تهران قدردانی و تشکر کرد و
گفت: سازمان بازرسی کل کشور یکی از دستگاه‌های مهم و تاثیرگذار
در اصلاح روابط و ارتقای سلامت نظام اداری است.