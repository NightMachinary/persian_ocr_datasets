10753
تلاش طلا برای جبران ریزش قیمت سنگین هفته جاری جواب نداد
به گزارش ایسنا، بهای هر اونس طلا برای تحویل فوری با 0.2 درصد
افزایش، به 1879 دلار و 11 سنت رسید اما از ابتدای هفته جاری تاکنون
3.7 درصد کاهش نشان می دهد.
در بازار معاملات آتی آمریکا، هر اونس طلا با 0.2 درصد افزایش، به
1877 دلار و 10 سنت رسید. بهای معاملات این بازار شب گذشته با 11
دلار و 70 سنت معادل 0.6 درصد افزایش، در 1873 دلار و 30 سنت بسته
شده بود.
اونس طلا روز دوشنبه پس از این که شرکت داروسازی فایزر اعلام
کرد واکسن کووید 19 این شرکت بیش از 90 درصد موثر بوده است،
4.6 درصد سقوط کرد که بزرگترین کاهش قیمت روزانه از 11 اوت
بود. با این حال پیشرفت اخیر در ساخت واکسن، چالشهای لجستیکی
توزیع صدها میلیون دوز از واکسن پس از ساخته شدن آن را بارز کرد.
به گفته ادوارد مایر، تحلیلگر بازار، در فضای روانی بازار تغییر اندکی
ایجاد شده است و افراد دریافته اند عرضه واکسن کووید 19 مدتی
طول خواهد کشید و همزمان نیاز به بسته های محرک مالی فوری وجود
دارد. اما این حقیقت که فعلا بسته محرک مالی در کار نیست، رشد قیمتها را
محدود کرده است. اگر کنگره آمریکا بسته کوچکی را تصویب کند،
به سود طلا خواهد بود.