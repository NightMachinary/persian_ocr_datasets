1935
ماه گذشته و واگذاری به سازمان امور مالیاتی در اردیبهشت امسال،
مجدداً برای تکمیل اطلاعات به وزارت راه و شهرسازی بازگردانده
شده است. همین موضوع باعث شد برخی منتقدان بگویند با گذشت
چهار سال از الزام برای دریافت مالیات از واحدهای خالی، سامانه
مربوط به این موضوع بین دو دستگاه دولتی پاسکاری می شود.
با این حال وزارت راه و شهرسازی قول داده با همکاری دستگاه های
مربوطه، اطلاعات لازم را در این سامانه بارگذاری خواهد کرد. با این
حال به نظر می رسد هر چه به زمان تحقق مالیات خانه‌های خالی نزدیک تر
می شویم، ضعف های تحقق این مهم بیشتر خود را نشان می دهد.
یکی از مشکلات آن است که به دلیل نبود بستر دیجیتال و عدم ارائه
اطلاعات برخط توسط دستگاه‌های مرتبط با سامانه املاک و اسکان،
احتمال انعقاد قراردادهای صوری به منظور فرار از مالیات وجود
دارد. این موضوعی است که امیدعلی پارسا رئیس سازمان امور
مالیاتی نیز به آن اذعان کرده است.
او همچنین نرخ جریمه خانه های خالی را بازدارنده نمی داند. طبق
قانون، صاحبان واحدهای خالی در سال اول یعنی 1395 از پرداخت
مالیات معاف هستند، در سال دوم یعنی 1396 باید نصف اجاره سالیانه
را مالیات بپردازند. ‌ در سال سوم یعنی 1397 معادل تمام ارزش اجاره
بهای سالیانه مشمول مالیات می شوند و در سال بعد از آن یک و نیم برابر