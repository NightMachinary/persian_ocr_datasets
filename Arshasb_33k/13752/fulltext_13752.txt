13752
خلیلزاد هند را به مذاکره مستقیم با طالبان افغانستان فراخواند
به گزارش ایسنا، زلمای خلیل‌زاد نماینده ویژه آمریکا در فرایند
آشتی افغانستان در مصاحبه‌ای با نشریه هندو تأکید کرد: هند یک نیروی
مهم در افغانستان است و مناسب است که طالبان و هند با یکدیگر تعامل
داشته باشند.
این فرستاده ویژه آمریکا تأکید کرد: هند نقشی چشمگیر در توسعه
افغانستان داشته در حالی که به شکلی متناقض در تلاش‌های مربوط به
صلح بین‌الملل نقشی ایفا نمی‌کند.
او خاطر نشان کرد: هند و افغانستان روابطی تاریخی با یکدیگر دارند و
من معتقدم گفت‌وگوی میان هند و طالبان حائز اهمیت بوده و مهم است
که مسائلی که نگران‌کننده هستند همچون موضوع تروریسم
مستقیما بین آن‌ها مطرح شود.
این نخستین بار است که آمریکا علنا تعامل میان هند و طالبان را پیشنهاد
می‌دهد. دهلی نو که همچنان طالبان را یک گروه تروریستی هم پیمان با
پاکستان در نظر می‌گیرد تاکنون تلاش داشته که به هیچ مذاکراتی با این
گروه شبه نظامی نپیوندد.
اس. جایشانکار وزیر امور خارجه هند به همراه آجیت دووال مشاور
امنیت ملی هند در جریان نشست روز پنج شنبه با خلیل‌زاد از بابت افزایش
خشونت‌ها در افغانستان اظهار نگرانی کرده و بر لزوم حمایت از