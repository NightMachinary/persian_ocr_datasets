6863
برنامه‌های سازمان لیگ مخالف بودند، چند تیم دائما انصراف
می‌دادند و تعداد تیم‌هایی که کاملا گوش‌به‌فرمان مقامات
برگزارکننده بودند کمتر از انگشتان یک دست همان مقامات بود. این
نافرمانی‌ها 2هفته بعد از شروع مجدد لیگ همچنان ادامه پیدا کرده و
حالا به اوج خود رسیده است.
2تیم به‌دلیل ابتلای بازیکنان خود به کرونا در همان دومین هفته بعد از
شروع مجدد به میدان نرفتند. چند تیم دیگر به این غیبت اعتراض دارند و
اعلام کرده‌اند تا زمان مساوی‌شدن تعداد بازی‌ها به میدان نخواهند
رفت. باشگاه تراکتور می‌گوید در صورت لغو بازی با استقلال در
بازی‌های بعدی هم به میدان نخواهد رفت و باشگاه سپاهان معتقد است
کل بازی‌های این هفته باید لغو شود! این اغتشاش‌ها و اعتراض‌ها و این
فضای آشفته فقط یک پیام دارد؛ کسی برای گردانندگان این فوتبال تره
هم خرد نمی‌کند! بحران مشروعیت مدت‌هاست که گریبان مدیران
سطح بالای فوتبال ایران را گرفته و آنها را از کاریزما و اتوریته‌ای که
لازمه مدیریت بر این فضای وسیع و چندوجهی است کاملا بی‌نصیب
کرده است. اداره فضای فوتبال یک کشور با توجه به افراد و سازمان‌های
قدرتمندی که در آن مشغولند، نیاز به نیروهای پرقدرتی دارد که
هیچ‌یک از آن افراد و سازمان‌ها جرأت مخالفت و نافرمانی را به خودشان
ندهند.