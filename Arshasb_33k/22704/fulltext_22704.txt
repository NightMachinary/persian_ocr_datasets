22704
هوشمند ستاد ملی کرونا گفت: در 21 روز گذشته تعطیلی و یا محدودیت
ادارات و برخی اصناف و منع ترددهای شبانه را در سطح استان شاهد
بودیم که باعث شد تعداد شهرستان‌های قرمز استان به صفر رسیده و 18
شهرستان در وضعیت نارنجی و 15 شهرستان در وضعیت زرد قرار گیرد.
معتمدیان اضافه کرد: امیدواریم با استمرار رعایت پروتکل‌های
بهداشتی، فاصله‌گذاری اجتماعی، ماسک زدن و عدم حضور در
اجتماعات به‌ویژه دورهمی‌ها و محافل خانوادگی شاهد کنترل و
مهار این بیماری در سطح استان باشیم.
وی ادامه داد: همچنین طرح شهید سلیمانی یکی از طرح‌های موفقی
بود که با همکاری بسیار خوب بسیجیان در سرتاسر استان انجام شد و در
نتیجه قرنطینه بیماران در منازل و حمایت‌های معیشتی اثرات بسیار
خوبی در روند کنترل بیماران قرنطینه‌ای به‌وجود آمد.
استاندار خراسان رضوی گفت: با توجه به وضعیت کشور و استان،
رعایت پروتکل‌های بهداشتی باید استمرار داشته باشد. همچنین
اطلاع رسانی‌ها و آگاهی بخشی‌ها در خصوص رعایت این
پروتکل‌ها باید به صورت جدی صورت گیرد چرا که عادی انگاری
شرایط باعث برگشت شرایط قبل خواهد بود.
معتمدیان در ارتباط با افزایش نظارت‌ها گفت: با برگزاری جلسات
مستمر و تقسیم کاری که توسط نهادهای نظارتی صورت می‌گیرد