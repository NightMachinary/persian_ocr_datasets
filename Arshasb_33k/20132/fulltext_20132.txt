20132
وزیر امور خارجه کشورمان افزود: آنان یک قطعنامه کوتاه‌تر و در
چند بند اما با همان هدف قبلی را منتشر کردند و به صورت موزیانه
کوشیدند که آن را به تصویب برسانند. آنان برای اعضای شورای
امنیت شعوری قائل نیستند و فکر می‌کنند اگر یک قطعنامه پنج‌صفحه‌ای
را به پنج خط برسانند، تغییر محتوایی ایجاد شده است!
ظریف تصریح کرد: این قطعنامه بسیار غیرقانونی است. می‌خواهند از
مکانیزم شورای امنیت برای نابودکردن خود شورای امنیت استفاده
کنند و یقین دارم که این قطعنامه هم رای نخواهد آورد. حتی تعداد
آرای آن هم بسیار کم خواهد بود و به احتمال قریب به یقین با قطعنامه
جدیدی روبه‌رو نمی‌شویم.
وی یادآور شد: آمریکایی‌ها می‌دانند که قطعنامه‌شان رأی
نمی‌آورد و برای همین اعلام کردند که از روش «اسنپ‌بک» استفاده
می‌کنند. در این روش از نظر حقوقی آمریکا هیچ جایگاهی برای
استفاده از آن ندارد. سه کشور اروپایی هم به آمریکا اعلام کردند که
آمریکا نمی‌تواند اسنپ‌بک کند.
وزیر خارجه جمهوری اسلامی یادآور شد: آقای بولتون که طراح و
مهندس خروج آمریکا از برجام بود در همان زمان خروج صریحا در
پاسخ به پرسشی که گفته بود آیا از اسنپ‌بک استفاده می‌کنید یا نه، تاکید
کرد که ما از برجام خارج شدیم و این حق را نخواهیم داشت. آنان این