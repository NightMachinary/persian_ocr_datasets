27102
واکاوی صرفه و صلاح در مصوبات شوراهای شهر
جلسه‌ای با عنوان شاخص‌ها و معیارهای رعایت صرفه و صلاح مردم در
مصوبات شورای اسلامی شهر با حضور جمعی از اساتید دانشگاه،
اعضای شورا و کارشناسان مسائل شهری با مرکزیت شیراز و به شکل
ویدئوکنفرانسی برگزار و طی آن، پیرامون وظایف و اختیارات
شوراها و تاثیر مصوبات این نهاد بر کیفیت زندگی شهروندان مورد
واکاوی قرار گرفت.
جایگاه شورا نظارتی است نه اجرایی
رئیس شورای اسلامی شهر شیراز در این جلسه با اشاره به قانون شوراها
که وظیفه سیاست‌گذاری، برنامه‌ریزی و نظارت شهری را بر عهده این
نهاد گذاشته است، گفت: این در حالی است که اعضای شورا بیشتر به
اجرای پروژه‌ها ورود کرده‌اند و این مساله در گزارش‌هایی که به مردم
ارائه می‌شود، مشهود است.
به گزارش ایسنا به نقل از شورای شیراز، سید عبدالرزاق موسوی با بیان
اینکه متأسفانه امروزه منفعت عمومی مطرح است و نه خیر عمومی، گفت:
شورای شهر باید به‌جای منفعت عمومی، خیر عمومی را در نظر گیرد؛
حتی اگر در مواقعی افکار عمومی با آن‌ها همراهی نکنند.
او در این زمینه به موضوع نیروی انسانی شاغل در شهرداری اشاره کرد و
این مبحث را از مواردی دانست که باید خیر عمومی در آن دیده شود.