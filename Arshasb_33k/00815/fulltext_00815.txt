815
بودجه باشگاه باعث شد تا آلومینیوم نتواند با توپ پر در فصل نقل و
انتقالات حاضر شود و بازیکنان مدنظر خطیبی به تیم بپیوندند اما به هر
حال آن‌ها با یک تیم جوان و با انگیزه در لیگ بیستم حضور پیدا خواهند
کرد. آلومینیوم جزو تیم‌های کم هزینه لیگ بیستم نامیده می‌شود.
سرپرست باشگاه آلومینوم درباره مشکلات این باشگاه در گفت‌وگو
با ایسنا می‌گوید: آقایان تصمیم گرفته بودند که تیم‌داری نکنند و قصد
واگذاری تیم را داشتند اما به لطف صعود تیم به لیگ برتر و شور و نشاطی که
در اراک به وجود آمد، سهامداران با وجود این که به دنبال سودآوری
هم بودند، از مسائل اجتماعی و مساله جوانان فاصله نگرفتند. در این
مورد شخص استاندار هم بسیار کمک کرد و در هر صورت مجموعه
تشکیل شد و با تیم‌داری برای فصل آینده موافقت شد. قبلاً بودجه‌ای
تعیین شده بود که البته به مصوبه هیات مدیره نرسیده بود و این بودجه به
مجمع رفت و بخش اعظمش توسط هیات اصلاح شد و بخش دیگری از
آن هم توسط هیات مدیره شرکت ایرالکو کاهش پیدا کرد.
سرپرست باشگاه آلومینیوم هم‌چنین درباره عملکرد آلومینیوم در
فصل نقل انتقالات می‌گوید در صحبت‌هایی که با رسول خطیبی
داشتیم، او گفت اگر قرار باشد در لیگ برتر در شرایط خوبی قرار داشته
باشیم، بودجه بهتری می‌خواهم اما اکنون باتوجه به بودجه‌ای که در
اختیار باشگاه است توانستند به این شکل تیم را جمع و جور کنند. با