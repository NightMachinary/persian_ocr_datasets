21030
را هم با خودش برده و به همین دلیل مدیران کارخانه موتورسازی با
وقفه‌ای در اداره شرکت مواجه شدند، اما با این حال در این 15 ماه نیروی
کارشان را حفظ کردند و فقط در اردیبهشت مشکلاتی رخ داد که
امیدواریم تا پایان ماه رمضان مشکلات کارگران تعدیل شده رفع
شود.
تأملی خاطرنشان کرد: با تمام این تفاسیر همچنان نیازمند حمایت
استان و به طور مشخص سازمان صنعت و معدن و اداره استاندارد از
مصوبه ستاد تسهیل هستیم. اگر مصوبه ستاد تسهیل به هر ترتیبی لغو شود و
اجازه بدهند که آن سهامدار جدا شده در کاشان با همان برندی که
سرش اختلاف است فعالیت کند ممکن است مشکل ایجاد کند.
وی با بیان اینکه هیچ واحد و کارخانه تعطیل شده در دو سال گذشته
نداشته‌ایم، گفت: در دو سال گذشته که در سخت‌ترین شرایط اقتصادی
بودیم و تحریم‌های ظالمانه‌ای علیه کشورمان تحمیل شد در اردستان
آمار بیمه شده اجباری تأمین اجتماعی دارد از ابتدای سال 1397 نه تنها
کاهش پیدا نکرده است بلکه افزایش هم پیدا کرده است. همچنین در دو
سال گذشته میزان جوازهای تأسیس صادر شده توسط اداره صنعت و
معدن و پروانه‌های بهره‌برداری یا واگذاری زمین در شهرک‌ها یا
نواحی صنعتی شهرستان نسبت به 10 سال گذشته افزایش چشم‌گیری
داشته است.