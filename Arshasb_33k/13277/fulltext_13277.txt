13277
سارقان پس از سرقت، لوازم و قطعات خودروهای پراید را جدا کرده و
خودرو رادر خیابان‌های خلوت و تاریک رها می کنند.
او خاطر نشان کرد: کارآگاهان با استفاده از امکانات نوین و خاص
پلیسی موفق شدند اعضای باند 3 نفره سارقان حرفه‌ای معروف به حمید
پلنگ را شناسایی کرده و همگی را در یک عملیات ضربتی ودر
مخفیگاهشان،در یکی از محله‌های شیراز دستگیر کنند.
رئیس پلیس آگاهی استان فارس، افزود: این سارقان حرفه‌ای در
بازجویی فنی و تخصصی و مواجه شدن با ادله و مستندات پلیس،به 33
فقره سرقت خودرو و فروش قطعات آن اقرار کردند.
او با اشاره به اینکه ماموران موفق شدند4 مالخر را نیز دستگیر کنند،
گفت: در بازرسی از مخفیگاه مالخران، 39 عدد ضبط، 22 حلقه لاستیک،
16 عدد باند، 20 عدد رینگ، 3 عدد کپسول گاز و 5 عدد باطری مسروقه
کشف شده است.
رئیس پلیس آگاهی استان فارس با بیان اینکه کارشناسان، ارزش
اموال مکشوفه را 500 میلیون ریال برآورد کرده‌اند، گفت: همه
متهمان پس از سیر مراحل قانونی روانه زندان شدند.