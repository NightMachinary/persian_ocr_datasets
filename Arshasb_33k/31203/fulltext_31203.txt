31203
کشف 2 تن گوشت فاسد در جنوب تهران
به گزارش ایسنا، سردار حمید هداوند در این باره اظهارکرد: روز
گذشته مأموران پایگاه ششم پلیس امنیت عمومی تهران از محل جمع
آوری گوشت های فاسد و بسته بندی مجدد آن در دو انبار جداگانه در
جنوب تهران مطلع شدند.
وی افزود: مأموران با اقدامات فنی و پلیسی موفق شدند هویت مالک
انبارها و محل بسته بندی گوشت های فاسد را در حوالی خیابان
17شهریور شناسایی و با هماهنگی شبکه بهداشت و سازمان
دامپزشکی برای بررسی دقیق موضوع به محل مذکور اعزام شدند.
سردار هداوند، گفت: مأموران در بازرسی از این محل ها بیش از 2 تن
گوشت بسته بندی و یخ زده آماده ارسال به بازار کشف و مالک انباری ها را
دستگیر کردند.
جانشین فرمانده انتظامی تهران بزرگ در پایان با تاکید بر اینکه بر اساس
نظر کارشناس دامپزشکی، همه گوشت های کشف شده فاسد است،
تصریح کرد: کلیه گوشت های کشف شده معدوم شدند.
بر اساس گزارش سایت پلیس، وی خاطرنشان کرد: با تکمیل تحقیقات
مقدماتی پرونده ای در این خصوص تشکیل و متهم برای سیر مراحل
قانونی در اختیار مرجع قضائی قرار گرفت.
کشف 2 مورد ابتلای به کرونا در تیم آلمانی