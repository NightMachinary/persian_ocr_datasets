32113
مدیر رادیو فرهنگ برای نمونه به بزرگداشت روز حافظ در رادیو
فرهنگ اشاره کرد و گفت: ویژه‌برنامه امسال رادیو فرهنگ در
دهه‌های اخیر بی‌نظیر بود. گفت‌وگو با بیش از 20 حافظ‌شناس و ارتباط
با کارشناسانی از کشورهای مختلف درباره حافظ سبد محتوای این
شبکه را در این گرامیداشت پر کرد و این ویژه‌برنامه به‌مانند یک پایان
نامه دانشگاهی قابل‌تأمل است.
حبیبی مأموریت رادیو را در حوزه موسیقی تبیینی دانست و گفت:
قریب به دو دهه با برنامه «نیستان» در رادیو فرهنگ موسیقی را بررسی
کردیم و جایگاه آن را در فضای سنتی و عمیق به مخاطب نشان دادیم.
به‌هیچ‌وجه نباید در کلام مجری از زبان گونه استفاده شود
موسوی نژاد نیز با اشاره به اهمیت زبان معیار در رادیو در جریان
فرهنگ‌سازی گفت: زبان معیار زبانی ساده، بدون تکلف و حشو و
زوائد است که باید به‌درستی در رادیو به کار برود. مشکل ما در این است
که چه در نگارش و چه در اجرا شنونده زبان گونه هستیم.
وی افزود: شاید زبان گونه که متعلق به اصناف مختلف و طبقات
اجتماعی است در نمایش رادیویی کاربرد داشته باشد، اما به‌هیچ‌وجه
نباید در کلام مجری این زبان استفاده شود.
رادیو رسانه راحتی است
شاهرضایی نیز در پایان استفاده از زبان فارسی در کنار موسیقی فاخر