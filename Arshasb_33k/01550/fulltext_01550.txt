1550
اتمام یادمان شهید باکری به 20 میلیارد تومان اعتبار نیاز دارد
حجت الاسلام سید سلمان ذاکر ظهر امروز 22 مهر در جلسه بررسی
اشتغال و مسکن ایثارگران استان که در سالن جلسات استانداری
آذربایجان غربی برگزار شد، افزود: با وجود گذشت مدت زیادی از
کلنگ زنی یادمان شهید باکری ارومیه همچنان این یادمان که نماد
مقاومت و ایثارگری خطه آذربایجان است، معطل اعتبار بوده و افتتاح
نشده است‌. رئیس مجمع نمایندگان آذربایجان غربی تصریح کرد:
اتمام یادمان شهید باکری نیازمند تخصیص 20میلیارد تومان اعتبار
است. حجت الاسلام ذاکر با اشاره به اینکه تدوین برنامه هفتم توسعه در
حال انجام است، یاد آور شد: باید قبل از تدوین نهایی این برنامه، سهم
اشتغال ایثارگران در آن لحاظ شود. نماینده مردم ارومیه در مجلس
شورای اسلامی با اشاره به اینکه در فصل پنجم قانون جامع ایثارگران به
بحث اشتغال توجه شده، اظهار کرد: 5000 نفر از خانواده ایثارگران
و300 فرزند شهید بیکار در استان متقاضی شغل هستند. وی با تاکید بر
اینکه به دلیل موقعیت طبیعی، جغرافیایی و استراتژیک آذربایجان
غربی توجه به جامعه ایثارگران استان باید بیشتر شود، اظهار کرد:
آذربایجان غربی با وجود اتمام جنگ تحمیلی همچنان در دفاع
مقدس قرار دارد و شاهد به شهادت رسیدن جوانان و مدافعان وطن
است.