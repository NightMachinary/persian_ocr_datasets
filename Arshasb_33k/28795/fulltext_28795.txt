28795
پنج میلیارد ریال جزای نقدی برای قاچاق موز 
به گزارش ایسنا به نقل از اداره کل روابط عمومی و تشریفات سازمان
تعزیرات حکومتی، محمد اقوامی مدیرکل تعزیرات حکومتی
استان آذربایجان غربی در ابن باره اظهار کرد: مامورین دایره مبارزه
با قاچاق کالا و ارز شهرستان خوی در حین پایش و کنترل خودروهای
عبوری به یک دستگاه خودروی تریلی برخورد و در بازرسی از آن مقدار
25 تن موز را به ظن قاچاق کشف و ضبط و گزارشی به تعزیرات حکومتی
شهرستان خوی ارسال کردند.
وی افزود: شعبه اول ویژه رسیدگی به جرایم قاچاق کالا و ارز شهرستان
خوی نیز پس از استعلام از گمرک و احراز تخلف، متهم را به ضبط کالاهای
مکشوفه به نفع دولت و پرداخت پنج میلیارد و 961 میلیون ریال جزای
نقدی محکوم کرد.
پنج هزار زن سرپرست خانوار تحت پوشش بهزیستی البرز هستند
اسدالله حیدری در گفت و گو با ایسنا، با اشاره به اینکه در حال حاضر
5000 زن سرپرست خانوار تحت پوشش بهزیستی البرز قرار دارند،
اظهار کرد: سن زنانی که به دلایلی مثل فوت، از کارافتادگی، طلاق،
اعتیاد و ... همسر ناچار شده اند مسئولیت زندگی را بپذیرند و تحت
پوشش بهزیستی البرز درآمده‌اند متفاوت است.
وی ادامه داد: اغلب زنان سرپرست خانواری که تحت پوشش بهزیستی