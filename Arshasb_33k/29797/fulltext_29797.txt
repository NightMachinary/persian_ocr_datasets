29797
چهارمین شب اعتراضات هزاران نفری در بلاروس علیه نتایج انتخابات  
به گزارش ایسنا، به نقل از خبرگزاری آسوشیتدپرس، شهروندان
بلاروس به آنچه تقلب در انتخابات ریاست جمهوری و تمدید
حاکمیت 26 ساله الکساندر لوکاشنکو می خوانند و همچنین به
سرکوب معترضان اعتراض دارند.
در بخش های مختلفی از مینسک، پایتخت بلاروس، گروه هایی متشکل
از صدها تن زنجیره های انسانی تشکیل دادند. خودروسواران برای
اعلام حمایت خودشان بوق می زدند و در برخی مناطق به آهستگی
حرکت می کردند تا مانع تحرک خودروهای پلیس شوند. در یکی از
خیابان ها، مردم با ایستادن در بالکن ساختمان ها به نشانه همبستگی
دست می زدند. پلیس ضد شورش بلاروس به سمت آنها گلوله
پلاستیکی شلیک می کرد.
اعتراضات مشابهی در دست کم پنج شهر دیگر بلاروس علیه نتایج
انتخابات ریاست جمهوری برگزار شد. از زمان اعلام نتایج،
معترضان هر شب با درخواست بازشماری آرا به خیابان ها می آیند.
براساس نتایج، لوکاشنکو بیش از 80 درصد و رقیب اپوزیسیون او 10
درصد رای گرفت.
روز چهارشنبه همچنین گروه هایی متشکل از صدها زن در چندین
منطقه از مینسک زنجیره های انسانی تشکیل دادند و شعار شرم سر می