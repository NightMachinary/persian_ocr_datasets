9706
ترخیص و حمل و نقل کالاهای اساسی و بهداشتی به سرعت در بندر شهید
رجایی در حال انجام است
فریدون همتی صبح امروز(21 فروردین ماه) پس از این بازدید با
اشاره به منویات مقام معظم رهبری و تاکیدات رئیس جمهور مبنی بر
توسعه حمل و نقل کالا از طریق ریل، عنوان کرد: با تلاش خوب سازمان
بنادر و دریانوردی، شرکت راه آهن و گمرک در مجموعه بندر شهید
رجایی بندرعباس، روند تخلیه و بارگیری کالاها به ویژه کالاهای
اساسی و اقلام بهداشتی به شکل مناسب در حال انجام است.
وی ادامه داد: استفاده از ریل و قطارهای باری برای انتقال کالا در بندر
شهید رجایی توسعه یافته و با ایجاد زیرساخت مناسب و اتصال ریل تا
محل پهلوگیری کشتی ها، کالاها به شکل مستقیم از کشتی وارد واگن
های قطارهای باری می‌شوند.
استاندار هرمزگان افزود: این کار موجب تسریع در حمل و نقل کالا و
بهینه کردن عملیات تخلیه و بارگیری و تحولی جدید در این عرصه شده و
به شکل مستقیم واگن‌های باری کالاها را از کشتی ها به مناطق مختلف
حمل و توزیع می‌کنند.
همتی تصریح کرد: توسعه حمل و نقل کالا از طریق ریل از منویات رهبر
معظم انقلاب اسلامی و تاکیدات ریاست محترم جمهوری بوده و در این
راستا تخلیه و بارگیری و حمل و نقل کالاهای اساسی و اقلام بهداشتی در