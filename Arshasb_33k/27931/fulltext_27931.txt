27931
سرمربی تیم فوتبال پیکان در مورد این که گفته می‌شود شاید ادامه لیگ
برگزار نشود هم گفت: در این باره باید ببینیم فیفا و کنفدراسیون فوتبال
آسیا چه می‌گویند. بهتر است در این شرایط حاشیه درست نکنیم وهر
کس به سود تیم خودش صحبت نکند. من سرمربی پیکان هستم و اگر
صحبتی کنم و نظری ارائه دهم براساس منافع تیم خودم نظر می‌دهم.
پرسپولیس و سایر تیم‌ها نیز دقیقا همین شرایط را دارند. متاسفانه
بیماری کرونا همه گیر شده و این موضوع ناخواسته اتفاق افتاده است.
ما اول باید به فکر سلامتی مردم وجامعه باشیم و بعد درباره منافع تیم
خودمان فکر کنیم البته امیدوارم در نهایت تصمیمی اتخاذ شود که تیم
متضرر نشود. در این شرایط بهتر است کارشناسان کنار هم بنشینند و
درباره پیشنهادهای مختلف بحث و تبادل نظر کنند تا یک تصمیم درست
اتخاذ شود. بهتر است مربیانی که خودشان تیم دارند هم نظری ارائه
نکنند تا حاشیه‌ها بیش‌تر نشود.
ویسی در پایان خاطرنشان کرد: من برای بقای پیکان در لیگ برتر آمدم
اما متاسفانه شرایط به گونه‌ای شد که نتوانستیم بازی‌ها را ادامه بدهیم؛
مطمئن باشید اگر بازی‌ها ادامه پیدا کند با انگیزه و پتانسیلی که در
بازیکنانم می‌بیینم ما در لیگ برتر می‌مانیم و اجازه نمی‌دهیم پیکان
راهی لیگ یک شود.
ویلیام بار: اف‌بی‌آی با پرونده روسیه‌ برای تخریب ترامپ تقلا می‌کرد