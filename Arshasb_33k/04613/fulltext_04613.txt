4613
الهامی با اشاره به حضور افسر سلامت در باشگاه‌ها، اظهار کرد: افسر
سلامت به ما تأکید کرده که فاصله‌ی اجتماعی را رعایت کنیم، مگر در
حین بازی و زدن ضربات کاشته، امکان رعایت فاصله‌ اجتماعی وجود
دارد؟ فوتبال بدون برخورد فیزیکی، امکان‌پذیر نیست.
سرمربی تراکتور با تأکید بر اینکه برخی تیم‌ها پنهان‌کاری می‌کنند،
گفت: نمی‌دانم چرا در بعضی تیم‌ها فقط تدارکات مثبت اعلام می‌شود. ما
هم پس از این، جواب تست‌ کرونای بازیکنان را اعلام نخواهیم کرد؛
چرا که با هر تست کرونا، آمار مبتلایان به این بیماری در تیم ما افزایش
می‌یابد و با این شرایط نمی‌توان وارد مسابقات شد. تست کرونا، اسکن
ریه، بحث ضدعفونی، تونل ضدعفونی و ... تمرکز را از ما گرفته است.
وی ادامه داد: امکان دارد که با تست مجدد، آمار مبتلایان تیم ما بالا
برود، شاید بازیکن حین سفر کرونا بگیرد که در چنین شرایطی
می‌تواند تمامی بازیکنان و عوامل درگیر با برگزاری یک مسابقه را به
کرونا مبتلا کند. واقعیت این است که نشاط اجتماعی با دادن جام به یک
تیم خاص، به جامعه باز نمی‌گردد، حرف ما جان انسان‌هاست و این
موضوع هم شوخی بردار نیست.
الهامی با بیان اینکه فوتبال ایران شرایط اجرای پروتکل بهداشتی لیگ
آلمان را ندارد، مطرح کرد: به عنوان مثال از تیم‌ها درخواست شده که
رختکن‌ها را ضدعفونی کنند که این موضوع شدنی است. اما من