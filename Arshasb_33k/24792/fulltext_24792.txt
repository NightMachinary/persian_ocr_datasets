24792
می‌خواهند دانشگاه آزاد همان دانشگاه سابق باشد/پای اصول خود
ایستاده‌ایم
به گزارش ایسنا و به نقل از روابط عمومی دانشگاه آزاد اسلامی، دکتر
محمدمهدی طهرانچی رئیس دانشگاه آزاد اسلامی در دیدار
نوروزی با معاون تحقیقات، فناوری و نوآوری و مدیران کل این
مجموعه که عصر روز سه‌شنبه 19 فروردین ماه به صورت ویدئو
کنفرانس در بستر سرویس جلسات آنلاین دانشگاه هوشمند (دان)
برگزار شد، اظهار داشت: واقعیت این است که ارزش‌های حاکم بر
تفکر، سیاست را شکل می‌دهد و سیاست نیز علم را جهت‌دهی می‌کند؛
بنابراین علم کنونی ماحصل هشت دهه مدیریت آمریکا و بخشی
مدیریت شوروی بر علم است. در نتیجه این هشت دهه حکمرانی،
سیاست علمی اکنون به این نقطه رسیده که علم امروز پاسخ دقیق و متقن
برای مقابله با یک ویروس ندارد. در سال 2020 امنیت و سلامت زیر سوال
رفته و همه کشورهای جهان درگیر مواجهه با یک ویروس هستند و
جریان راهبری 80 ساله علم، لنگ لنگان به دنبال راه حل می‌گردند.
عضو شورای عالی انقلاب فرهنگی با اشاره به تاکید مقام معظم رهبری
مبنی بر لزوم توجه به فضای مجازی و ایجاد شبکه ملی اطلاعات در
کشور، خاطرنشان کرد: پس از شیوع ویروس کرونا، یک باره با
قرنطینه‌ای مواجه شدیم که همه دنیا درگیر آن شده و به تبع آن اکثریت