31315
کالاهای رسوبی در گمرک قرار ندارند
سید روح‌الله لطیفی، سخنگوی گمرک با اشاره به انجام مکاتبات و
پیگیری‌های انجام‌شده توسط گمرک برای رفع موانع ترخیص
کالاها از تیرماه سال‌جاری گفت: گمرک از ابتدای سال 2.7 میلیون تن
کالا ترخیص کرده است که یک‌میلیون و 950 هزار تن شامل کالاهای
اساسی بوده‌اند. وقتی ورودی کالا نسبت به خروجی کالا تعادل
نداشته باشد، منجر به توقف کالا و نه رسوب کالا می‌شود. این کالاها
عمدتا در گمرک متوقف نشده‌اند بلکه در اماکن بندری، شناورها و
لنگرگاه‌ها منتظر مرحله اظهار گمرکی هستند.
لطیفی ادامه داد: وظیفه گمرک از زمان اظهار کالا به آن آغاز می‌شود ولی
چون پیگیری موضوع توسط همکاران گمرک انجام می‌گیرد
این‌طور تصور می‌شود که کالاها در گمرک مانده‌اند درحالی‌که در
گمرک قرار ندارند. تا زمانی که اسناد به نام تاجر ایرانی منتقل نشود و مسئله
ارزی کالا مشخص نشود، امکان اظهار کالا به گمرک وجود ندارد.
کالایی که منتظر انجام تشریفات اداری است، معنای رسوب
نمی‌دهد.
وی بابیان این‌ که روزانه بیش از 60 هزار تن کالای اساسی و 30 هزار تن
سایر کالاها از گمرک ترخیص می‌شوند، افزود: کالاهای
متوقف‌شده در گمرک به دلایلی ازجمله ناقص بودن اسناد، مشکلات