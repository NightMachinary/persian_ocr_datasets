7369
برق 130 هزار مشترک کم‌مصرف کرمانشاه رایگان می‌شود
امیدعلی مرآتی در گفت و گو با ایسنا، با اشاره به اجرای طرح برق امید از
ابتدای آبان در کرمانشاه همزمان با سراسر کشور، گفت: فقط مشترکین
خانگی مشمول این طرح هستند.
وی از وجود حدود 670 هزار مشترک خانگی برق در کرمانشاه یاد کرد و
افزود: طی بررسی که از میزان مصرف مشترکین انجام دادیم، نزدیک به
25 درصد مشترکین خانگی یعنی حدود 130 هزار مشترک مشمول این
طرح هستند.
مدیرعامل شرکت توزیع نیروی برق استان کرمانشاه درباره
جزییات و شیوه اجرای طرح برق امید نیز خاطرنشان کرد: اگر
مشترکین خانگی در ماه‌های سرد سال یعنی از ابتدای مهر تا پایان
اردیبهشت 80 کیلووات ساعت در ماه و یا کمتر برق مصرف کنند، برق
آنها رایگان خواهد بود.
مرآتی درباره وضعیت مصرف برق در ماه‌های گرم سال نیز یادآور شد:
از ابتدای خرداد تا پایان شهریور اگر میزان مصرف مشترکین 100
کیلووات ساعت در ماه و یا کمتر باشد، برق آنها رایگان محاسبه
می‌شود.
وی تاکید کرد: در فصل گرما، میزان مصرف برای شهرستان‌های
گرمسیر مانند قصرشیرین، سرپل ذهاب و گیلانغرب 200 کیلووات