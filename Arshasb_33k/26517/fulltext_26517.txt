26517
هشدار پلیس درباره تماس‌های از دست رفته بین‌المللی
سرهنگ علی‌ محمد رجبی در گفت‌وگو با ایسنا، درباره کلاهبرداری به
شیوه تماس‌های از دست رفته بین‌المللی گفت: در این شیوه
کلاهبرداران یک تک زنگ یا تماس کوتاه با کاربران تلفن همراه
برقرار می‌کنند. در پی این تماس برخی از مشترکان دوباره با فرد تماس
گیرنده تماس می‌گیرند، غافل از اینکه این تماس‌ به دلیل آنکه از
سرشماره‌ای بین‌المللی برقرار شده هزینه‌ سنگینی برای مشترک خواهد
داشت.
وی با بیان اینکه اغلب این تماس‌ها از کشورهایی با هزینه‌های بالای
مخابراتی مثل آفریقا است، گفت: هدف از این تماس‌ها کسب
درآمدهای غیرقانونی از مشترکین سایر کشورها است و سودی هم
برای فردی که با آنها تماس گرفته شده به دنبال خواهد داشت.
رجبی از مردم خواست که در صورت مشاهده تماس‌های از دست‌رفته
بین‌المللی از سوی شماره‌های ناشناس اقدام به تماس مجدد با آن شماره‌
نکنند، چراکه تماس نگرفتن با این شماره‌ها می‌تواند کلاهبرداران
را در تحقق اهداف مجرمانه خود ناکام بگذارد.
هشدار پلیس درباره کلاهبرداری با درج آگهی در سایت‌های واسط
فروش
به گزارش ایسنا، سرهنگ رامین پاشایی در این باره گفت: برخی از