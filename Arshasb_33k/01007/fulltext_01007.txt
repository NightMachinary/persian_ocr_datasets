1007
برود اظهار کرد: این مبارزه و راه شهید سلیمانی ادامه خواهد داشت.
آمریکا متحدانش را درباره کاهش نیروهایش از افغانستان مطلع کرده
است
به گزارش ایسنا، به نقل از خبرگزاری اسپوتنیک، در گزارشی که امروز،
سه‌شنبه توسط وزارت دفاع و وزارت امور خارجه آلمان به
نمایندگان بوندستاگ (پارلمان) ارسال شده، آمده است که آمریکا
متحدانش را درباره کاهش نیروهایش در افغانستان آگاه ساخته
است.
در این گزارش آمده است که یک نماینده دولت آمریکا به طرف آلمانی
گفته تا پایان ماه نوامبر 2020 ایالات متحده آمریکا نیروهایش در
افغانستان را به کمتر از 5000 سرباز کاهش می‌دهد.
بر پایه این گزارش، برخی شبکه‌های غیررسمی گزارش داده‌اند،
طرف آمریکایی به شرکایش در ناتو درباره این برنامه‌اش در ماه ژوئن
خبر داده بود.
در همین حال مقام‌های آلمانی می‌گویند: توانایی‌های مهم آمریکا
همچنان در اختیار آنها خواهد بود.
در همین راستا دولت آلمان و نیروهای آلمانی «بوندسوار» که در
شمال افغانستان مستقر هستند، توانایی آن را دارند که کارهایشان را به
تنهایی و آزادانه انجام بدهند.