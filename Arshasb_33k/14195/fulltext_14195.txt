14195
که آلام‌شان کم شود. شاید اگر فروردین 99 هم می‌شد حرف قدیمی‌ها
را جدی گرفت، دردهای زهرا 50 روز بعد از مرگ شوهرش کم می‌شد.
شاید اگر دوستان و آشناهایش از سمنان سراغش را گرفته بودند، بعد از
گذشت 50روز به زهرای قبل از مرگ شوهر نزدیک‌تر می‌شد. اما نشد.
گهگاهی، زنگی، پیام تصویری از دوستانش حکم مراسم سوم و هفتم و
چهلم را پیدا کرد. چهار دیوار خانه گریه‌هایش را دیدند و اسباب
اتاق‌ها حکم آنهایی را پیدا کردند که قرار بود دم به دم گریه‌هایش
بگذارند تا او سبک شود اما نشد.
هشدارهای سوگ ابراز نیافته
روز اول فقط دو نفر بودند، آنهایی که کرونا زندگی‌شان را برای همیشه
گرفته بود. رفته‌رفته عدد روی عدد آمد، عددهایی که فقط قرائت
می‌شدند بدون این که حسی در قرائت‌شان باشد. تا لحظه نگارش این
گزارش 8هزارو281 نفر را کرونا کشته است. آدم‌هایی که هر کدام
خانواده‌ای داشتند و دوستانی و آشنایانی. پروتکل‌های وزارت
بهداشت می‌گفت تنها اعضای درجه یک خانواده حق ورود به قبرستان
را داشتند. مساجد، تالارها و رستوران‌ها بسته شدند. ترس از مرگ
سایه انداخته روی سر دوستان و آشنایان و بازماندگان. کسی طالب
دیدار نبود. در آن سو اما هشدار پشت هشدار بود. هشدار اول را
جامعه‌شناسان، روانپزشکان و روانشناسان دادند. «در ایام