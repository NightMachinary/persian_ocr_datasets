18919
شناسایی 42 تصرف غیرقانونی اراضی طبیعی در البرز
سرهنگ فرامرز نیکزاد در گفت‌وگو با ایسنا با اشاره به اینکه پیشگیری از
تصرفات غیرقانونی و مقابله با تجاوز به عرصه‌های طبیعی و ملی یکی از
وظایف اصلی یگان حفاظت اداره کل منابع طبیعی و آبخیزداری البرز
است گفت: بر این اساس از ابتدای سال تا 14 مرداد امسال در مجموع 42
فقره تصرف غیرقانونی در عرصه‌های طبیعی استان شناسایی شده است.
وی توضیح داد: اولویت اول این یگان پیشگیری از تصرفات
غیرقانونی است ولی در صورت بروز این تخلفات موضوع به مراجع
قضایی ارجاع داده می‌شود و برخورد قانونی لازم با متخلف صورت
می‌گیرد.
وی افزود: گشت‌های یگان حفاظت منابع طبیعی البرز به صورت
مستمر و هدفمند در عرصه های طبیعی استان گشت‌زنی دارند و در
صورت مشاهده تصرفات غیرقانونی به سرعت نسبت به رفع تصرفات
اقدام می کنند.
فرمانده یگان حفاظت اداره منابع طبیعی و آبخیزداری البرز گفت:
وسعت اراضی رفع تصرف شده تا مدت زمان مذکور 21 هکتار بوده
است.
شناسایی 479 مورد تغییر کاربری غیر مجاز اراضی کشاورزی در
آذربایجان غربی