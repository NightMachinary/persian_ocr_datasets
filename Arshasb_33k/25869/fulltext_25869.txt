25869
این عضو کمیسیون امنیت ملی و سیاست خارجی مجلس خاطر نشان
کرد: مقامات آمریکا برای دلخوشی صهیونیست‌ها و داشتن حمایت
قاطع آن‌ها برای ریاست جمهوری ترامپ ایران را تحریم می‌کند تا
برای پشتیبانی مالی و سیاسی ترامپ دلگرمی داشته باشد. اقدامی که
شکست‌خورده بوده و رفتاری خلاف شئونات انسانی و بشری و
حرکتی کور و ناکام به شمار می‌آید.
نوش‌آبادی در توضیح اقدامات دیپلماسی برای مقابله با تحریم‌ها
گفت: ما باید راه خود را ادامه داده و روی پای خود بایستیم و به سرمایه و
منابع و استعدادهای مالی خود اتکا کرده و به سمت اقتصاد فعال،
درون‌زا و مقاومتی پیش برویم. همچنین نباید دست نیاز به کشوری
داشته و خودکفا عمل کنیم. در این شرایط باید اقدامات خلاف حقوق
بشری آمریکا را به مراجع و نهادهای بین‌المللی منعکس کرده که در این
باره وظایف وزارت خارجه و بخش حقوق بشر قوه قضاییه است که
مراتب اعتراض خود را به این رفتار خلاف حقوق بشر آمریکا اعلام
کنند.
وی در عین حال گفت: درست است که سازمان‌ها و نهادهای بین‌المللی و
جهانی به نوعی در اختیار آمریکایی‌هاست اما باز هم ثبت شکایت
جمهوری اسلامی از آمریکا اقدام لازمی است؛ اینکه همه بدانند
آمریکا دنبال چه مقاصدی است و چه رفتارهایی با مردم ایران دارد.