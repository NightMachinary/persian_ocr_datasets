16415
حسینی با بیان اینکه افراد برای ترخیص این موتورسیکلت‌ها باید به
دفاتر پلیس +10 مراجعه کنند، گفت: مالک یا متصرف با اسناد کامل
شامل کارت ملی، برگ سبز موتورسیکلت، برگه پارکینگ و مراجعه
به دفاتر پلیس+10 می‌توانند در عرض کمتر از یک‌ساعت فرآیند
ترخیص موتورسیکلت‌های خود را انجام دهند.
جانشین پلیس راهنمایی و رانندگی ناجا با بیان اینکه از زمان اجرای این
طرح تاکنون بیش از 62 هزار دستگاه موتورسیکلت رسوبی از
پارکینگ‌ها ترخیص شده است، گفت: شهروندان تا 18 دی ماه
می‌توانند از این تسهیلات استفاده کنند.
وی درباره اینکه آیا امکان تمدید این مهلت وجود دارد یا خیر نیز گفت:
تاکنون تصمیمی برای تمدید اجرای طرح اتخاذ نشده است، اما
توصیه ما به مالکان موتورسیکلت‌های رسوبی این است که حضور
خود را به روزهای پایانی اجرای طرح موکول نکنند.
حسینی در مورد اینکه پس از پایان زمان اجرای طرح ، سرنوشت
موتورسیکلت‌های باقی مانده چه خواهد شد هم تصریح کرد: در آن
صورت این موتورها تحویل مراجعه قانونی شده و به عنوان
بلاصاحب و رهاشده به فروش می رسند که هزینه آن به مدت شش ماه
نگهداری شده و اگر در این بازه فرد مراجعه و پیگیری نکند، پول حاصل
از فروش نیز به بیت المال واگذار خواهد شد.