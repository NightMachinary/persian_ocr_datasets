20321
های صورت گرفته برای آزادسازی پول های بلوکه شده ایران در
کشورهایی همچون عراق، ژاپن و کره جنوبی تصریح کرد: رایزنی
های ما با این کشورها مستمر است. به صورت خاص رایزنی هایی هر
روزه با عراق، کره جنوبی و ژاپن در مورد این مسائل داریم.
وی با اشاره به موانعی که در ارتباط با آزادسازی پول های بلوکه شده
ایران وجود دارد، افزود: برخی از این موانع واقعی است. از جمله
تحریم های غیر قانونی آمریکا و تهدید آنها مبنی بر اینکه اگر این
کشورها پول های ایران را آزاد کنند با مجازات و تنبیه آمریکا روبرو
می شوند. البته این تهدیدها غیرقانونی است ولی از طرف دیگر شاهد
تسلط آمریکا بر بازار مالی جهان هستیم.
عراقچی ادامه داد: از طرف دیگر مقداری شاهد بهانه جویی از سوی
کشورهایی هستیم که پول های ایران در آنها بلوکه شده است. آنها بعضا
از این وضعیت سواستفاده می کنند. بعضا می بینیم که راه هایی باز می شود
که آنها می توانند پول های ایران را از طریق این راه ها بازگردانند ولی به
بهانه تحریم ها از انجام این موضوع خودداری می کنند.
عراقچی تاکید کرد: رایزنی های ما به صورت مستمر با این کشورها
ادامه دارد. بخشی از پول ها در قالب یک سری مکانیزم های خلاقانه ای که
توانسته ایم ابداع کنیم به کشور بازگشته است و در مورد مابقی نیز در
حال رایزنی و کار کردن هستیم.