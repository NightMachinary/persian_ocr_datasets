10939
تمدید مهلت ثبت نام طرح ترافیک خبرنگاران تا 31 فروردین
به گزارش ایسنا، عمار سعیدیان فر با اعلام خبر تمدید مهلت ثبت نام طرح
ترافیک خبرنگاری گفت: با توجه به شرایط به وجود آمده و نظر به اینکه
بسیاری از خبرنگاران در شرایط موجود( شیوع ویروس کرونا)
دورکار شده اند و نتوانسته اند برای دریافت معرفی نامه و مدارک مورد
نیاز خود به محل کار ، مراجعه کنند، درخواست زمان بیشتری برای ثبت
نام داشتند، از این رو خبرنگاران تا پایان 31 فروردین ماه فرصت دارند
نسبت به ثبت نام و بارگذاری مدارک خبرنگاری خود در سامانه تهران
من اقدام کنند.
مدیر واحد ساماندهی محدوده‌ها و طرح ترافیک گفت: تاکنون
حدود پنج هزار خبرنگار برای دریافت طرح ترافیک و کارت بلیط، در
سامانه تهران من، ثبت نام کرده اند.
سعیدیان فر بار دیگر تاکید کرد: خبرنگاران متقاضی کارت بلیط مترو
نیز، دقت داشته باشند که باید در سامانه تهران من در مهلت تعیین شده( 31
فروردین ماه ) ثبت نام کنند.
بنا براعلام روابط عمومی معاونت حمل ونقل و ترافیک شهرداری
تهران؛ وی یادآور شد: دوستان خبرنگار در نظر داشته باشند که 31
فروردین، آخرین مهلت ثبت نام خبرنگاران بوده و مهلت اعلام شده بار
دیگر تمدید نخواهد شد.