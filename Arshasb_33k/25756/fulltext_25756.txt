25756
نمی‌توان اقتصاد و معیشت مردم مازندران را تعطیل کرد
احمد حسین زادگان در حاشیه جلسه ستاد ملی مقابله با کرونا با اشاره به این
که بیشترین تمرکز بحث های ستاد ملی مقابله با کرونا در روز جاری،
نظارت بر دستور العمل ها و پروتکل هایی بود که در جلسات مختلف به
استان ها و دستگاه های مختلف و از طریق رسانه ها به آگاهی مردم رسید،
اظهار داشت: رعایت فاصله گذاری اجتماعی و بحث در خصوص نحوه
رعایت ابلاغیه ها در مورد عدم برگزاری جلسات و تجمعات در
فضاهای مسقف در زمان طولانی مهم ترین محور جلسه امروز بود.
وی افزود: تاکید شد که مراسم عروسی، سوگواری و غیره به ویژه در
شهرهای قرمز برگزار نشود چرا که تجربه نشان داده است که بیشترین
شیوع و زمینه انتقال بیماری در برپایی این گونه تجمعات بوده است.
استاندار مازندران با بیان این که مسئولیت نظارت بر اینگونه امور نیز
تقسیم شده است، عنوان کرد: نظارت بر این پروتکل ها در دستگاه های
دولتی و اجرایی به عهده ستاد ملی و امور استخدامی و در استان ها به عهده
استانداری ها و معاونت توسعه مدیریت و منابع است.
حسین زادگان، تصریح کرد: در حوزه اصناف و بازار، نخستین جبهه
نظارت، اتحادیه و اصناف و به لحاظ ساختار دولتی، اداره کل صنعت،
معدن و تجارت است.
استاندار مازندران، ایجاد تعادل بین سلامت و معیشت را مهم ترین