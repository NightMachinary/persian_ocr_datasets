21188
این سد بر روی رودخانه خاوه و به‌صورت خاکی با هسته‌ی رسی احداث
می‌شود و اردیبهشت 95 درحالی‌که فقط 5 درصد پیشرفت فیزیکی
داشت دوباره مناقصه برگزار و قرارگاه سازندگی خاتم‌الانبیا برنده و
در خرداد همان سال عملیات اجرایی ازسر گرفته شد.
طبق برنامه زمان‌بندی قرار بود که این پروژه دوساله تکمیل شود اما
هرگز طبق برنامه پیش نرفت و کار زیادی برای تکمیل دارد.
جعفر طولابی، فرماندار پیشین دلفان اردیبهشت 97 در خصوص این
پروژه به ایسنا گفته بود: پروژه فعال است و بیش از 40 درصد پیشرفت
فیزیکی دارد. قرارگاه خاتم محکم پای کار است و از روند اجرایی
پروژه راضی هستیم.
وی تأکید کرده بود: قرار است تا پایان سال 97 پروژه تکمیل شود و با
توجه به شرایط امیدوار هستیم که این کار عملیاتی شود.
حالا در مهر 99 حشمت بهمنی، فرماندار دلفان می‌گوید: فعالیت
اجرایی این پروژه چند وقت تعطیل بوده که با تلاش مسئولان استانی و
پیگیری نماینده دلفان و سلسله در مجلس، مشکلات حل شده است.
وی ادامه داد: پروژه سد تاج امیر بیش از 50 درصد پیشرفت فیزیکی دارد
و امیدواریم اعتبار و تخصیص خوب داشته باشد تا روند اجرایی پروژه
دیگر متوقف نشود.
بهمنی تاکید کرد: وجود این سد برای شهرستان دلفان و بخش