9924
رییسی اعمال محدودیت های هوشمند بر اساس بروز و شیوع بیماری
کرونا، تقویت درمان سرپایی و فعال کردن مراکز بهداشتی را از جمله
راهبردهای دیگر این مرحله از طرح عنوان کرد.
وی با تاکید بر اینکه هیچ داروی تایید شده خاصی برای کرونا وجود
ندارد گفت: در حال حاضر تنها درمان استراحت در بیمارستان و
اکسیژن برای بیماران بدحال است و در خصوص اثر گذاری داروهایی
مانند رمدسیویر هنوز بحث های ضد و نقیضی وجود دارد.
این مسئول افزود: در این طرح با مشارکت خانه ها و پایگاه های
بهداشت، بسیج، هلال احمر، شوراهای شهر و روستا، سازمان های
مردم نهاد و .... سه حیطه کاری مهم در دستور کار قرار دارد.
وی افزود: اولین حطیه کاری بحث مراقبت است از جمله بحث انجام
تست و ایزوله کردن و انجام قرنطینه معکوس و پیشگیری از ابتلا به
کرونا، دومین حطیه کاری بحث نظارت است و نظارت بر اجرای
پروتکل های بهداشتی تشدید می شود.
رییسی تصریح کرد: حیطه سوم فعالیت هم بحث حمایت است که در این
محور خیرین، کمیته امداد، بهزیستی و ... نقش مهمی دارند.
سخنگوی ستاد ملی مقابله با کرونا خاطرنشان کرد: ارزیابی عملکرد
استان ها در اجرای این طرح بر اساس این سه حیطه کاری صورت خواهد
گرفت.