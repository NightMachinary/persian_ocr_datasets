19865
طراحی و ساخت لیزر جامد خورشیدی برای اولین بار در کشور 
محمد صباییان در گفت‌وگو با ایسنا، اظهار کرد: کار و تحقیق درمورد
لیزر حالت جامد خورشیدی در برخی از کشورهای دنیا آغاز شده است
و در ایران نیز برای اولین بار این لیزر در دانشگاه شهید چمران اهواز
توسط پژوهشگران رشته فیزیک و مرکز تحقیقات پلاسما و لیزر طراحی
و ساخته شد، در واقع توانستیم نور خورشید را برای اولین بار در
کشور، تبدیل به لیزر کنیم.
وی ادامه داد: برای ساخت لیزر حالت جامد، ماده فعال لیزر را که یک بلور
حالت جامد است در یک نوسانگر قرار می‌گیردو لیرز در آن نوسان
می‌کند. لیزر حالت جامد لازم است با نور مادون قرمز نزدیک راه
اندازی شود. به طور معمول با استفاده از لامپ‌های فلش یا لیزرهای دی
او دی راه اندازی می‌شود ولی ما به جای لامپ فلش از نور خورشید
استفاده کردیم.
عضو هیات علمی گروه فیزیک دانشگاه شهید چمران اهواز تصریح
کرد: نور خورشید طیف گسترده‌ای است و ما از یک قسمت از طیف
خورشید که طول موج 808 نانومتر یا همان مادون قرمز نزدیک که با
چشم به سختی قابل رویت است، برای تولید لیزر استفاده کردیم. برای
این کار نور خورشید را با استفاده از یک دیش مایکروویو متمرکز
کردیم. در کانون این دیش نور بسیار زیادی تجمع می‌کند به گونه ای