25739
نمایندگان مجلس بحث انتقال آب ارس به تبریز را پیگیری کنند
علیرضا ایمانلوروز پنجشنبه، 19 تیر در جمع خبرنگاران اظهار کرد:
بحث یکپارچه سازی از اول سال ابلاغ شد و ما با کم‌ترین تنش و مشکل
این موضوع را انجام دادیم و در حال حاضر 1500 روستا و 65 شهر تحت
پوشش هستند. وی ادامه داد: بحث عمده ما رعایت الگوی مصرف
است، چراکه منابع تولید آب محدود بوده و به طور مثال برق قابل تولید
بوده، اما میزان آب ثابت است؛ با وجود زیادی بارش، بیش از 80 درصد
از آب‌های زیرزمینی را مورد استفاده قرار می‌دهیم که باید تنها 40
درصد استفاده شود. به گزارش ایسنا، وی با بیان این‌که بحث تامین آب و
مدیریت مصرف بسیار مهم است، افزود: گاه شرمنده مردم می‌شویم اما
خواستارهمراهی مردم هستیم. مدیرعامل شرکت آب و فاضلاب
استان در خصوص منابع تامین آب در تبریز، گفت: آب تبریز از سه نقطه
زرینه رود، سد نهند و چاه‌ها تامین می‌شود؛ وقتی که آب شهروندان
قطع می‌شود، عمیقا ناراحت می‌شویم، اما متولی تامین آب،
همکاران فعال در شرکت آب منطقه‌ای هستند که با حداکثر توان و
ظرفیت خود تلاش می‌کنند. وی در پاسخ به سوال دیگری در مورد
کمبود آب در مناطق حاشیه‌نشین، افزود: اینطور نیست که عزیزان
مناطق حاشیه نشین برای ما مهم نباشند، بلکه مشکل اصلی مربوط به بحث
رینگ آبرسانی تبریز بوده و همچنین سه منبع تامین آب از مکان‌های