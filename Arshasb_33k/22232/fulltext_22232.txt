22232
ما به آمریکا موادغذایی می‌فروشیم، آن‌ها می‌خورند و نمی‌فهمند
سید عبدالوهابسهل‌آبادی امروز، 20 شهریور ماه، در مراسم
بزرگداشت روز ملی صنعت که در نمایشگاه بین‌المللی مشهد برگزار
شد، اظهار کرد: در قوانین رفع موانع تولید، مهم‌ترین قانون ستاد
تسهیل است اما مگر چند درصد از مصوبات آن اجرایی می‌شود؟ ما دیگر
قانون نمی‌خواهیم، بلکه باید قوانین را مهندسی کنیم.
وی بیان کرد: دولت با عدم پرداخت بدهی به تامین اجتماعی هر روز ما را
گرفتارتر می‌کند. مساله ارز باعث شده که نتوانیم برای چند روز برنامه
تولید داشته باشیم.
سهل‌آبادی گفت: روز صنعت روزی است که می‌توانیم
توانمندی‌ها و ارزش‌های خود را به رخ دنیا بکشیم و به آمریکا با این همه
ادعا بگوییم که ما در این کشور مواد غذایی می‌فروشیم و آن‌ها
می‌خورند و نمی‌فهمند.
رییس خانه صنعت، معدن و تجارت ایران عنوان کرد: قرار بر این شده
که اتاق‌های بازرگانی از درآمدی که کسب می‌کنند تشکل‌ها را
اداره کنند اما ریالی از طرف اتاق‌های بازرگانی به خانه‌های صنعت و
معدن پرداخت نشده است.
یک روستا نمی‌تواند بدون کدخدا باشد چطور یک وزارت می‌تواند
بدون وزیر باشد؟