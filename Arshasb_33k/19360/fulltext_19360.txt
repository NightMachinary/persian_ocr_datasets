19360
شهرستان قلعه‌گنج پرداخت و گفت: مدل بعدی این موفقیت را در
شهرستان منوجان دنبال می‌کنیم.
وی افزود: در هفت شهرستان جنوبی استان کرمان معین‌های اقتصادی
را به صورت جدی وارد می‌کنیم که بتوانند بخشی از مشکلات اشتغال
این مناطق را حل کنند.
زینی‌وند بر این نکته تصریح کرد: در شرق و شمال استان هم این کار در
حال انجام است، اما در جنوب توجه بیشتری معطوف می‌کنیم و حتما از
جیرفت و عنبرآباد به زودی بازدید خواهیم داشت.
پیگیری تامین آب پایدار برای جنوب استان
استاندار کرمان به دغدغه شهرستان‌های جنوبی کرمان در انتقال و
تامین آب اشاره کرد و گفت: در سفر فردا دوشنبه 24 آذر ماه به تهران و
دیدار با وزیر نیرو، تدبیر و تامین آب پایدار برای جنوب استان از
محورهای کاری سفر خواهد بود، کما اینکه کرمان و کل استان
مشکل تامین آب دارند.
زینی‌وند با اشاره به دغدغه مردم جنوب استان در حوزه انتقال آب بیان
کرد: به صورت جدی به این دغدغه‌ها و در حیطه اختیاراتمان توجه
دارم و نظر خود را هم به صورت شفاف گفته‌ام که اولا همه ما از استاندار و
مدیر و مردم باید تابع قانون باشیم که به نفع همه است و کارها هم در
چارچوب قانون بهتر پیش می‌رود.