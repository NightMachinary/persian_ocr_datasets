6805
نکونام دشمن‌شناسی را از راه‌های زمان‌شناسی مومن عنوان کرد و
افزود: گاهی فردی ادعای دوستی با انسان دارد، اما در حقیقت این فرد
دشمن است، انسان باید به این نکته توجه کند که ممکن است با کسانی که
ارتباط تنگاتنگی دارد، دشمن او باشند، حتی دشمن فرد ممکن است زن
یا فرزند او باشد.
نماینده ولی‌فقیه در چهارمحال و بختیاری با اشاره اهمیت
دشمن‌شناسی، گفت: در راس دشمنان استکباری و طاغوتی، شیطان
اولین دشمن بشر معرفی شده است و انواع دشمنی‌ها را با انسان دارد،
انسان باید دشمنان درونی و بیرونی خود را بشناسد و از آن‌ها فاصله
بگیرد.
وی ادامه داد: گاهی انسان دشمن خود را می‌شناسد اما شجاعت روبرو
شدن و ایستادگی در مقابل عداوت با دشمنان را ندارند، این یک ضعف
بزرگ است که براساس یکسری ملاحضات و محاسبات غلط در مقابل
دشمنان از خود ضعف نشان بدهید، مومن نباید این‌گونه باشد.
نکونام با تاکید بر اینکه مومن علاوه بر آگاه بودن نسبت به پیرامون خود
باید عکس‌العمل مناسب نسبت به موضوعات نیز داشته باشد،
خاطرنشان کرد: باید انسان‌ها دانشی را که در طول زندگی کسب
کرده‌اند به‌کار بگیرند، کاربردی کردن دانش نوعی وظیفه‌شناسی
است.