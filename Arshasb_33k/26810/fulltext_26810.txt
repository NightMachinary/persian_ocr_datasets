26810
هنرمندان راه و منش شهید آوینی را ادامه دهند
حجت الاسلام والمسلمین سیدمحمدعلی آل هاشم در پیامی
ویدیویی ضمن گرامیداشت هفته هنر انقلاب اسلامی، اظهار کرد:
سالروز شهادت بسیجی نظام مقدس اسلامی و هنرمند متعهد انقلاب،
سیدمرتضی آوینی با عنوان هفته هنر انقلاب اسلامی نامگذاری شده که
این هفته را گرامی می‌داریم.
وی با بیان تمامی هنرمندان بیش از پیش باید راه، روش و منش شهید
آوینی را ادامه دهند، افزود: نقش هنر در جامعه نقش مهم و اساسی است که
باید شعرا، اهالی موسیقی، تئاتر، سینما، مداحان و کسانی که در آثار
تاریخی و معماری، تبلیغات و صدا و سیما فعالیت می‌کنند، راه این
شهید والامقام را ادامه دهند.
به گزارش روابط عمومی حوزه هنری آذربایجان‌شرقی، هفته هنر
انقلاب به عنوان مهم ترین رویداد حوزه هنری است که هر ساله 20
فروردین ماه همزمان با سالروز شهادت سیدمرتضی آوینی سید
شهیدان اهل قلم آغاز به کار می‌کند. این رویداد با معرفی چهره هنر
انقلاب در یک سال به انتخاب جمعی از نخبگان و فعالان فرهنگ و هنر،
ویژه برنامه‌ها، نمایشگاه‌ها، اجرای تئاتر، نمایش فیلم و کارگاه‌هایی
آموزشی را در طول یک هفته برگزار می‌کند.
برنامه‌های تبیینی و تولیدات حوزه هنری آذربایجان‌شرقی در هفته