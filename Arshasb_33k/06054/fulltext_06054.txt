6054
دانش‌آموزان شخصیت پیرو دارند پس کمتر لجبازی می‌کنند.
برخی دانش‌آموزان شخصیت متخاصم داشته و در شرایط
ناکارآمدی زندگی می‌کنند؛ این کودکان لجبازی و بدخلقی
بیشتری بروز می‌دهند، پس نمی‌توان انتظار داشت که در برابر یک
سیستم آموزشی، همه واکنش‌های یکسانی برای آموزش نشان دهند.
به صحبت‌های فرزند خود گوش کنید
بساک‌نژاد ادامه داد: مسلم است که والدین و معلمان در برخورد با کودک
نیازمند رفتارهای خلاقانه‌تری هستند تا بتوانند لجبازی و بدخلقی
دانش‌آموز را در برابر نظام آموزشی کاهش دهند. متخصصان
آموزش بهداشت روانی روش‌های مختلفی را پیشنهاد می‌کنند، از
جمله گوش دادن به صحبت‌های دانش‌آموز و زمان دادن به وی برای
گفت‌وگو درباره علائق و نیازهایش که این مورد، بخش
جدایی‌ناپذیر راهکار کاهش کج‌خلقی است زیرا دانش‌آموز
احساس می‌کند کسی هست که او را درک می‌کند و می‌تواند به راحتی
احساسات خود را بدون ترس نشان دهد.
تغییر روش تدریس
وی در ادامه با اشاره به راه‌کارهایی برای کاهش لجبازی
دانش‌آموزان، گفت: تغییر روش تدریس می‌تواند در کاهش
لجبازی و ترغیب دانش‌آموز برای درس خواندن موثر باشد.