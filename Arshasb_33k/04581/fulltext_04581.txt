4581
الزهار: شهید سلیمانی به آزادی فلسطین ایمان راسخ داشت
به گزارش ایسنا به نقل از شبکه المیادین، محمود الزهار، عضو دفتر
سیاسی حماس در نوار غزه گفت: رژیم اشغالگر در این مرحله برنامه
الحاق کرانه باختری را متوقف کرده اما آنرا کنار نگذاشته است. این
پروژه وارد یک تونل تاریک شده است و هنوز سرنوشت آن مشخص
نشده است. پیروزی بایدن راه اشغالگران را خواهد بست زیرا برنامه
های سیاسی او در تضاد با این طرح است.
الزهار در مورد روابط ایران و جنبش حماس هم گفت:روابط ایران و
حماس در سایه سیاست های دولت دهم که بعد از انجام انتخابات در سال
2005 روی کار آمد، تقویت شد. همکاری در تمام زمینه ها به ویژه در
سطح وزارتخانه ها وجود داشت.
وی در ادامه تاکید کرد: در سال 2006 بعد از این که حماس در پی توافق
سعودی قدرت را تسلیم کرد، روابط با ایران به طور قابل ملاحظه ای
کاهش یافت اما قطع نشد. این روابط امروز به طور ملموسی قوی و
مستحکم شده است.
عضو دفتر سیاسی حماس در رابطه با نقش سردار شهید قاسم سلیمانی در
حمایت از مساله فلسطین گفت: شهید سلیمانی ایمان راسخ به آزادی
سازی فلسطین داشت و او همیشه آمادگی هرگونه کمک و حمایت در
راستای آزادی فلسطین را داشت.