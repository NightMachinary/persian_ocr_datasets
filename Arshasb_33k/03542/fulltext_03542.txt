3542
ایران و عراق به شهید بهشتی و شورای انقلاب آمده بود. پس از مدتی
رابطه ایران و عراق کاملا تیره شد و دعایی ناگزیر به ترک عراق شد و از
سفارت آمد. به دلیل مشکلات روزنامه «اطلاعات» به دعایی گفتند شما
سرپرست اطلاعات شوید. آقای دعایی به دلیل اینکه سال‌ها بود از
ایران دور بود، گفته بود:«من تیمی ندارم، با چه کسانی باید به آنجا
بروم؟» مرحوم بهشتی گفته بود ما گروهی را همراه با شما می‌فرستیم. در
اوایل اردیبهشت ماه 1359 دکتر بهشتی از ما خواست تا همراه
حجت‌الاسلام دعایی به روزنامه اطلاعات برویم. با وجود اکراهی که
ایشان داشت بالاخره در روز 20 اردیبهشت 1359 حکم سرپرستی
موسسه اطلاعات توسط امام(ره) برای او صادر شد.
مظفر سپس خاطره حضور در منزل حضرت آیت‌الله خامنه‌ای و
گفت‌وگو با ایشان را درباره مسائل مهم کشور، اینگونه بیان کرد: «روز
بعد یعنی (21 اردیبهشت 1359) ما دیداری با حجت‌الاسلام دعایی
داشتیم. با توجه به تشنج‌هایی که در روزنامه وجود داشت، باید بررسی
می‌شد چگونه وارد شویم. حجت‌الاسلام دعایی با توجه به اینکه تازه به
ایران آمده بود و جای مشخصی نداشت، به ما گفت شب به منزل حضرت
آیت‌الله خامنه‌ای برویم. منزل ایشان در آن زمان در خیابان ایران کنار
مدرسه علوی بود. حدودا ساعت هشت شب با دوستانی که قرار بود با
آنان همراه محمود دعایی به «اطلاعات» برویم، به منزل آیت‌الله