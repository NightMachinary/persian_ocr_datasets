19238
شیری درباره پیشنهادات تیم‌های دیگر به بعضی از بازیکنان نساجی و
ضرورت حفظ شاکله تیم برای فصل بعد هم بیان کرد:‌ جذب بازیکن
جدید و حفظ نفرات قبلی شرایط خاص خودش را دارد. این برمی‌گردد به
شرایط باشگاه و لیست نفرات مدنظر سرمربی. امیدوارم این شرایط
طوری پیش برود که باشگاه بتواند بازیکنان فعلی مورد تایید کادر
فنی را حفظ کند و بازیکنان مدنظرش را جذب کند تا برای فصل بعد
بتوانیم تیم خوبی داشته باشیم و در مسابقات بهتر از امسال شرکت کنیم.
او درباره وضعیت خودش هم توضیح داد:‌ من برای فصل بعد با نساجی
قرارداد ندارم. منتظر لیست باشگاه هستیم. من دو سال است که در نساجی
هستم و در سال‌های گذشته، قبل از اینکه به سایپا بروم در نساجی بودم.
وابستگی خاصی به این باشگاه دارم و امیدوارم هر چیزی به صلاح خودم
و باشگاه است رخ بدهد.
شیرین بیان جایگزین خوبی برای داروهای معده است؟
دکتر مریم ناصری در گفت وگو با ایسنا، با اشاره به خواص گیاه شیرین
بیان، اظهار کرد: شیرین بیان از گیاهان لگومینوز و هم خانواده با نخود
و حبوبات است و گل های بنفش رنگ دارد.
وی شیرین بیان را یک گیاه علفی با ریشه و ریزم چوبی دانست و افزود:
قسمت مورد استفاده این گیاه دارویی مربوط به ریشه و ریزم آن است که
به صورت پودر مصرف می شود و داخل ریشه زرد یا قهوه ای رنگ است.