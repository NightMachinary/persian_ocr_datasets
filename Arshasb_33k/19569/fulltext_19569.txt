19569
صنعت گردشگری امروز در یکی از سخت‌ترین شرایط قرار گرفته
است
به گزارش ایسنا، اسحاق جهانگیری در جلسه دیدار وزیر و تعدادی از
مدیران وزارت میراث فرهنگی، گردشگری و صنایع دستی با معاون
اول رییس جمهور که عصر روز گذشته برگزار شد، با اشاره به ویژگی ها و
جاذبه های متعدد گردشگری ایران گفت: ایران از ویژگی های منحصر
به فرد تمدنی و تاریخی برخوردار است و بسیاری از گردشگران جهان
علاقمند هستند از طبیعت، جنگل ها، سواحل و سایر جاذبه های
مذهبی، تاریخی وتمدنی ایران بازدید کنند.
معاون اول رییس جمهور همچنین با اشاره به آثار و پیامدهای شیوع
ویروس کرونا بر صنعت گردشگری خاطرنشان کرد: امروز در دوره
ای خاص از نظر گردشگری قرار گرفته ایم و صنعت گردشگری در یکی از
سخت ترین شرایط قرار گرفته است و توصیه های پزشکی در کشورها
مبنی بر در خانه ماندن و به مسافرت نرفتن باعث شده تا صنعت گردشگری
و فعالان این عرصه دچار آسیب ها و خسارات مالی فراوانی شوند.
جهانگیری با تأکید بر اهمیت توسعه صنعت گردشگری در ایران
تصریح کرد: امروز که کشور با محدودیت درآمدهای ارزی و تحریم
فروش نفت مواجه است، توسعه گردشگری و درآمدهای حاصل از این
صنعت می تواند بخشی از نیازهای ارزی را مرتفع کرده و ضمن ایجاد