7226
بررسی اعتراض هیات تطبیق به مصوبه بلیت الکترونیک
به گزارش ایسنا، اعضای شورای شهر تهران صبح امروز بررسی
اعتراض هیأت تطبیق فرمانداری تهران به مصوبه اصلاحیه نظام
یکپارچه بلیت الکترونیک حمل و نقل عمومی را روی میز بررسی قرار
دادند که محمد علیخانی به عنوان رئیس کمیسیون حمل و نقل شورا
گفت: هیات تطبیق فرمانداری تهران تبصره 12 این مصوبه را مغایر با
ماده 80 قانون شوراها دانست و خواستار اصلاح آن شد.
وی با بیان اینکه تبصره 12 در مورد مبالغ تخفیف اعمال شده بود،
تصریح کرد: صبح امروز با معاونت حمل و نقل مشورت کردیم و به این
جمع بندی رسیدیم که اگر به قوانین فرادست همچون قانون
ایثارگران و قانون حمایت از معلولان استناد کنیم مشکل حل می شود.
چرا که در این قوانین استفاده معلولان، جانبازان و ... از حمل و نقل
رایگان درون شهری تاکید شده و بر اساس قانون اعتبارات مورد نیاز
نیز باید از سوی نهادهای مربوطه تامین شود که پیشنهاد دادیم از
آنجایی که تامین اعتبار بر عهده دستگاه های دولتی است، شهرداری
این تخفیف را لحاظ کرده و به حساب بدهکاری دستگاه ها منظور کند.
به گزارش ایسنا، ابراهیم امینی رئیس کمیسیون حقوقی در مخالفت با
این پیشنهاد گفت: هیات تطبیق باید به صراحت عنوان کند که این
تبصره با کدام قانون مغایرت دارد. نه اینکه به صورت کلی بگوید که با