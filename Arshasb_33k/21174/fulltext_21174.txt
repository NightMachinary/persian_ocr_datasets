21174
وی افزود: در چند ماه گذشته از طرف معاونت فرهنگی و اجتماعی
وزارت و معاونان فرهنگی دانشگاه‌ها برنامه‌های مناسبی از طریق
ارتباطات الکترونیکی و در فضای مجازی انجام‌گرفته است.
وزیر علوم، تحقیقات و فناوری گفت: اجرای این برنامه‌ها نشان از
توانمندی و ظرفیت مناسب و به‌کارگیری فناوری‌های پیشرفته
مراکز آموزش عالی دارد که این قابلیت‌ها را می‌توان در مواردی از
قبیل ارائه آموزش‌های مجازی دروس دانشگاهی، برگزاری
نشست‌های اداری متعدد اعم از نشست‌های روسای دانشگاه‌ها،
معاونان دانشگاه‌ها، برگزاری بزرگداشت شهدای دانشجو و سومین
سوگواره ملی اربعین دانشگاهیان به‌خوبی مشاهده کرد.
غلامی با اشاره به تأثیر مناسب و معنوی برگزاری سوگواره اربعین
دانشگاهیان از طریق مجازی و در زمان مقررشده، بیان کرد: استفاده از
فضای مجازی و ارتباطات الکترونیکی را می‌توان یکی از
دستاوردهای بزرگ آموزش عالی کشور قلمداد کرد که در فضایی
که دانشجویان در دانشگاه حضور ندارند، ارتباط این عزیزان
به‌خوبی و از طریق فضای مجازی، بسیار سریع‌تر و آسان‌تر با
بخش‌های مختلف دانشگاه برقرار می‌شود.
وی خاطرنشان کرد: باید تجربه استفاده از فضای مجازی را قدر بدانیم و
همیشه در کنار برنامه‌های حضوری، از این روش ارتباطی نوین هم