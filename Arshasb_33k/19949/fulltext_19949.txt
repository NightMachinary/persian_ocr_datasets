19949
همدلی و هم افزایی بین تمامی دستگاه های مختلف استان بودیم و نیروی
انتظامی نیز در این زمینه نقش تاثیرگذاری ایفا کرده و هرجا که لازم بود
زنجیره انسانی و انتقال بیماری کرونا قطع شود طرح های مختلفی
توسط ستاد ملی مقابله با کرونا تصویب و توسط نیروی انتظامی و سایر
نیروهای نظامی اجرا شد که هم اکنون نیر بحث منع تردد در محدودیت
های هوشمند در استان توسط عوامل نیروی انتظامی، راهداری و
راهنمای و رانندگی در سراسر استان اجرا می شود.
وی ادامه داد: نیروی انتظامی علاوه بر تامین امنیت، در بحث تامین
سلامت مردم نیز پای کار بوده و هستند و این‌ مهم ‌جای تقدیر و تشکر دارد.
معاون سیاسی استاندار سمنان گفت: در طرح زمستانی علاوه بر مسائل
ترافیکی، به دنبال این هستیم که آمار تصادفات و فوتی‌ها را به حداقل
برسانیم و همچنین تلاش داریم به مردم و مسافرانی که در محورهای
مواصلاتی استان تردد می‌کنند، خدمت بیشتری ارائه و امنیت و
سلامت این عزیزان را تامین کنیم.
وی با تاکید بر اینکه دستگاه های اجرایی، خدماتی و امدادی دخیل در
این طرح اهتمام جدی بر ارائه خدمت مطلوب داشته و همکاری لازم را با
ستاد فرماندهی نیروی انتظامی استان انجام دهند، خاطر نشان کرد:
نیروی انتظامی استان، همواره در کنار مردم بوده و خدمات مطلوب و
شایسته ای را ارائه دادند.