18290
به گزارش ایسنا، داشتن وزن طبیعی برای سلامتی حائز اهمیت است و
سال ها به نظر می رسید که رژیم غذایی کم چربی می تواند بهترین راه برای
کاهش وزن باشد و نتایج مطالعات بسیاری نشان داد که رژیم غذایی کم
چربی معمولا موثر نیست، چرا که در این رژیم های غذایی معمولا
کربوهیدرات های راحت الهضم جایگزین چربی می شوند. رژیم
های غذایی بسیاری برای کمک به کاهش وزن سریع و پایدار پیشنهاد
شده اند، حقیقت این است که هر رژیم غذایی در صورتی موثر خواهد
بود که همراه با کاهش میزان کالری دریافتی باشد.
بر اساس این مطلب که از سوی فدراسیون پزشکی ورزشی در اختیار
خبرنگار ایسنا قرار گرفته است، رژیم های غذایی معمولا از دو طریق اثر
می کنند که شامل توصیه به مصرف غذاهای مفید و پرهیز از مصرف
غذاهای مضر و نیز تغییر رفتار و طرز تفکر درباره غذا (تغییر عادات و
باورها) است.
رژیم غذایی مدیترانه ای چیست؟
بهترین رژیم غذایی برای کاهش وزن آن است که به سلامتی بدن کمک
کند، نه اینکه صرفا باعث کاهش اندازه بدن و کاهش محیط دور شکم
شود. علاوه بر این رژیم غذایی مناسب است که برای مدت زمان
طولانی نیز قابل اجرا باشد؛ به عبارتی دیگر، رژیم غذایی باید انتخاب
های مناسب غذایی را نشان دهد و نیاز به هزینه زیادی نداشته باشد.