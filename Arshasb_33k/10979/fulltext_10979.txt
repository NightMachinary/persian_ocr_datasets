10979
تمرینات تیم نفت آبادان از سر گرفته شد / 3 کرونایی جدید در تیم
پس از مشخص شدن نتیجه تست دوم تیم فوتبال صنعت نفت آبادان و
ابتلای هفت عضو این تیم به ویروس کرونا، با نظر بهنام سراج، سرمربی
تیم تمرینات نفت برای حفظ سلامتی سایر بازیکنان، تعطیل شد تا پس از
انجام تست سوم و مشخص شدن نتیجه آن، در صورت کاهش تعداد
مبتلایان، تمرینات تیم از سر گرفته شود.
به گزارش ایسنا، شب گذشته (هجدهم خردادماه) نتیجه تست سوم
صنعت نفتی‌ها اعلام و مشخص شد که سه نفر به ویروس کرونا مبتلا
شده‌اند. ضمن این‌که از هفت نفر قبلی، شش نفر پس از قرنطینه خانگی و
رعایت نکات بهداشتی، بهبود پیدا کردند. بنابراین در حال حاضر
چهار عضو تیم فوتبال صنعت نفت آبادان به کرونا مبتلا هستند.
باتوجه به کاهش تعداد مبتلایان به این ویروس در تیم نفت آبادان،
تمرینات این تیم از سر گرفته شد.
تمرینات مجازی استقلال در هاله ای از ابهام/ مجیدی همچنان خارج از
کشور
به گزارش ایسنا، با وجود شیوع ویروس کرونا، تمرینات تیم های
لیگ برتر فوتبال به صورت مجازی دنبال شده است و کادر فنی، با
طراحی برنامه های تمرینی مختلف از حال بازیکنان تیم شان با خبر
می‌شوند.