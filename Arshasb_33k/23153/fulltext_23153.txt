23153
مراسم شب‌های قدر در بندرعباس و میناب برگزار نشود
دکتر حسین فرشیدی صبح امروز(23 اردیبهشت ماه) در جمع
خبرنگاران، اظهار کرد: با توجه به افزایش موارد مثبت طی دو هفته اخیر
و آلودگی شدید شهرستان‌های بندرعباس و میناب، توصیه می‌شود
در این دو شهرستان مراسم شب‌های قدر برگزار نشود. وی ادامه داد: در
سایر مناطق استان با رعایت کامل پروتکل‌های بهداشتی شامل
برگزاری مراسم ترجیحاً در فضای باز، استفاده از 25 درصد ظرفیت
مکان برگزاری، برگزاری مراسم کمتر از دو ساعت، رعایت فاصله
ایمن حداقل یک و نیم تا دو متر، عدم توزیع هرگونه مواد خوراکی و
نوشیدنی و نذری، همراه داشتن سجاده، مهر نماز و سایر لوازم شخصی
امکان برگزاری مراسم وجود دارد. رئیس دانشگاه علوم پزشکی
هرمزگان تصریح کرد: توصیه می‌شود از ضابطین بهداشتی کمک
گرفته شود و کارشناسان ناظر شبکه‌های بهداشت برای نظارت بر
رعایت پروتکل‌های بهداشتی و راهنمایی‌های لازم در مکان
برگزاری مراسم حضور داشته باشند. فرشیدی در پایان بیان کرد:
توصیه دیگر این است که مردم به‌ویژه در بندرعباس ترجیحاً به‌طور
مجازی یا از شبکه‌های تلویزیونی این مراسم را به‌طور زنده دنبال
کنند.
مراسم شب‌های قدر در فضای مجازی دنبال شود