25961
بنیاد این هنرمند فقید سخن گفت.
هامون وزیری‌مقدم اظهار کرد: پدرم بارها با اتومبیل شخصی به اروپا
و ایتالیا سفر کرد، اما از سال 1964 تا 1985 در ایران ماند. در سال 1985
سفری به ایتالیا داشتیم که بعد از مدتی پدرم تنهایی به ایران برگشت و در
این سفر ضربه مهلکی به او خورد.
وزیری‌مقدم ادامه داد: پدرم در نیاوران خانه‌ای سه‌طبقه ساخته بود. در
چند هفته‌ای که ما در ایتالیا بودیم همسایه‌ها به داخل خانه آمده و
بسیاری از آثارش را دزدیده و آن دسته از آثاری را که با خود نتوانسته
بودند ببرند، شکسته بودند. 26 سال طول کشید تا پدرم توانست خانه
را پس بگیرد. بعد از آن زندگی ما عوض شد و پدرم تصمیم گرفت برای
همیشه به ایتالیا برود. او نقاشی‌ها و مجسمه‌هایی را که آسیب جدی دیده
بودند به بیابان برد و سوزاند و تمام این اتفاقات ناخوشایند آزارش داد.
او افزود: با این که از دوران کودکی همواره شاهد کار کردن پدرم در
خانه بودیم، اما او دوست نداشت که ما وارد دنیای هنر شویم. شاید به
دلیل سختی‌ها و فراز و فرود زندگی‌اش بود که دوست نداشت ما هم به
صورت حرفه‌ای هنرمند شویم. از این رو من خیلی دیر به اهمیت آثار و
جایگاه او در هنر معاصر ایران پی بردم بردم. شاید اگر خیلی زودتر این
اتفاق افتاده و پدرم به من اجازه داده بود، زودتر می‌توانستیم بنیاد او را
راه‌اندازی کنیم.