24397
من میرزابنویس هستم بگویید چه می‌خواهید تا بنویسم!
علی خودسیانی در گفت‌وگو با ایسنا درباره علت ضعف فیلم‌نامه‌های
سریال‌های تلویزیونی گفت: در این مدتی که در این حرفه کار کردم
یاد گرفته‌ام که به هیچ عنوان ایرادات کار را گردن نویسنده نیندازم
زیرا آن چیزی که در فکر نویسنده است تا به مرحله تصویب و بعد تولید و
تدوین و در نهایت به پخش برسد زمین تا آسمان عوض می‌شود.
خودسیانی با بیان اینکه همه ایرادها به نحوه مدیریت برمی‌گردد،
گفت: تهیه‌کننده‌ها گوش به فرمان هستند چون هدفشان این است که
کار پخش شود. کارگردان هم که فقط کارش را انجام می‌دهد و
حقوقش را می‌گیرد. نویسنده را هم به مرحله‌ای می‌رسانند که دوست
دارد فقط شر آنچه که می‌نویسد از سرش کم شود. در نهایت ملقمه‌ای
درست می‌شود که هیچکس حاضر نیست مسوولیتش را بر عهده بگیرد.
او افزود: طرحی که در ذهن نویسنده است حتی تا وقتی به مرحله نگارش
هم برسد عوض می‌شود. از کارگردان گرفته تا تهیه‌کننده و مشاور،
همه نظر می‌دهند و در فیلمنامه تاثیر می‌گذارند.
این فیلمنامه‌نویس با اشاره به تجربه چندین ساله‌اش در فیلمنامه‌نویسی
عنوان کرد: به عنوان آدمی که 30 سال است در این حرفه کار می‌کنم و
حداقل 10 هزار دقیقه سریال پخش شده دارم، می‌گویم ما نویسنده‌ها
کاری را با شور و شوق شروع می‌کنیم و فکر می‌کنیم کار متفاوت و