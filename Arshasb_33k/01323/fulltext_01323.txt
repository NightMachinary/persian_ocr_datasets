1323
أشتیه: در صورت اجرایی شدن الحاق از مرحله موقت تشکیلات به مرحله
حاکمیت دوفاکتو می‌رویم
به گزارش ایسنا، به نقل از خبرگزاری معا فلسطین، محمد أشتیه، نخست
وزیر فلسطین امروز (سه‌شنبه) در گفت‌وگویی تلویزیونی اظهار
کرد: ما تنها دولتی هستیم که نتوانسته‌ایم دانشجویان خود را در بحران
کرونا از خارج بازگردانیم چراکه فرودگاه نداریم.
نخست وزیر فلسطین گفت: دولت به دلیل لجبازی اشغالگران در
پرداخت خسارات، هرگز پایان ماه جاری میلادی قادر نخواهد بود
حقوق کارمندان را پرداخت کند.
أشتیه افزود: اگر اسرائیل طرح الحاق را اجرا کند، از مرحله موقت
تشکیلات به مرحله حاکمیت دوفاکتو خواهیم رفت و به این ترتیب
بیانیه قانون اساسی ارائه، مجلس موسسان راه‌اندازی و کشور فلسطین
بر اساس مرزهای سال 1967 به پایتختی قدس شرقی تشکیل خواهد
شد.
وی ادامه داد: می‌خواهیم انحصار آمریکا بر نظارت مذاکرات پایان
یابد و کنفرانسی بین‌المللی برای پیشبرد صلح برگزار شود و تشکیلات
خودگردان فلسطین تلاش می‌کند اسرائیل را به سمت عدم اجرای
تصمیم الحاق کرانه سوق دهد.
ائتلاف آمریکا مأموریت‌هایش در عراق را ازسرمی‌گیرد