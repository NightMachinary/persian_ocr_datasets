7122
برخورد با مفسدان اقتصادی تداوم یابد
حجت الاسلام و المسلمین مجتبی میردامادی امروز (جمعه 23
خرداد)، در خطبه های عبادی سیاسی نماز جمعه اصفهان ضمن توصیه
همگان به رعایت تقوای الهی، اظهار کرد: انسان غیر متقی اگر کار خیری
هم انجام دهد چون اساس کارش بر تقوا نیست آن کار خیر، چندان
ارزشی ندارد. در مسجدی که پایه هایش بر تقوا نیست آن مسجد مکان
درستی نیست. مانند مسجد ضرار که پیامبر (ص) دستور دادند آن را
آتش بزنند چون مبنای آن تفرقه افکنی میان مسلمانان بود.
وی افزود: خداوند ما را به عدل توصیه کرده است و خودش مجری عدل
است. افرادی در طول تاریخ مانند صدام و روسای جمهور آمریکا
قاتل هزاران انسان هستند. خداوند متعال می فرماید آیا فکر می کنید ما
مسلمین را با مجرمین یکی می دانیم. قطعا تفاوت است میان انسانی که به
نماز جمعه می آید و مدافع دین خدا است با انسانی که برای دین خدا قدمی
بر نمی دارد.
به گزارش ایسنا، امام جمعه موقت اصفهان تصریح کرد: امیرمومنان
(ع) می فرمایند رحمت خدا آن قدر وسیع است که جهنم هم سرد و
سلامت می شود اما نه برای کفار. بر این اساس سختی هایی که برای شما در
این دنیا به وجود می آید نگرانش نباشید چرا که خداوند در روز قیامت
حمایت شما از دین و انقلاب اسلامی را جبران می کند.