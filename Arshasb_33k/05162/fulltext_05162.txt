5162
آن‌ها هنرمند می‌گوییم، اما در گذشته آن‌ها را «استادکار» یا «استاد»
می‌نامیدند نه هنرمند، انگار در فرهنگ ما واژه استاد معانی و
دلالت‌هایی داشته است بسیار فراتر از واژه هنرمند و استاد عنوانی است
که اکنون به‌حق برای محمدرضا شجریان به کار می‌بریم. البته صدایی
چون صدای استاد شجریان فقط به معدودی از مردم ارزانی شده است، اما
چیزی که گروه اندک‌شمارتری از مردم و به‌ویژه کسانی که به عنوان
هنرمند شناخته می‌شوند، دارند، تلاش و پشتکار و مراقبتی است که
شجریان داشت. کسانی که از نزدیک با او کار کرده‌اند، چه در زمان
زندگی او و چه این روزها، بارها گفته‌اند که او دمی از آموختن باز
نمی‌ایستاد و اگر گوشه‌ای از موسیقی ایرانی را در گوشه‌ای از ایران، نزد
استادی بنام یا خواننده یا نوازنده‌ای گمنام، سراغ می‌گرفت خود را به
آن‌جا می‌رساند تا آن را فرا بگیرد و این کارآموزی را هیچ‌گاه رها
نکرد، حتی زمانی که به استادی شناخته شده بود. من که فقط دو، سه بار از
نزدیک با او دیدار کرده‌ام، همان راحتی و اطمینان و آرامش را در
شخص او می‌دیدم که در آواز او؛ آرامشی که تنها در استادانی می‌توان
یافت که از راه شاگردی کردن به استادی رسیده باشند. در یکی از این
دیدارها، درباره بنان، خواننده‌ای که بسیار مورد ستایش او بود،
می‌گفت: «بنان صدا را ‌می‌ساخت.» من نمی‌دانم که این گفته را چگونه
باید تعبیر کرد. آیا می‌خواست بگوید که بنان بیش از آن‌که به استعداد