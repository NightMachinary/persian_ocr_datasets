26233
دکتر مژگان ثابت تیموری در گفت‌وگو با ایسنا در خصوص سند توسعه
راهبردی گردشگری کشور اظهار کرد: مصوبه هیئت وزیران از
طرف وزارت میراث فرهنگی، گردشگری و صنایع دستی در تاریخ
16 شهریور ماه ابلاغ و برای تمامی دستگاه‌ها و بخش خصوصی نیز
ارسال شد؛ در این مصوبه به استناد بند(الف) قانون برنامه پنج ساله ششم
که تصویب این برنامه را در دستور کار خود داشت، تمامی
دستگاه‌های عنوان شده در این برنامه ملزم شدند تا اجرای این سند
بالادستی توسعه گردشگری کشور را در دستور کار خود قرار دهد.
وی افزود: افق پنج ساله این سند تا سال 1404 بوده و اجرای آن عملا از
1400 آغاز و تا 1404 پایان می‌پذیرد، البته از امسال که این دستور
ابلاغ شده عملیات اجرایی شدن آن نیز در دستور کار قرار گرفته است؛
نکته قابل توجه در این سند چشم‌انداز و بیانیه ماموریت ارزشمند آن
است. منظور بیانیه ماموریت در این سند، بهبود شرایط توسعه
گردشگری جمهوری اسلامی ایران است، به گونه‌ای که به موجب آن
حفظ، تقویت، عرضه هویت فرهنگی و ارزش‌های حاکم در جامعه،
ارتقای آگاهی و فرهنگ‌سازی در زمینه گردشگری، بهبود
رقابت‌پذیری کشور در این حوزه و ارتقای کیفیت تجربه گردشگری
از طریق نوآوری و تنوع محصولات گردشگری، عملیاتی شود.
عضو هیات علمی پژوهشکده گردشگری جهاد دانشگاهی خراسان