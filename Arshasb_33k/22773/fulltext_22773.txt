22773
این متهم افزود: باعث تاسف است که هر طرح، نامه نوشته شده، هر
محصول نفتی و هر محصول تولیدی که در طول عمر کاری خودم انجام
دادم جرم تلقی شده و با سیاه نمایی خدمات کارآفرینی من، خوراکی
برای رسانه‌ها ایجاد می‌کنید.
متهم امامی گفت: جلسه قبل نماینده دادستان گفت بنده وام گرفته‌ام و به
حساب هنرپیشه‌ای ریختم در حالی که با من قرارداد نداشته است حال
می‌خواهم بدانم آیا شما قراردادی از من خواستید که من به شما ندادم؟
همچنین بگویید آن دختر 14 ساله که پول به حساب وی ریخته شده است
کیست؟ این دختر دختر مدیر مالی بنده هستند و من حق دارم به حساب
دیگری پول واریز کنم و این برای من منع قانونی ندارد.
در ادامه متهم خطاب به قاضی گفت: نماینده دادستان به شما دسترسی
دارند، اما من و وکیلم این دسترسی را نداریم.
قاضی به وی گفت: دسترسی شما در جلسه دادگاه است اگر حرف محرمانه
دارید لایحه بدهید. ضمن آنکه آقای قهرمانی نیز هیچ زمانی درباره
پرونده شما به بنده مراجعه نکرده است.
قاضی مسعودی مقام در ادامه جلسه دادگاه بیان داشت: آقای امامی شما
باید از کیفرخواست دفاع کنید؛ اما از قبل از ساعت 9 تا الان که حدود
ساعت 11 است هنوز در خصوص کیفرخواست صحبت نکرده‌اید.
متهم امامی گفت: من در قالب بازرگانی عام، تسهیلات اخذ کردم و هر