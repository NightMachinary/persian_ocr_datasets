1543
شهردار مسکو اندکی پس از اعلام بازگشایی مرزهای کشور توسط
میخائیل میشوستین، نخست وزیر روسیه اظهار کرد
محدودیت‌های قرنطینه در مسکو کاهش می‌یابند و به افرادی که از ماه
مارس برای کار، تحصیل، معالجه و درمان در صدد خروج از شهر یا
کشور بوده‌اند اجازه داده می‌شود تا سفر کنند.
همچنان در روسیه روزانه موارد جدیدی از ابتلا به کرونا گزارش
می‌شود و شمار مبتلایان به کرونا در این کشور به 476 هزار و 658 نفر
رسیده است که سومین کشور جهان از لحاظ تعداد موارد قطعی ابتلا به
کرونا به حساب می‌آید. شمار جان‌باختگان کرونا در سراسر روسیه
نیز نزدیک به 6 هزار تن رسیده است با این حال این آمار قربانیان بسیار
کمتر از کشورهای دیگر است.
دولت روسیه پس از لغو تمام پروازهای بین‌المللی، مرزهای خود را از
30 مارس بست و از شهروندان خواست تا در خانه بمانند و از شیوع هرچه
بیشتر کرونا جلوگیری کنند. پروازهای بین‌المللی در این کشور
هم‌چنان به طور کامل از سر گرفته نشده‌اند اما به زودی در مورد آن
تصمیم‌گیری خواهد شد.
سالن‌های زیبایی، آرایشگاه‌ها و کلینیک‌های پزشکی و دامپزشکی
نیز بازگشایی شده‌اند اما هنوز محدودیت‌هایی در ادامه‌ی فعالیت
رستوران‌ها و کافه‌ها وجود دارد که اواسط ژوئن برداشته می‌شوند.