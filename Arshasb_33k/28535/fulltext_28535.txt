28535
پرسپولیس‌ به دنبال مذاکره با کالدرون
به گزارش ایسنا، پس از صدور رای کمیته تعیین وضعیت بازیکنان و
مربیان فیفا علیه پرسپولیس، مدیران این باشگاه باب مذاکره را با
گابریل کالدرون باز کردند تا بر سر پرداخت مطالبات او به توافق
برسند.
از این رو علی رغبتی که رابطه خوبی هم با کالدرون دارد، مذاکراتی با
این مربی آرژانتینی انجام داده و قرار است در آینده نزدیک این
مذاکرات به صورت حضوری ادامه پیدا کند. از قرار معلوم
پرسپولیسی‌ها به دنبال این هستند که علاوه بر گرفتن تخفیف از
کالدرون، مطالبات او را به صورت قسطی بپردازند.
باشگاه پرسپولیس همچنین از فیفا درخواست کرد که مشروح حکم
صادر شده درباره کالدرون را ارسال کند تا از این طریق زمان بیشتری
برای رسیدگی به این مساله خریده باشد.