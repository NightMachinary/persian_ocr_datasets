2609
ارز 4200 تومانی دارو عملا قطع شده است
ناصر ریاحی در گفت‌وگو با ایسنا، اظهار کرد: با وجود آنکه فعالان
بخش خصوصی بارها از دولت خواسته‌اند، دارو را از شمول ارز 4200
تومانی خارج کند و مابه التفاوت حمایتی را به بیمه بدهد تا بیماران
فشاری را تحمل نکنند، اما همچنان در سال جاری نیز داروها ارز دولتی
دریافت می‌کنند، هرچند به نظر می‌رسد این امر تنها روی کاغذ نهایی
شده است.
وی با اشاره به تزریق بسیار محدود ارز از سوی بانک مرکزی در ماه‌های
گذشته، بیان کرد: ما عملا از دو ماه پیش از عید تاکنون ارز دولتی برای
دارو دریافت نکرده‌ایم و ارز صرفا برای داروهای کمیاب و
اضطراری اختصاص یافته است. در ابتدای اردیبهشت بانک مرکزی
اعلام کرد که برای تخصیص ارز اقدام می‌کند اما این سیاست نیز تغییر
کرد.
عضو اتاق بازرگانی تهران با بیان اینکه تا پایان خرداد باید 500 میلیون
یورو برای مواد اولیه و داروی ساخته شده، ارز تخصیص می‌یافت،
گفت: آمارها نشان می‌دهد که در این مدت تنها 90 میلیون یورو ارز
تخصیص یافته که از این عدد نیز نیمی از آن به دلیل مشکل در جابجایی
عملا به دست واردکنندگان نرسیده است. به نظر می‌رسد سیاست فعلی
تنها تخصیص ارز به داروهای خیلی ضروری و داروهایی است که به