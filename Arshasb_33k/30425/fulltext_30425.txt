30425
ملی در میادین بین المللی است و امیدوارم در نهایت شاهد رشد و پیشرفت
روز افزون کشتی ایران باشیم.
وی درباره وخامت مجدد شیوع کرونا در ایران و برخی اصرارها برای
برگزاری لیگ کشتی، گفت: در حال حاضر تمامی باشگاه‌های ما که
قرار است کشتی‌گیران در آنها تمرین کنند تعطیل شده‌اند. رشته
کشتی جزو سخت‌ترین رشته‌ها به لحاظ میزان برخورد در طول مبارزه
است، بنابراین امکان صدور مجوز برای آغاز رقابت‌های کشتی در
چنین شرایطی بسیار سخت خواهد بود. در کشورهایی مثل ژاپن با
دقت تمامی پروتکل‌های بهداشتی رعایت می‌شود و در چنین
شرایطی توانستند در باشگاه‌ها فعالیت کنند اما ما در ایران چنین
شرایطی نداریم.
کاوه تاکید کرد: از سوی دیگر اگر اتحادیه جهانی در جلسه مرداد ماه
رای به برگزاری رقابت‌های جهانی در آذرماه بدهد، تمام سیستم
کشتی در خدمت تیم‌های ملی خواهد بود و به چیزی غیر از آماده‌سازی
خوب جهت حضور در این مسابقات فکر نمی‌کنیم، بنابراین امکان
اجرای برنامه دیگری در کشتی نخواهد بود.