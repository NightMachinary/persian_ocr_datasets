23567
مجید عسکری زاده صبح امروز(20 خردادماه)، افزود: در این
شرایط بحرانی که با گذشت هر ساعت وضعیت شهر زخم‌خورده
بندرعباس وخیم و وخیم‌تر می‌شود، ادامه‌دار بودن شرایط و عدم
مدیریت صحیح می‌تواند سبب بروز فاجعه‌ای جبران‌ناپذیر شود که
جان هزاران نفر از شهروندان شهر و استان را با خطر بسیار جدی روبه‌رو
می‌کند.
وی تصریح کرد: درحالی‌که مردم استان هرمزگان و شهر بندرعباس
چندان فاصله‌گذاری اجتماعی و فیزیکی را رعایت نمی‌کنند،
مسئولان متولی امر نیز راهکار مناسبی برای کنترل طغیان بیماری
کرونا ندارند و صرفاً به توصیه و هشدار بسنده کرده‌اند و به نظر می‌رسد
کار از دست آن‌ها خارج‌شده است.
عضو شورای اسلامی شهر بندرعباس خاطرنشان کرد: به دلیل
تصمیمات نسنجیده و غیر کارشناسی صورت گرفته و رفع
محدودیت‌های آمدوشد، آمار ابتلای به بیماری کرونا در بازه دو
هفته در شهر بندرعباس چند برابر رشد داشته است و این در حالی است که
اگر این شرایط ادامه پیدا کند امکانات شهر دیگر قادر به پاسخگویی به
این شرایط نیست.
وی ادامه داد: بازگشایی بدون پشتوانه و ناگهانی و عدم اطلاع‌رسانی
مکفی از سوی دانشگاه و وزارت بهداشت سبب شده است تا مردم با فرض