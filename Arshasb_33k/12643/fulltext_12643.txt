12643
قدرت پرداخت تسهیلات افزایش می یابد که این موضوع رسالت
مهم نظام بانکی در شرایط جدید کشور است.
وی توانمند سازی بخش خصوصی آسیب دیده از کرونا در حوزه
صنعت،‌کشاورزی و خدمات را برنامه دولت دانست و گفت: باید
بتوانیم با بهبود فضای کسب و کار مطابق پیش بینی ها شرایطی را فراهم
کنیم تا رشد بخش کشاورزی در سال 99 ادامه یابد و صنایع بزرگ در
بورس و شرکت های عمومی و خصوصی که در تولید کشور و خدمات
نقش دارند به عملکرد مثبت خود ادامه دهند.
جهانگیری با بیان اینکه باید بازار سرمایه روال رو به رشد خود را ادامه
دهد اظهار داشت: همزمان با عرضه سهام شرکت های جدید، شرکت
هایی که هم اکنون در بورس حضور دارند باید سهام شناورشان را
بیشتر کنند. بازار سرمایه یکی از نقاطی است که می تواند در جهت دهی به
نقدینگی کشور سهم بسزایی ایفا کند و مانع از حرکت نقدینگی به سمت
بازارهای دیگر شود.
معاون اول رییس جمهور در ابتدای سخنان خود با تاکید بر اینکه دولت
باید دستاوردهای مثبت خود را مطرح و از آن دفاع کند گفت: در سه
ماهه پایان سال 1398 رشد اقتصادی کشور با نفت و بدون نفت مثبت
بود،‌اشتغال کشور روند خوبی گرفت و بیش از 400 هزار شغل جدید
ایجاد شد و بیکاری در روند کاهنده قرار گرفت.