21914
لبنان قرنطینه را دو هفته دیگر تمدید کرد
به گزارش ایسنا، به نقل از خبرگزاری رویترز، دولت لبنان تصمیم
گرفت به منظور جلوگیری از شیوع کرونا، دو هفته دیگر یعنی تا 26
آوریل قرنطینه را تمدید کند.
لبنان از ماه گذشته وضعیت اضطراری پزشکی اعلام کرده است. اکثر
مشاغل به تعطیلی کشیده شدند و دولت لبنان تنها برای خرید مواد غذایی
یا داروهای ضروری اجازه‌ی تردد به مردم داده است. تمامی
پروازهای کشور لغو شده و تنها پروازهای بازگشت لبنانی‌ها مقدر
است.
با اعمال مقررات آمد و شد شبانه توسط نیروهای امنیتی، مردم از ساعت 7
بعد از ظهر تا 5 صبح مجاز به تردد و خروج از خانه‌هایشان نیستند.
بر اساس آخرین آمار، لبنان تاکنون 582 مورد ابتلا به کرونا و 19 فوتی
داشته است. شیوع این بیماری در لبنان تحت شرایطی رخ داده که این
کشور در حال حاضر درگیر بحران‌های مالی است.
شورای عالی دفاع لبنان، که متشکل از رئیس جمهور و مقامات عالی
امنیتی این کشور است، اوایل روز پنج‌شنبه خواستار تمدید قرنطینه و
اقدامات شدیدتر و سختگیرانه‌تر در خصوص اجرای قوانین و
مقررات عبور و مرور شده بود.
لرستان به نیروهای آموزش‌دیده در حوزه صنعت گردشگری نیاز