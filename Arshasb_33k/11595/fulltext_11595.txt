11595
ادامه می‌دهد و چشمش بین صورتم و الکل‌سنج بالا و پایین می‌رود. فکر
می‌کنم اگر کمی بیشتر سؤال کنم، اتفاق خوبی رخ نخواهد داد. وقتی
در مغازه بعدی را باز می‌کنم، جلوی پایم گالن‌های 20 لیتری را می‌بینم
که فروشنده‌ها پشت آن سنگر گرفته‌اند. پسری که پشت دخل ایستاده،
تأکید می‌کند که خودش الکل‌سنج دارد و زمان خرید جلوی خودم
الکل‌سنج می‌زند. او توضیح می‌دهد که فقط با دستگاه دقیق می‌توان
تفاوت جنس را فهمید: «مثلاً اسید اوریک بریزید داخل الکل و آتش
بزنید...» البته بعید می‌دانم فروشنده‌ای زیر بار این آزمایش‌های
تخصصی برود. او در جواب سؤالم در مورد مارک تجاری الکل
می‌گوید: «الکل را با تانکر می‌آورند و ما توی ظرف‌های مختلف
می‌ریزیم. مارک‌ها متفاوت است و بعضی هم آنالیزش را روی بشکه‌ها
زده‌اند.» از هر طرف که می‌روم، به نام یا برندی نمی‌رسم. نهایت نام
شهرهایی که تولیدکننده الکل هستند به میان می‌آید؛ الکل شیراز،
الکل مهاباد، الکل قزوین، الکل زنجان و... کمی که حرف می‌زنم،
بالاخره رضایت می‌دهد که به یکی از گالن‌هایش الکل‌سنج بزنم.
الکل‌سنج دقیق روی 70 می‌ایستد و فروشنده با غرور می‌گوید: «اگر
بیشتر از 50 لیتر هم خواستی من در خدمتم.» مغازه بعدی اما فروشگاه ژل
دست است. پسر درشت هیکلی پشت دخل نشسته و روی میزش یک ژل
بزرگ ضدعفونی گذاشته که هر چند لحظه به دستش می‌مالد. آنقدر این