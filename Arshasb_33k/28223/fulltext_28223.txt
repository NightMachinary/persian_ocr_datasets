28223
تهران بزرگ رسیدگی به موضوع را در دستور کار خود قرار داده و
متوجه شدند که محل ضبط یکی از این ویدیوها در حوالی شهران و
دیگری در بزرگراه یادگار امام است.
در ادامه هویت این افراد نیز مورد شناسایی قرار گرفته و مشخص شد که
دستگیر شدگان از اشرار و اوباشگران سابقه دار غرب تهران هستند که
درپی اختلافات شخصی با تعدادی ساکنان در آن محل اقدام به عربده
کشی، قدرت نمایی با سلاح سرد و تیراندازی کرده و به سرعت نیز از محل
متواری شده‌اند.
با کسب این اطلاعات مخفیگاه این افراد در خیابان سازمان آب و شهر
پرند مورد شناسایی قرار گرفته و ماموران پلیس امنیت با اخذ نیابت از
مقام قضایی به این محل ها اعزام شده و در عملیاتهای جداگانه آنها را
دستگیر و به مقر انتظامی منتقل کردند. چهار شرور دستگیر شده به مقر
انتظامی منتقل شده و در جریان آن به جرم خود اعتراف کردند.
مرکز اطلاع رسانی پلیس امنیت تهران بزرگ با تایید این خبر اعلام کرد
که برای هر چهار متهم دستگیرشده پرونده ای تشکیل شده و آنان برای
ادامه روند رسیدگی به جرم روانه دادسرا شده‌اند.