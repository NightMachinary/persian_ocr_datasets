29955
اگرچه این فرد اذعان داشت که اگر شواهد مربوط به تقلب در نهایت
کشف شود، می‌تواند برای انتخابات بعدی به کار بیاید.
کمیته ملی جمهوری خواهان اخیرا در اقدامی که بازتاب پایان روند
انتخابات بود، اخراج افرادی را اعلام کرد و کمپین ترامپ هم گفت که
رئیس جمهوری قصد دارد تا کمیته اقدام سیاسی رهبری را تشکیل دهد
که به وی اجازه می‌دهد تا پس از ترک کاخ سفید همچنان در حزب تاثیر
گذار باشد.
تضاد بین آنچه که به صورت عمومی از سوی حامیان ترامپ گفته
می‌شود و آنچه به صورت خصوصی در میان برخی در دولت بیان
می‌شود، یک وضعیت بی ثبات ایجاد کرده که کارشناسان و برخی از
قانونگذاران را نگران می‌کند که این وضعیت باعث تخریب
بلندمدت کشور شود، حتی اگر ترامپ در نهایت به شکستش اذعان
کند.
کریس ویپل، مولف کتابی درباره روسای دفتر کاخ سفید و نویسنده
کتاب روسای جاسوسی درباره سیا می‌گوید: دشمنان ما از غارت
کردن ما دست بر نمی‌دارند چون ترامپ از به رسمیت شناختن یک روند
صلح آمیز امتناع می‌کند. روندهای انتقال حساس هستند و می‌توانند
دوران‌های خطرناکی باشند. فکر نمی‌کنم بتوان بیش از اینها به دونالد
ترامپ اجازه داد تا این روند را ادامه دهد.