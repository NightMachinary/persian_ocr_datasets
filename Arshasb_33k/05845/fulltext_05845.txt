5845
اروج‌پور از پتانسیل‌های صادراتی این ضدعفونی‌کننده خبر داد و
گفت:این محصول موفق به برآورده‌سازی ملزومات
استانداردهای جهانی شده است و قابلیت صادرات نیز دارد که
می‌تواند موجب ورود ارز به کشور نیز شود. در شرایطی که بسیاری از
شرکت‌های تولیدکننده ضدعفونی‌کننده به دلیل محدودیت
دسترسی به الکل با مشکل مواجه بودند، ما موفق به تولید 15 تا 20 تن
ضدعفونی‌کننده نانو شدیم.
به گزارش ستاد نانو، این شرکت با بهره‌گیری و استفاده از دانش و مهارت
نیروهای متخصص، متعهد و مجرب در راستای توسعه و انتقال فناوری
مواد پیشرفته و محصول‌های مبتنی بر فناوری‌های شیمیایی
موردنیاز کشور تاسیس شد. با توجه به اقلیم خشک کشور و کمبود آب
به‌ویژه در زمان شروع طرح، این ایده مطرح شد که بتوان محصول‌های
براق‌کننده بدنه، لاستیک و داشبورد و شوینده داخلی خودرو بدون
استفاده از آب توسعه داده شود. پس از فاز مطالعاتی بر روی
محصول‌های کشورهایی نظیر آلمان، ایالات‌متحده و ایتالیا
نمونه‌های تحقیقاتی تولید شد. در حال حاضر، پنج محصول تولید
انبوه و 19 محصول دیگر وارد فاز نمونه‌سازی شده‌اند.