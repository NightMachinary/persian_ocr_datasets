23506
مرگ و میرهای کرونایی رفسنجان 2.5 تا 3 درصد کمتر از میانگین
کشوری
دکتر علی موسوی صبح امروز 22 آذرماه در نشست خبری اظهار کرد:
موج اول بیماری کرونا در رفسنجان 16 نفر فوتی داشت، در موج دوم
50 نفر جان خود را از دست دادند و در موج سوم تاکنون 154 فوتی
داشتیم که ادامه دارد و موج سوم کووید19 را در شرایط سختی سپری
کردیم.
وی بیان کرد: در حال حاضر 51 نفر با تست قطعی کرونا در بیمارستان
بستری‌اند که 16 نفر در آی سی‌یو و 35 نفر در بخش‌های بستری به‌سر
می‌برند.
موسوی با بیان اینکه در حال حاضر رفسنجان در وضعیت نارنجی
است، یادآور شد: وضعیت نارنجی خطرناک است و اگر رعایت نشود
موج‌های بعدی و خطرناک‌تری در پیش خواهیم داشت لذا نباید عادی
انگاری شود.
رییس بیمارستان علی‌بن ابیطالب (ع) رفسنجان خاطرنشان کرد: از
مردم تقاضا داریم برای کمک به کادر درمان شب یلدا متفاوتی از هر سال
داشته باشند و به هیچ وجه دورهمی نداشته باشند و دورهمی های شب
یلدا نباید باعث شود که شاهد موج بعدی کرونا بعد از شب یلدا باشیم چرا
که اگر مردم دورهمی داشته باشند ممکن است تلفات کرونا بیشتر شود.