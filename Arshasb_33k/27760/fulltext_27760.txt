27760
هنگ کنگ، برنامه فعلی مدارس متوسطه در این منطقه را یک قفس پرنده
بدون سقف توصیف کرد و گفت دولت او به زودی از برنامه‌های جدیدی
در این مدارس رونمایی می‌کند.
وی در مصاحبه‌ای که روزنامه تاکونگ پائو، از روزنامه‌های
طرفدار دولت، امروز منتشر کرد، گفته است: به منظور رسیدگی به
موضوع دروس لیبرال در آینده، ما قطعاً طی سال جاری مسائل را برای
عموم روشن خواهیم کرد.
اظهارات وی احتمالاً موجب ناراحتی آن دسته از هنگ‌کنگی‌هایی
خواهد شد که نگران هستند پکن آزادی‌های آنها را محدود کند و این
امر بار دیگر بر تنش‌های این منطقه دامن بزند.
دولت هنگ‌کنگ با حمایت از پکن، در تصویب لایحه‌ای پا پیش
می‌گذارد که توهین به سرود ملی چین را غیرقانونی می‌شمارد و
چهره‌های طرفدار دولت نیز در حال لابی برای یک قانون ضد فتنه
هستند.
دولت می‌گوید، این لایحه از حمایت‌های فزاینده مخصوصا از سوی
هنگ‌کنگی‌های جوان برای تحقق دموکراسی و استقلال بیشتر از
چین، جلوگیری می‌کند. مخالفان می‌گویند که این قوانین باعث
تقلیل آزادی بیان خواهد شد و تأثیر کمی بر بهبود اختلافات در این
دولتشهر خواهد گذاشت.