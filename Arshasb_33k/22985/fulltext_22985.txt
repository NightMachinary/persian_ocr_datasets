22985
مدیر زنیت: مشکل مالی نداریم که آزمون را بفروشیم
به گزارش ایسنا و به نقل از سایت خبری تیم ناپولی، خاویر ریبالتا مدیر
ورزشی باشگاه زنیت سن‌پترزبورگ درباره فردش سردار آزمون به
ناپولی در زمان نقل و انتقالات گفت: من هم یک سری از این اخبار را در
روزنامه‌ها خواندم. تنها می توانم بگویم که پیشنهادی به دست ما
نرسیده است. سردار آزمون مهاجم کاملی است و با توجه به سنی که در آن
قرار دارد از تجربه بالایی برخوردار است. چه در باشگاه و چه در تیم ملی او
بازیکن کاملی محسوب می شود و هم سرعت دارد و هم قدرت. او
بازیکن مهمی برای ما بوده است و گلهای خوبی نیز به ثمر رسانده است و از
نظر من مهاجم کاملی است.
او در بخش دیگری از سخنان خود گفت: با وجود شیوع کرونا ما مشکل
مالی برای فروش این بازیکن نداریم. خوشبختانه به زودی همه چیز در
شرایط قبلی قرار خواهد گرفت و مشکلات برطرف می شوند. در هر
صورت همانطور که گفتم ما قصد فروش بازیکنان خود از جمله سردار
آزمون را نداریم و هر تیمی بخواهد برای او اقدام کند کار آسانی
ندارد.