4493
خوشحالی به خاطر موفقیت توطئه‌هایش برای عادی‌سازی روابط
می‌رقصد. تصمیم اتحادیه عرب درباره عدم محکومیت توافق
عادی‌سازی روابط دلیلی بر ایجاد یک تحول مهم در منطقه است. بله این
تحول بسیار مهمی برای از بین بردن مسئله فلسطین و فروش مجانی آن
است.
اکنون زمان نوحه سرایی و بیانیه‌های محکومیت و انتقاد کردن و دشنام
دادن کسانی که به عادی‌سازی روابط پرداختند، نیست؛ بلکه زمان
عمل و ضد حمله در سطح مردمی و رسمی برای ایجاد معادله‌های جدید و
بازنگری‌های فراگیر در تمام سیاست‌ها و مواضعی است که مسئله
فلسطین را به این جهنم کشانده است. همچنین زمان مجازات تمام
مسئولان این شکست است.
جمله تکراری که مسئولان فلسطینی در تکرار آن در هر مناسبتی هنر به
خرج می‌دهند، مبنی بر لزوم پایبندی به طرح صلح عربی، باید آن را از
تمام قاموس‌ها حذف کرد چراکه این طرح یک توطئه و آغاز سقوط و
اولین و مهم‌ترین گام برای عادی‌سازی روابط و دور کردن دولت‌های
عربی از مسئولیت‌های اخلاقی و ملی خود در قبال مسئله فلسطین است.
این موضع شرم‌آور و شوک‌برانگیز از سوی اتحادیه عرب و وزرای
خارجه آن تنها پیش‌نویس قطعنامه فلسطین را سرنگون نکرد بلکه کل
رهبری فلسطین را نابود کرد.