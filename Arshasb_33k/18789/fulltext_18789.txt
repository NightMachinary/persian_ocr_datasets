18789
شعار هفته ناجا؛ با هم برای امنیت و سلامت
به گزارش ایسنا سردار محمد شرفی در تشریح جزئیات برنامه های هفته
ناجا سال 99 اظهارکرد: گرامیداشت هفته نیروی انتظامی برابر تقویم
زمانی سنوات گذشته در دهه دوم مهر ماه آغاز می شود این در حالیست
که با عنایت به تلاقی ماه صفر و مراسم اربعین حسینی (ع) با ایام هفته ناجا و
وضعیت حوزه سلامت کشور و شیوع ویروس منحوس کرونا طی
برگزاری جلسات و اخذ تدابیر، شروع هفته ناجا سال 1399 از 27 مهر ماه
تا 2 آبان مورد تایید قرار گرفته است.
اجرای برنامه های هفته ناجا با رعایت پروتکل های بهداشتی
وی با بیان اینکه با توجه به برگزاری هفته ناجا در هفته اول ربیع الاول
امکان اجرای برنامه های متنوعی فراهم است، گفت: بنابراین با توجه به
اجرای پروتکل های بهداشتی و پیشگیری از شیوع ویروس کرونا
کلیه برنامه ها بر اساس ملاحظات بهداشتی لازم طراحی شده است.
جانشین معاون هماهنگ کننده ناجا تصریح کرد: سیاست اصلی بهره
مندی حداکثری از ظرفیت رسانه ها از جمله صدا و سیما و فضای مجازی
در دستور کار قرارگرفته و برنامه ریزی ها و هماهنگی های لازم در
راستای تولیدات هنری، تله فیلم ها و پخش رسانه ای در کلیه حوزه ها به
نحو مطلوبی صورت پذیرفته است.
لزوم توجه به مضمون و اهداف شعار هفته ناجا