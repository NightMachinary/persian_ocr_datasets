27523
وزن و چاقی دانش آموزان کنترل می شود + جزییات اجرای طرح
محمد محسن بیگی در گفت‌وگو با ایسنا، درباره طرح تحولی کنترل
وزن و چاقی دانش‌آموزان توضیحاتی ارائه و اظهار کرد: طرح
کنترل چاقی بر تغذیه سالم و کنترل وزن به ویژه در دورانی که بچه ها
اجبارا باید در خانه بمانند و تحرک کمتری دارند متمرکز است.
وی افزود: بر اساس پیمایش هایی که قبلا وزارت بهداشت انجام داده
حدود 20 درصد بچه ها اضافه وزن و چاقی دارند. البته این آمار مربوط به
شرایط عادی است، اما اکنون که کم تحرکی در شرایط قرنطینه ای پیش
آمده قطعا این آمار تشدید هم شده است.
مدیرکل دفتر سلامت و امور تندرستی وزارت آموزش و پرورش با
تاکید بر ضرورت حساسیت زایی نسبت به موضوع چاقی گفت: چاقی
یکی از فاکتورهای موثر در ابتلا به بسیاری از بیماری ها است و افراد چاق
بیشتر در معرض خطر ابتلا به بیماری های مختلف قرار دارند. چاقی از
فاکتورهای ابتلا به بیماری های قلبی و عروقی و دیابت نیز به شمار می
رود و به همین جهت پرداختن به مقوله زندگی سالم و کنترل وزن یکی
ازمسائل جدی در حوزه تربیت بدنی و سلامت است.
محسن بیگی ادامه داد: طرحی که پیش بینی کرده بودیم در مرحله اول
اینگونه بود که در مدرسه و توسط دبیران تربیت بدنی و مدیران مدرسه
کنترل وزن و غربالگری صورت گیرد و آن دسته از دانش آموزان که