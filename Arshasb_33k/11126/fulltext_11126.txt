11126
توافق با مالکان در خرم‌دره برای بازگشایی معابر ضعیف است
حجت محمدی ظهر امروز (21 آبان‌ماه) در جلسه کمیته حفاری
شهرستان خرم‌دره با انتقاد از افزایش تردد ماشین‌های تک‌سرنشین در
خرم‌دره به ویژه در هنگام عصر، اظهار کرد: متاسفانه عده‌ای از
شهروندان به علت ترس از کرونا استفاده از ماشین‌های تک‌سرنشین را
جایگزین پیاده‌روی در معابر و خیابان‌های اصلی خرم‌دره کرده‌اند و
این امر در حالی است که زنگ خطر کرونا هر روز شدیدتر از روزهای
قبل به گوش می‌رسد.
وی با تاکید بر ضرورت تسریع در روند بازگشایی برخی از معابر و
کوچه‌ها در خرم‌دره، یادآور شد: متاسفانه توافقات با مالکان برای
بازگشایی‌ها در این شهرستان ضعیف است‌.
این مسئول با اشاره به اینکه متاسفانه برخی از افراد مخل نظم و امنیت در این
شهرستان شده‌اند، ادامه داد: برخی از خانه‌ها در شهر خرم‌دره در جای
نامناسب ساخته شده و در طرح‌های بازگشایی قرار دارداما متاسفانه
مالکان همکاری لازم را با شهرداری برای بازگشایی ندارند.
و با بیان اینکه برخی از این خانه‌ها معابر و کوچه‌ها را به نقاط حادثه‌خیز
تبدیل کرده و جان شهروندان را تهدید می‌کند، گفت: اگر مذاکرات
برای توافق با مالکان به نتیجه نرسید شهرداری باید از ظرفیت دستگاه
قضا در این حوزه استفاده کند.