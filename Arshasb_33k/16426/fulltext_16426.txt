16426
رفع مشکل اشتغال جامعه ایثارگری دغدغه اصلی بنیاد شهید ایلام است
به گزارش ایسنا،ر اسدالله تولیده در نشست با طالب صادقیان شهردار
ایلامضمن گرامی‌داشت یاد و خاطره شهدا، نتایج این نشست را
مطلوب ارزیابی کرد و توضیح داد: در این نشست مهمترین مسائل و
مشکلات خانواده‌های معظم شهدا و ایثارگران، جهت دریافت
خدمات شهری مورد بررسی قرار گرفت و در خصوص راهکارهای
لازم جهت تسهیل در ارائه خدمات به این قشر عزیز گفتگو شد.
مدیرکل بنیاد ایلام با تاکید بر ضرورت تسهیل در ارائه خدمات به جامعه
شاهد و ایثارگر، گفت: تسهیل در امور و ارائه خدمات به خانواده‌های
معظم شهدا و ایثارگرانی که با ایثار و از خود گذشتگی، هستی و مهمترین
سرمایه‌های خود را در راه اسلام، انقلاب و کشور وقف کرده‌اند، مایه
افتخار مسئولان نظام است.
وی با اشاره به اینکه بررسی وضعیت ایثارگران شاغل در شهرداری
ایلام نیز یکی دیگر از موضوعات مطرح شده در این نشست بود، افزود: با
توجه به اینکه رفع مشکل اشتغال جامعه ایثارگری استان، دغدغه اصلی
بنیاد ایلاماست، در این نشست در خصوص احداث بازارچه
ایثارگران، اختصاص و واگذاری 20 درصد از مراکز و غرفه‌های
تجاری سطح شهر به متقاضیان شاهد و ایثارگر و حمایت از کسب و کار
آنها بحث و تبادل نظر شد.