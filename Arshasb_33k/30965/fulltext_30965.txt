30965
دانیال کهریزی در گفت و گو با ایسنا، با توصیه به عدم استفاده از بذور
خودمصرفی از سوی کشاورزان، گفت: استفاده از بذور تولیدی به
دلیل نداشتن یکنواختی و خلوص به هیچ عنوان توصیه نمی شود.
وی تاکید کرد: احتمال وجود علف‌های هرز در بذور خودمصرفی
دور از انتظار نیست، ضمن اینکه ممکن است به دلیل ضدعفونی نشدن
درست حتی جوانه زنی گیاه هم با مشکل مواجه شود و گیاهچه در خاک از
بین برود.
نایب رئیس انجمن بذر ادامه داد: افت عملکرد، حساسیت گیاه در برابر
آفات و امراض و ازدیاد علف های هرز از دیگر معایب استفاده از بذور
تولیدی در مزارع است.
وی در ادامه با بیان اینکه استفاده از بذور خودمصرفی برای گیاهان
هیبرید به هیچ عنوان امکان پذیر نیست، گفت: بذور گیاهان هیبرید
مثل کلزا، چغندرقند، ذرت، گوجه، بادمجان، خیار و ... یکبار
مصرف هستند و استفاده از بذور خودمصرفی در کشت این نوع
محصولات عملکرد محصول را شدیدا تحت تاثیر قرار خواهد داد.
استاد تمام دانشکده کشاورزی دانشگاه رازی کرمانشاه تصریح
کرد: بذور هیبرید عمدتا وارداتی بوده و در کشور تنها مختصری
روی تولید بذور هیبرید ذرت کار شده است.
کهریزی در پایان با توصیه به استفاده کشاورزان از بذور گواهی شده،