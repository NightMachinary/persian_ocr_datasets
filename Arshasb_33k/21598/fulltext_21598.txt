21598
قرائت غیرحضوری کنتورهای گاز در چهارمحال و بختیاری
سیامک حیدری در گفت‌وگو با ایسنا با بیان اینکه به منظور جلوگیری از
شیوع کرونا ویروس قرائت غیرحضوری کنتورهای گاز در سطح
چهارمحال و بختیاری در حال انجام است، اظهار کرد: مشترکان
می‌توانند کارکرد کنتور و شماره اشتراک خود را با سامانه
1000194 به صورت تلفنی به شرکت گاز اعلام کنند، براساس
اطلاعات اعلامی از سوی مشترکان قبضی به صورت علی‌الحساب
برای مشترکان صادر می‌شود.
مدیرعامل شرکت گاز چهارمحال و بختیاری افزود: باتوجه به تصمیم
شرکت ملی گاز ایران زمان دوره سرد در استان‌ها یک‌ماه افزایش پیدا
کرد، در استان هزینه گاز مصرفی مشترکان در دوره سرد تا 15
اردیبهشت سال‌جاری با هزینه ماه‌های سرد حساب می‌شود، این مسئله
موجب کاهش هزینه‌های برای خانوارها شده است.
وی تأکید کرد: باتوجه به شرایط اقتصادی کشور و تعطیلی برخی از
مشاغل به علت شیوع کرونا ویروس برای رعایت حال شهروندان،
اصناف و واحدهای تولیدی که در این شرایط دچار آسیب شده‌اند،
گاز مشترکان به علت بدهی قطع نمی‌شود و برای پرداخت قبوض یک
فرصت برای مشترکان تعیین شده است، اما مشترکانی که توان
پرداخت دارند باید قبوض خود را پرداخت کنند.