25803
که شما اشاره‌کرده‌اید ؛ 500 موردش را ما به تعزیرات اعلام کردیم که
در صلاحیت سازمان تعزیرات بوده و 1408 مورد هم به دادستانی
تهران منعکس کردیم که پیگیری بکنند.
وی ادامه داد: تعدادی از آن‌ها در همین فاصله تعهداتشان را ایفا کردند؛
تعدادی دیگر از این‌ها بخش کمی از تعهداتشان را ایفا کردند؛ تعدادی
ممکن است 80 درصد تعهداتشان را ایفا کرده باشند یک درصد مانده
باشد یا ده درصد مانده باشد؛ بعضی از این‌ها در ایفای تعهداتشان
مشکلاتی دارند و به دلیل تحریم‌ها و عدم انتقال ارز متوقف‌شده است؛
این‌ها قرار شد که درواقع تفکیک بشود و با آن‌هایی که ً تعمداً و بدون
هیچ توجیه و دلیلی ایفا نکردند برخورد قانونی صورت گیرد.
پیگیری سیاست‌های ابلاغی مقام معظم رهبری در حوزه جمعیت
رئیس سازمان بازرسی کل کشور در خصوص سیاست‌های ابلاغی
مقام معظم رهبری در حوزه جمعیت، گفت: مقوله جمعیت واقعاً از
موضوعات بسیار مهم و مورد تأکید مقام معظم رهبری و مسئولان عالی
کشور است؛ بعضاً ما متوجه شدیم که اقداماتی برخلاف سیاست‌های
کلی جمعیت دارد اتفاق می‌افتد؛ با پیگیری‌هایی که صورت گرفت و
البته همکاری مناسب وزارت بهداشت و درمان، مخصوصاً شخص
وزیر، دستورالعمل غربالگری سندرم داون اصلاح شد و رویه توزیع
رایگان اقلام پیشگیری از بارداری نیز اصلاح شد.