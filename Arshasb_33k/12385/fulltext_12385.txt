12385
برخورد با آنها صورت می گیرد و دادستانی آمادگی کامل دارد که
برای سلامت شهروندان شبانه روز فعالیت کنند.
وی تاکید کرد: البته ابتدا باید مسئولیت به شهروندان تفهیم شود که این
کار باید توسط تیم مشترک بهداشت و پلیس انجام شود و در صورت
تکرار تخلف جریمه و برخورد انجام شود.
به گزارش ایسنا، در ادامه این جلسه صادقی رئیس صنعت و معدن و
تجارت استان تهران نیز با تاکید بر رعایت پروتکلهای بهداشتی در
واحدهای تجاری و صنعتی و معدنی گفت: تلاش لازم صورت گرفته تا
تمامی واحدها در سطح مناسب رعایت پروتکل ها را مد نظر قرار دهند و
خوشبختانه میزان آلودگی در سطح نیروهای این واحدها بسیار اندک
است و جای نگرانی وجود ندارد. در ارتباط با واحدهای صنفی عمده
صنوفی که احتمال شیوع در آنها بالا بوده همانند تالارهای پذیرایی
تعطیل شدند و بر سایر واحدها نیز نظارتهای جدی اعمال می شود.
وی گفت: ظرفیت تولید ماسک به روش صنعتی حتی بیشتر از نیاز استان
است و به روش کارگاهی نیز با رعایت همه استانداردها تولید ماسک
دنبال میشود. لذا درحوزه تولید ماسک با مشکلی مواجه نیستیم و در حال
حاضر نیز ماسک باید با قیمت هزار و 500 تومان در سطح شهر عرضه
شود.عرضه بالاتر از این قیمت قطعا با برخورد قضایی روبرو خواهد
شد.