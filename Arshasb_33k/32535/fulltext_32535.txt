32535
تعداد موارد ابتلا و بستری به تدریج رو به کاهش رفته و در هفته اول
خردادماه به کمترین میزان خود از زمان شیوع بیماری رسید. اما
متاسفانه علیرغم توصیه‌های اکید بهداشتی، از نیمه خرداد ماه نمودار
ابتلا و بستری در این استان مجددا روند صعودی گرفت؛ به طوری که
شاهد رشد 25 درصدی موارد ابتلا و بستری در استان اصفهان طی شش
هفته گذشته هستیم.
وی ادامه داد: اگرچه به نظر می‌رسد توجه بیشتر به رعایت پروتکل‌ها و
افزایش میزان استفاده از ماسک توسط مردم اصفهان موجب شده شیب
صعودی موارد ابتلا و بستری طی روزهای اخیر تا حدی مهار شود، اما
هنوز ممارست و پایبندی بیشتر به رعایت پروتکل ها در این استان
ضروری است.
به گفته سخنگوی وزارت بهداشت، در حال حاضر 11 شهرستان در
استان اصفهان در وضعیت قرمز و پنج شهرستان در وضعیت هشدار
بیماری قرار دارند و در شهرستان‌های پرجمعیت و پرتردد این استان
مانند شهرستان‌های اصفهان، خمینی شهر، شهرضا، مبارکه، شاهین
شهر و ... وضعیت بیماری حساس‌تر و شکننده‌تر است.
وی با اشاره به معرفی اماکن متخلف در رعایت پروتکل‌ها به مراجع
قضایی و از جمله اماکن تهیه و توزیع غذا، گفت: طی هفته گذشته 54
مورد از اماکن متخلف پملب شدند.