25406
نظارت افسران سلامت بر تیم‌های ورزشی
به گزارش ایسنا و به نقل از پایگاه خبری اداره کل ورزش و جوانان
خراسان رضوی، سیدرضا گلدوزیان اظهار کرد: به منظور پیشگیری
از شیوع ویروس کرونا در بین ورزشکاران، هفت نفر به عنوان افسران
سلامت بر فعالیت‌ تیم‌های لیگ برتر استان نظارت دارند.
رئیس هیئت پزشکی ورزشی خراسان ‌رضوی افزود: افسران در کنار
تمام تیم‌های لیگ برتری استان حضور دارند و بر نحوه تمرین تیم‌ها و
رعایت پروتکل‌های بهداشتی نظارت می‌کنند.
وی ادامه داد: همچنین تست‌های غربالگری نیز به صورت مستمر توسط
این افسران سلامت انجام می‌شود.
گلدوزیان با تاکید بر این که رعایت نکردن اصول بهداشتی منجر به
بازگشت محدودیت‌های گذشته خواهد شد ، تصریح کرد: نظارت بر
باشگاه‌های ورزشی نیز در راستای رعایت پروتکل‌های بهداشتی به
صورت مستمر ادامه دارد و تشدید نیز شده‌ است.
نظارت بر اجرای محدودیت‌های کرونایی در آذربایجان شرقی
افزایش می‌یابد
علیار راستگو در جلسه کمیته نظارت ستاد استانی مدیریت و مقابله با
بیماری کرونا، با بیان این‌که بیماری کرونا به هیچ کس رحم نمی‌کند،
افزود: با همراهی و مشارکت هرچه بیشتر مردم در رعایت