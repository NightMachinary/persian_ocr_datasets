31101
کشف جسد تکه تکه شده یک مرد در شیراز
سرهنگ کاووس محمدی یکشنبه 23 شهریور در خصوص انتشار
خبری مبنی بر کشف جسد چند کودک درون یک کوله‌پشتی، گفت: بعد
از انتشار این خبر در فضای مجازی، ماموران کلانتری 14 بلوار مدرس
و کارآگاهان آگاهی به محل اعزام شدند.
به گزارش ایسنا به نقل از پلیس فارس، محمدی گفت: ماموران بعد از
بررسی کوله پشتی، با جسد تکه تکه شده یک مرد مواجه شدند و در
تحقیقات اولیه مشخص شد که جسد مربوط به یک مرد حدود 40 ساله
است.
او با بیان اینکه با هماهنگی مقام قضائی، جسد مکشوفه برای تشخیص
هویت و علت تامه فوت، به پزشک قانونی انتقال داده شده است، لزوم بی
توجهی شهروندان به شایعات را یادآور شد.
معاون اجتماعی فرماندهی انتظامی استان فارس تاکید کرد که منابع
رسمی انتشار اخبار، به عنوان مرجع اطلاع از رویدادها باشد و گفت:
پلیس با کسانیکه اخلال در امنیت را با نشر شایعات هدف قرار داده‌اند، به
شکل قانونی و قاطعانه برخورد می‌کند.