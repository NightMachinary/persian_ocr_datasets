9023
صنایع‌دستی 
مهدی جمال مدیرکل میراث‌فرهنگی، گردشگری و صنایع‌دستی
استان سمنان 20 خرداد همزمان با روز صنایع دستی در بازدید از
کارگاه‌های هنرمندان صنایع دستی شهرستان سمنان با تبریک فرا
رسیدن روز جهانی صنایع دستی، گفت: صنایع‌دستی زمینه ساز
رونق تولید و رشد اقتصاد درون زا و مصداق بارز اقتصاد مقاومتی است.
وی با تاکید بر ساماندهی تولید و فروش صنایع‌دستی، خواستار
همکاری سازمان صنعت، معدن و تجارت در زمینه نظارت بر
فروشندگان صنایع‌دستی شد و خاطرنشان کرد: باید محصولات
هنرمندان بدون افزایش قیمت غیر واقعی به دست مردم برسد.
جمال با تاکید بر اهمیت برندسازی و خلاقیت در حوزه صنایع‌دستی،
گفت: بسته‌بندی صنایع‌دستی از اهمیت بالایی برخوردار است و
منجر به برند سازی و افزایش فروش تولیدات می‌شود.
این مدیر اجرایی خواستار برگزاری دوره‌های آموزشی بسته‌بندی
صنایع‌دستی با استفاده از تجربیات هنرمندان با سابقه فعالیت در این
زمینه شد.
مدیر کل میراث‌فرهنگی، گردشگری و صنایع‌دستی استان سمنان
آموزش را از ارکان مهم رونق صنایع‌دستی برشمرد و افزود: توجه به
آموزش هنرمندان و علاقمندان و آشناسازی مردم با تولیدات