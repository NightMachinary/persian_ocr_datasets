18260
سندرز: حمایت آمریکا از جنگ عربستان در یمن پایان یابد
به گزارش ایسنا، به نقل از المیادین، برنی سندرز، سناتور دموکرات
آمریکا در توییتی نوشت: مردمی که در یمن رنج می‌کشند، به
بمب‌های بیشتر نیاز ندارند بلکه نیازمند غذا، حمایت درمانی و
کارهای بیشتری هستند.
وی تاکید کرد که حمایت آمریکا از این جنگ بدون مجوز و مغایر با
قانون اساسی و فاجعه بار که عربستان هدایت آن را در یمن برعهده دارد،
باید پایان یابد.
سندرز بارها از حمایت آمریکا از جنگ علیه یمن و نزدیک بودن دونالد
ترامپ، رئیس جمهوری آمریکا به محمد بن سلمان، ولیعهد عربستان با
وجود نقض‌های حقوق بشری وی انتقاد کرده است.
پیشتر نیز رو خانا، عضو مجلس نمایندگان آمریکا از حزب دموکرات
بلافاصله بعد از اعلام پیروزی جو بایدن در انتخابات، اعلام کرد که
کشورش حمایت مالی از جنگ عربستان در یمن متوقف خواهد کرد.
سندرز: ماسک زدن ترامپ دیرهنگام است
به گزارش ایسنا، سناتور برنی سندرز که از منتقدان سرسخت دونالد
ترامپ است، در پیامی با اشاره به اینکه رئیس‌جمهوری آمریکا در
نهایت در ملاعام از ماسک استفاده کرد، نوشت: ترامپ در نهایت ماسک
زد. اقدامی که دیرهنگام انجام شد.