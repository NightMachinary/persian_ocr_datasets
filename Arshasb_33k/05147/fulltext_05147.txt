5147
این مقام صنفی، سرویس دهی نامرتب و نامنظم را باعث کاهش آمار
مسافران دانست و ادامه داد: آمار مسافران اتوبوس ها از ماهیانه 650
هزار نفر به 500 هزار نفر رسیده، از سوی دیگر افزایش فعالیت تاکسی
های اینترنتی و استفاده از وسایل نقلیه شخصی و در نتیجه افزایش ترافیک
شهر در سال های اخیر نتیجه همین مشکلات بوده است.
نارضایتی مسافر، راننده و بخش خصوصی
وی کاهش 30 درصدی تعداد مسافران و افزایش نارضایتی مسافران
را نتیجه ساختارهای نادرست در شرکت واحد اتوبوسرانی
شهرداری اصفهان بیان کرد و گفت: با توجه به افزایش جمعیت، باید هر
ساله تعدادی اتوبوس به ناوگان اضافه شود، یعنی اگر در سال 90 تعداد
اتوبوس های فعال در شهر 800 دستگاه بوده اکنون باید به 900 دستگاه
برسد، در حالی که این آمار برعکس است و از 850 اتوبوس در سال 97 به
650 دستگاه در سال 98 رسیده و بقیه اتوبوس ها نیز از رده خارج شدند،
بدون این که جایگزینی برای آنها خریداری شود.
رئیسی با اشاره به نارضایتی مسافر، راننده و بخش خصوصی از شرایط
کنونی خدمات رسانی شرکت اتوبوسرانی اصفهان، افزود: یکی از
دلایل این نارضایتی، ضعف مدیریت است.
وی ادعا کرد: شهردار اصفهان در نشست های خبری خود در روزهای
پایانی سال گذشته اعلام کرد که هیچ گونه بدهی به شرکت ها، سازمان