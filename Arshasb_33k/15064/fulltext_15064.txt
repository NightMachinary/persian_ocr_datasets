15064
دبیرکل کانون کارگزاران بورس اوراق بهادار ادامه داد: برخی از
کارگزاران فروش هم انجام دادند اما نتوانستند گزارش را از
سپرده‌گذاری درمورد این‌که فروش به چه نحوی توزیع و بین
مشتریان تقسیم می‌شود را دریافت کنند. بنابراین نمی‌توانند در
حساب مشتری نشان دهند که چه تعداد سهم فروخته شده است.
میرصانعی با تاکید بر اینکه به دلیل فشاری که برای راه‌اندازی سامانه
وجود داشت، نقایصی وجود دارد، اظهار کرد: اما نقایص و ابهامات
درحال برطرف شدن است. سرویس‌ها تقویت می شوند و کم کم روی
روال معمول خواهند افتاد. بدیهی است که این پروسه یک تا دو هفته اول
طولانی‌تر باشد و نقایص کوچک داشته باشد اما جای نگرانی نیست.
وی ادامه داد: درواقع برخی کارگزاری‌ها سفارشات را فروختند و
برخی منتظر هماهنگی با ناظر برای فروش هستند. ممکن است
کارگزاری هایی که فروش را انجام داده‌اند، سرویس را از سپرده
گذاری نگرفته باشند که بتوانند در حساب مشتری نمایش دهند و
وجوه را به حساب مشتری واریز کنند. در این شرایط مشتری گمان
می‌کند اقدامی صورت نگرفته، درحالی که گرفته و درحال انجام است
اما به دلیل مشکلات مذکور پروسه‌اش طولانی تر است.
دلیل استعفای نایب رییس بانوان دوچرخه سواری؛ مسوول بودم اما
اختیاری نداشتم