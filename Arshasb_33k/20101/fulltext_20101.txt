20101
در حال حاضر اکثر مردم، دستورالعمل‌های بهداشتی را رعایت
کرده‌اند و بخشی از مردم رعایت نمی‌کنند. تعدادی محکوم به رعایت
و در خانه ماندن شده‌اند اما تعدادی بی‌محابا سلامتی خود و دیگران را به
خطر می‌اندازند. به خطر انداختن سلامت دیگران جرم است و باید
تکلیف این تعداد کم، روشن شود.
وی که شب گذشته در یک برنامه تلویزیونی صحبت می‌کرد، تصریح
کرد: ظرفیت تمام بیمارستان‌ها به سمت پذیرش بیماران کرونا رفته
است و شاید بسیاری از بیماران دیگر، آن گونه که باید و شاید خدمات
نمی‌گیرند یا می‌ترسند به بیمارستان مراجعه کنند.
سخنگوی ستاد مدیریت کرونا در خوزستان افزود: باید تکلیف
افرادی که پروتکل‌های بهداشتی را رعایت نمی‌کنند، مشخص
شود. بارها گفته‌ایم اگر 99 درصد مردم رعایت کنند اما یک درصد
رعایت نکنند، کارها بدون فایده خواهد بود.
وی در بخش دیگر صحبت خود گفت: اصناف به دو گروه کم‌خطر و
پرخطر تقسیم شده‌اند. اصناف کم‌خطر در حال امرار معاش هستند و
پروتکل‌های بهداشتی را رعایت می‌کنند اما همچنان به تعدادی از
اصناف پرخطر اجازه فعالیت داده نشده و تا زمانی که شرایط این گونه
باشد، اجازه فعالیت داده نخواهد شد.
نجاتی در خصوص فعالیت مهدکودک‌ها نیز بیان کرد: یکی از اقشار