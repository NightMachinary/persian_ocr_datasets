15440
برخی دولت‌های غربی در موضوع حقوق بشر، گفت: اشک تمساح
ریختن برای حمایت از چند مجرم که طی یک فرآیند قانونی محکوم به
مجازات شده‌اند از یکسو و حمایت و پشتیبانی از رژیم‌های
خونخوارترین رژیم‌ها از جمله صهیونیست‌ها و سعودی‌ها که
مسؤول کشتار هزاران انسان بی‌گناه در فلسطین و یمن با انواع و اقسام
ابزار تسلیحات و تجهیزات پیشرفته نظامی هستند از سوی دیگر،
بی‌صداقتی و رویکرد مزورانه این کشورها در حمایت از حقوق بشر را
اثبات می‌کند. باقری کنی افزود: از کشورهای غربی پشتیبان
رژیم‌های صهیونیستی و سعودی می‌خواهیم در سیاست‌های حقوق
بشری خود قدری هم حقوق بشر را مدنظر قرار دهند و همیشه منافع
نامشروع خود را ملاک برخورد با انسان‌ها قرار ندهند.
معاون امور بین‌الملل قوه قضائیه در بیان تفاوت نگاه حقوق بشری
غربی‌ها و جمهوری اسلامی ایران تصریح کرد: نگاه و رویکرد حقوق
بشری کشورهای غربی برخاسته از سیاست‌های آنها است، چرا که
سیاست‌های آنها است که جهت رویکرد حقوق بشر آنها را تعیین
می‌کند؛ اما مبانی حقوق بشری‌ جمهوری اسلامی، تعیین کننده
سیاست‌های کشور است و در این راستا علیرغم فشارهای همین
کشورهای مدعی حقوق بشر، با افتخار از ملت‌های مظلوم از جمله
فلسطین و یمن حمایت می‌کند.