21631
رییس دانشگاه علوم پزشکی کرمانشاه یادآور شد: متاسفانه 60
درصد قربانیان کرونا در مهر ماه مردان هستند و این امر می طلبد که
مردان بیش از پیش رعایت پروتکل های بهداشتی را جدی بگیرند.
مرادی در ادامه با بیان اینکه هم اکنون 576 نفر در مراکز درمانی استان
بستری هستند، گفت: این تعداد نسبت به پیک موج قبلی کرونا، حدود
23 درصد افزایش دارد که خود گویای وضعیت وخیم کرونا در استان
است.
وی افزود: در مهرماه در برخی روزها تعداد بستری ها به حدود 150 نفر
رسیده و مردم باید بدانند که کرونا با کسی شوخی ندارد و نفر بعدی می
تواند خود آنها باشند.
مرادی خاطرنشان کرد: تنها در مهرماه امسال 2486 نفر بستری شدند و
میانگین بستری روزانه در این ماه 113 نفر بوده است.
رییس دانشگاه علوم پزشکی کرمانشاه تاکید کرد: بارها و بارها گفته
ایم و بازهم تکرار می کنیم که کرونا با کسی شوخی ندارد و این آمار نشان
می‌دهد این بیماری می تواند بسیار خطرناک باشد و هرکس باید احتمال
بدهد که قربانی بعدی کرونا ممکن است خود او باشد.
وی افزود: تنها راه مقابله با کرونا پیشگیری است و بس، برای همین از
مردم می خواهیم پروتکل های بهداشتی را جدی گرفته و حتما از ماسک
استفاده کنند.