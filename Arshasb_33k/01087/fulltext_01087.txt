1087
آموزش و مهارتی که قدرت انعطاف دهد مورد نیاز است
علی اوسط هاشمی در جلسه شورای مهارت لرستان که امروز 19
شهریورماه برگزار شد، با بیان اینکه جهان آینده دنیای مهارت است،
اظهار کرد: امروز با شیوع بیماری کرونا تغییر و تحول،
اجتناب‌ناپذیر است و تجارت الکترونیک خود را نمایان می‌کند که
در کشور ما این موضوع با بیماری کووید 19 تجربه شده است.
وی با اشاره به اینکه امروزه تجارت الکترونیک با بزرگ‌ترین
شرکت‌های صنعتی در جهان رقابت می‌کند، تصریح کرد: در حال
حاضر در کشور ما اسنپ تجربه موفقی داشته است و فرهنگی نو ایجاد
کرده است.
رئیس سازمان فنی و حرفه‌ای کشور خاطرنشان کرد: اکنون 85
درصد مردم از وسایل هوشمند استفاده می‌کنند و آینده متعلق به وسایل
هوشمند است.
هاشمی با تأکید بر اینکه مردم برای بهره‌وری از وسایل هوشمندی
نیازمند کسب مهارت هستند عنوان کرد: امروز سخن از آموزشی است
که قدرت تغییر و تحول داشته باشد و توانایی استفاده از داشته‌ها در مسیر
دانش و مهارت برای رسیدن به وضعیت بهتر و پیشگیری از خروج از
مدار کار داشته باشیم.
وی اضافه کرد: در جامعه امروزی مهارت فقط فن نیست و به معنای عام هم