19945
وی افزود: منتهی باید دید بار مالی این طرح را چگونه می‌خواهند
پیش‌بینی کنند، چراکه با توجه به کسری بودجه‌ای که دولت دارد باید
نمایندگان راهی پیدا کنند تا طرح مغایر با اصل 75 قانون اساسی
نباشد. بنابراین در خصوص طرح دسترسی دانش آموزان به تبلت و
گوشی هوشمند نمایندگان باید با دولت مذاکره کنند تا دولت با آن
موافقت و به مجلس لایحه دهد.
این عضو سابق کمیسیون آموزش و تحقیقات مجلس شورای اسلامی،
ادامه داد: دولت از منابعی که در اختیار دارد می‌تواند ردیف بودجه‌ای
برای این طرح در نظر گیرد. برای مثال نهاد ریاست جمهوری دارای
بودجه مشخصی است که یک ردیف از بودجه این نهاد به منظور کمک به
اشخاص حقیقی و حقوقی است؛یا از محل دریافت مالیات‌ها بودجه
مورد نیاز طرح را تأمین کنند.
ابطحی گفت: معتقدم تأمین مالی طرح از طریق مالیات دخانیات عملی
است و می‌توان از محل فروش سیگار اعتبار مورد نیاز طرح را تأمین کرد
و طبق بودجه مصوب باید بخشی از این مالیات‌ها به آموزش و پرورش
اختصاص یابد. اگر کاری را رئیس سازمان برنامه و بودجه بخواهد
انجام دهد، انجام می‌دهد و امیدواریم دولت با این طرح نمایندگان
مجلس موافقت کند، چراکه در این وضعیت اقتصادی بسیاری از دانش
آموزان از آموزش مناسب محروم می‌شوند.