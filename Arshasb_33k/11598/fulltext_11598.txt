11598
یکی از کوچه‌های تنگ متصل به خیابان ناصرخسرو پر از مغازه‌های
کوچک تنگ هم است و سرشان هم خلوت. بیشترشان یا الکل ندارند یا
مقدار زیادش را نمی‌توانند تأمین کنند. همین طور که از حجره‌ای به
حجره دیگر می‌روم، یک نفر صدایم می‌کند. ترسم می‌گیرد. برمی‌گردم
و می‌بینم مردی که در انتهای کوچه ایستاده با دست اشاره می‌کند به
سمتش بروم. کوچه خلوت است اما باز بودن مغازه‌ها دلگرمم می‌کند.
نزدیکش می‌روم کنار دری که به زیرزمین باز می‌شود ایستاده و
می‌پرسد: « اتانول می‌خواهی؟ هر چی بخواهی هست‌ها» او خودش را
خریدار ماسک معرفی می‌کند اما اینکه چرا آنجا ایستاده لابد داستان
دیگری است. تشکر می‌کنم و برمی‌گردم به خیابان اصلی که اندکی
شلوغ‌تر شده است. در راه با خودم فکر می‌کنم بیچاره مردمی که قرار
است در این بازار خرید کنند. همه چیز پیچیده و متناقض است. شبیه یک
اثر هنری که به تحلیل و نتیجه‌گیری سرراستی تن نمی‌دهد.