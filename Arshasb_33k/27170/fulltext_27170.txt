27170
عنوان محل تمرین تیم های ملی کشتی مورد استفاده قرار گیرد.
سخنگوی فدراسیون کشتی خاطرنشان کرد: بعد از آن محل اداری و
امور اجرایی فدراسیون نیز که قبلا در محل ورزشگاه شیرودی قرار
داشت، تحویل شرکت توسعه و تجهیز شد و فدراسیون کشتی بطور
کامل به خانه کشتی منتقل شد.
وی تصریح کرد: باید به اطلاع روسای فدراسیون های جودو و
شمشیربازی که بدنبال گرفتن این مجموعه هستند، برسانم
فدراسیون کشتی در حال حاضر امکان واگذاری خانه کشتی شماره 2
را ندارد چرا که اگر این کار را انجام دهیم دیگر محلی برای کارهای
اجرایی فدراسیون نداریم. ضمن اینکه در آستانه المپیک هستیم و یکی
از شانس های اصلی کسب مدال برای کاروان ایران، رشته کشتی است و
قطعا به یک محل مناسب نیاز داریم.
امامی ادامه داد: ما شرایطی را برای تحویل خانه کشتی در نظر داریم چرا
که نیازمند مکان مناسب هستیم‌ البته فدراسیون کشتی تعاملات لازم را
با وزارت ورزش، کمیته المپیک و شرکت تجهیز داشته و شک نکنید
اینبار نیز تعامل خواهیم داشت. هتل آکادمی کشتی تا 80 درصد
پیشرفت فیزیکی داشته اما چند ماهی است روند کار متوقف شده است.
قرار است در این‌باره طی روزهای آتی جلسه‌ای را مسئولان ورزش
داشته باشیم.