16163
مناسبت روز خبرنگار اظهار کرد: رسانه‌های استان باید در پیشبرد
اهداف انقلاب اسلامی در استان در راس قرار گیرند و با قرار گرفتن در
مقابل دشمنان نظام مبلغ و ترویج‌گر آرمان‌های نظام اسلامی باشند.
وی با اشاره به اینکه دشمنان نظام با طراحی رسانه‌های متعدد درصدد
ناکارآمد جلوه دادن نظام اسلامی ما هستند، خاطرنشان کرد: در این
شرایط حساس جامعه شایسته است تا رسانه‌های ما با استفاده از امکانات
خود دشمن بر علیه آنها قلم به دست گیرند و توطئه‌های آنان را در
عرصه‌های مختلف خنثی کنند. رئیس بسیج رسانه استان اردبیل گفت:
به رغم فشارهای متعددی که در سال‌های اخیر رسانه‌های ما با آنها مواجه
بوده‌اند اما توانستند ماموریت انقلابی خود را در انتقال مواریث
ارزشی و آرمانی انجام داده و رسالت خطیر خود را به نحو شایسته به
سرانجام برسانند. لطفی به فعالیت دو خبرگزاری ایسنا و ایکنا در بدنه
جهاد دانشگاهی اشاره کرد و افزود: این نهاد انقلابی باید با استفاده از
ظرفیت‌های آموزشی خود به ویژه در حوزه رسانه‌های نوین بتواند
در هیاهوی تبلیغات نظام غرب از حریم انقلاب اسلامی و دستاوردهای
آن دفاع کنند. در این نشست صمیمی خبرنگاران خبرگزاری ایسنا و
ایکنا در مورد مسایل حوزه رسانه‌ای و خبری استان با رئیس بسیج رسانه
اردبیل به بحث و تبادل نظر پرداختند.