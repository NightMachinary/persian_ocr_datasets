26557
نتیجه فدراسیون هزینه‌های دلاری صرف آنها می‌کند در حالی که
توجه کمی به مربیان ایرانی دارد.
حقوق کم مربیان داخلی یکی از موضوعاتی است که همواره مورد
انتقاد قرار گرفته است. ایوب دادروان، مربی دوومیدانی که این
روزها با مهدی پیرجهان(دونده 400 متر با مانع) تمرین می‌کند تا
ورودی المپیک را کسب کند یکی از کسانی است که خواستار
رسیدگی بیشتر مسئولان شده است. او که به گفته خود هفت ماه است کار
می‌کند اما با فدراسیون قرارداد ندارد، به ایسنا گفت: چندین سال است
که مربیگری می‌کنم و شاگردان زیادی هم داشته‌ام که رکوردهای
ایران و آسیا را زده‌اند اما نمی‌دانم چرا برای ورزشکاران مربی خارجی
می‌آورند و دلاری هزینه می‌کنند در حالی که برای من و امثال من که
صادقانه کار می‌کنیم، هزینه خوبی نمی‌شود.
در این زمینه باید به نقش باشگاه‌ها هم اشاره کرد، چرا که برخی معتقدند
این باشگاه‌ها هستند که باید برای ورزشکاران هزینه کنند و
فدراسیون تنها نقش حمایتی دارد. دادروان در مورد حمایت باشگاه
پلیمر خلیج فارس از مهدی پیرجهان گفت: چندین ماه است که باشگاه
پلیمرخلیج فارس از من و مهدی حمایت می‌کند و آقای رحمتی،
مسئول باشگاه قول داد تا المپیک این حمایت ادامه داشته باشد. پیش از
این فدراسیون به مدت 4 ماه برای ما هزینه کرد اما متاسفانه چند ماه است