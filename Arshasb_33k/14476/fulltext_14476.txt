14476
گفت: درخواست صدور اعلان قرمز برای چهار نفر از مرتکبان ترور
شهید فخری زاده به اینترپل داده شده است.
وی ادامه داد: همچنین لایحه دفاعی صدور اعلان قرمز اینترپل برای
عاملان وآمران ترور سردارشهید قاسم سلیمانی نیز تنظیم شده است.
وی در بخش دیگری از این نشست همچنین با اشاره به اینکه ما حافظ
حقوق بشر هستیم و جمهوری اسلامی از بشریت محافظت می‌کند گفت:
عملکرد پلیس ما، جهان شمول است و جامعه جهانی باید بداند که ما در
صف اول مبارزه با جرائم سازمان یافته هستیم.
حاجیان با بیان اینکه دولت‌های مستبد ما را ناقض حقوق بشر می‌دانند،
گفت: اما در عمل مردم جهان می‌دانند که کدام کشورها حافظ حقوق
بشرند و اقدامات جهان شمول ما در این زمینه چه بوده است.
معاون اجتماعی ناجا با بیان اینکه مبارزه با تروریسم در سطح جهانی و
بین‌المللی نیز برعهده جمهوری اسلامی است، گفت: منبع درآمد
تروریسم موادمخدر وجرائم سازمان یافته است که ایران در صف اول
این مبارزه قرار دارد.
سخنگوی ناجا با تاکید بر اینکه نگاه به پلیس باید جامعه محور باشد،
گفت: نگاه ما در مورد تامین امنیت ایجابی است، لازم است ماهیت پلیس
برای مردم مشخص شود. نیروی انتظامی نقش موثری در زندگی مردم
ایفا می کند و این نیرو از مردم برای مردم و با مردم است.