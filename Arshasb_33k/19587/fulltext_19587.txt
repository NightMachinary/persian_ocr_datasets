19587
پروژه بزرگ سریال امام علی(ع) را داوود میرباقری در دوره ریاست
علی لاریجانی در صداوسیما و معاونت سیمای محسن مهاجرانی
ساخت. این سریال یکی از نخستین تلاش‌های هنرمندان ایرانی برای
پرداختن به زندگی معصومین بود و طبیعتا حساسیت‌های
منحصربه‌فردی ایجاد می‌کرد. تولید موسیقی برای چنین اثری نیز با
اقتضائاتی ویژه باید انجام می‌گرفت و چه کسی مناسب‌تر از استاد
فرهاد فخرالدینی؟ فخرالدینی آشنایی گسترده‌ای با موسیقی ایقاعی
و ادواری ایرانی داشت. موسیقی‌ای که رد پای آن را در رساله‌های
فارابی و صفی‌الدین ارموی و عبدالقادر مراغه‌ای می‌توان پیدا کرد اما
به یکباره به محاق می‌رود و چند قرن بعد به شکل ردیف موسیقی ایرانی
سربرمی‌آورد. او از خلال یکی از نوشته‌های عبدالقادر مراغه‌ای
شعری عربی از دوره حکومت نبویپیدا کرد که عبدالقادر آن را ترجمه و
با حروف ابجد و اعداد نت‌نویسی کرده بود. رمزگشایی از این زبان
ناشناخته، بازسازی امروزی آن برای سریال تلویزیونی و تنظیمش
برای ارکستر به بهترین شکل انجام شد و صدیق تعریف نیز آن را به‌خوبی
اجرا کرد و تبدیل شد به یکی از ستاره‌های درخشان آسمان موسیقی فیلم
و سریال ایران.
به دام کشیده شدن در زیر تیغ
سال 1384 وقتی محمدرضا هنرمند در حال آماده کردن صحنه