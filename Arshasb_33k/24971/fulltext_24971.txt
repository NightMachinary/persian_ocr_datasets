24971
در همین حال با وجود این که در چند روز گذشته بارها از سوی مدیران
باشگاه و معاون اقتصادی باشگاه پرسپولیس عنوان شد که بخشی از
طلب برانکو فراهم شده و به او پرداخت خواهد شد اما این اتفاق رخ نداد تا
سرخ‌ها در آستانه یک مجازات سنگین توسط فیفا قرار بگیرند.
در همین رابطه باشگاه پرسپولیس صبح امروز با ارسال نامه‌ای محبت
آمیز به برانکو ایوانکوویچ از این مربی خواست تا با توجه به
رابطهصمیمانه‌ای که میان او و هوداران پرسپولیس وجود دارد،
علاوه بر دادن تخفیف، فرصت 30 روزه دیگری به پرسپولیس بدهد تا
مدیران باشگاه بتواند طلب او را بپردازند.
دراین باره داروبوشیچ، وکیل برانکو ایوانکوویچ در گفت‌وگو با
ایسنا، با تایید این خبر اظهار کرد: واقعا نمی‌دانم پرسپولیس براساس
چه مبنایی چنین نامه‌ای برای برانکو ارسال کرده است. آن‌ها در یک ماه
گذشته هیچ واریزی برای برانکو نداشتند.
وی تاکید کرد: مطمئنا پاسخی برای این نامه نداریم و از
کمیتهانضباطی فیفا تقاضا خواهیم کرد تا ادامه مراحل خود را درباره
پرونده برانکو و پرسپولیس اجرا کند.