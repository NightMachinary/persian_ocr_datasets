27480
شد.
وی با بیان اینکه ماسک‌های موجود در بازار نیاز به شست‌وشو و
ضدعفونی مداوم دارند، ابراز داشت: این نوع ماسک‌های مجهز به
فیلترهای پیشرفته یونی، به دلیل توانایی جلوگیری قابل توجه از ورود
ویروس و قابلیت مقابله با آن، نیاز به شست‌وشو و احیا مجدد در مدت
حداقل50 ساعت استفاده به صورت مستمر را نداشته و قابل
بهره‌برداری طولانی مدت از ماسک خواهند بود.
وزیر دفاع از قیمت پایین این نوع ماسک‌ها و امکان تولید انبوه با
سرعت 100 هزار ماسک به صورت روزانه خبر داد و گفت: پس از یک ماه
تولید این فیلتر پیشرفته، وزارت دفاع توانایی تولید 500 هزار ماسک
در روز برای رفع نیاز جامعه را دارد.
امیر سرتیپ حاتمی یادآور شد: تولید ماسک‌های پیشرفته با فیلترهای
یونی و کریستالی برای نخستین بار در کشورمان صورت گرفته و نمونه
خارجی هم ندارد و تمام فناوری بومی آن در اختیار وزارت دفاع است.
وزیر دفاع همچنین تصریح کرد: پس از شیوع این ویروس در کشور،
متخصصان صنعت دفاعی نیز در کنار مردم عزیز ایران بودند و با تلاش
شبانه‌روزی در گام نخست موفق شدند کیت تشخیص کرونا و
دوربین‌های هوشمند حرارتی تعیین دمای بدن را تولید و آن را در
اختیار حوزه درمان کشور قرار دهند.