28171
کار پیدا کردند. و یک جمعیتی شدند که ما آخر سر حساب کردیم در
حدود پنج شش هزار نفر که ما اینها را با هنر آشنا کردیم و به هنر علاقه‌مند و
خیلی از اینها رفتند دنبال نقاشی، دنبال موسیقی. و این یک راهگشایی
بود برای جوان‌های ما ادامه داشت تا امروز.»
گالری آپادانا حدود 6 ماه فعالیت خود را با برگزاری 4 نمایشگاه و
تعدادی شب‌نشینی و جلسات سخنرانی ادامه داد. در نخستین نمایشگاه
آثاری از حسین کاظمی و جوادی‌پور به نمایش درآمد. دومین
نمایشگاه به آثار هوشنگ پزشک‌نیا اختصاص داشت. در این نمایشگاه
که 21 آذر 1328 آغاز شد، نقاشی معروف «مصلوب» که تا آن زمان در
جایی نمایش داده نشده بود، به نمایش گذاشته شد. برنامه بعدی،
نمایشگاهی گروهی از آثار احمد اسفندیاری، جواد حمیدی،
کاظمی، پزشک‌نیا، جلیل ضیاپور و عبدالله عامری بود که تا 15 اسفند
1328 ادامه داشت.
چهارمین و آخرین نمایشگاه گالری آپادانا اختصاص به تازه‌ترین
آثار حسین کاظمی داشت که برداشت او از زندگی مردم نواحی
روستایی کردستان به تصویر کشیده شده بود. این نمایشگاه از نیمه
اسفند تا نیمه فروردین 29 بر قرار بود.
آخرین فعالیت گالری آپادانا برگزاری سخنرانی رضا جرجانی
درباره «تاثیر هنر و روح اجسام در هنر» بود. او که مقالات زیادی در