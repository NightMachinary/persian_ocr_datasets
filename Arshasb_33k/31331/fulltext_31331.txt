31331
به گزارش پایگاه خبری پلیس فرمانده انتظامی ویژه غرب استان تهران
در پایان اظهارکرد: متهم پس از تشکیل پرونده به مراجع قضایی معرفی
شد و تحقیقات در این رابطه از سوی پلیس ادامه دارد.
کلاهبرداری 130 میلیاردی در تهران لو رفت
به گزارش ایسنا، سرهنگ کارآگاه سید علی شریفی در این باره اظهار
داشت: هشتم مرداد ماه پرونده ای با موضوع جعل و کلاهبرداری و
دستگیری یک متهم به نام بهرام 49 ساله برای رسیدگی تخصصی به پلیس
آگاهی ارجاع شد.
وی افزود : محتویات پرونده حاکی از آن بود متهم با جعل سند مالکیت
شش دانگ یک زمین به مساحت تقریبی 400 متر مربع واقع در شمال
تهران و کارت ملی اش، خود را مالک زمین معرفی کرده و قصد فروش
زمین را داشته است که با متوجه شدن مشاور املاک، بهرام دستگیر و به
پلیس آگاهی منتقل می شود.
رئیس پایگاه یکم پلیس آگاهی تصریح کرد: بهرام ضمن اعتراف به
جعل و استفاده از سند مجعول وهمچنین فروش مال غیر بیان داشت:
فردی به نام امین 39 ساله سند وکارت ملی جعلی را به وی داده و طراح این
نقشه او بوده است که با ارجاع پرونده به شعبه 6 بازپرسی ناحیه 1 تهران و
صدور قرار مناسب بهرام برای کشف زوایای پنهان پرونده در اختیار
این یگان قرار گرفت.