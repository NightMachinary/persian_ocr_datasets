22608
 مجلس یازدهم روی نیازهای اساسی مردم تمرکز کند
اصغر سلیمی در گفت‌وگو با ایسنا در خصوص افزایش 26 درصدی
حقوق و 200 هزار تومانی حق مسکن کارگران، اظهار کرد: این
افزایش حقوق با توجه به تورم موجود و افزایش قیمت مسکن به هیچ
وجه جوابگوی نیاز کارگران نیست. هم‌اکنون قیمت مسکن و اجاره
بها به شکل بی‌سابقه‌ای بالا رفته است و قیمت کالاهای دیگر و مایحتاج
عمومی هم دو تا سه برابر شده است. بنابراین افزایش حقوق 26 درصدی
که هنوز هم عملیاتی نشده است کفاف مایحتاج کارگران را نمی‌دهد.
وی افزود: معتقدم اگر کسب و کارها رونق یابد و مشکل بیکاری
جوانان حل شود تا حد زیادی این مشکلات مرتفع می‌شود. کارگران
هر چقدر هم تلاش کنند با قیمت‌های موجود نمی‌توانند نیازهای
خود را برآورده کنند. شاید 3 سال پیش کارگران با گرفتن وام
می‌توانستند یک منزل مسکونی کوچک خریداری کنند، اما امروز با
پس‌انداز خود حتی نمی‌تواند یک خانه مناسب اجاره کنند.
نماینده مردم سمیرم در مجلس دهم، گفت: از مجلس یازدهم
می‌خواهیم با واقعیت‌های جامعه بهتر روبرو شود و با تشکیل
کمیته‌های تخصصی بر روی نیازهای اساسی مردم تمرکز کنند و در این
کمیته‌ها از افراد متخصص خارج مجلس نیز نظرخواهی شود تا این
مشکلات اساسی برطرف شود.