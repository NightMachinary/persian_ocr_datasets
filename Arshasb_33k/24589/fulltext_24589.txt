24589
بیمارستانی هم می‌شود و زباله‌های بیمارستانی هم از 60 تن در روز به
100 تن رسیده است. این موضوع فارغ از چند برابر شدن کار روزانه
تفکیک و امحای پسماندها، پیامدهای ناگوار بسیاری در حوزه
محیط‌زیست هم دارد؛ آن هم وقتی پای زباله‌های عفونی در میان باشد و
بدتر از آن این‌که هنوز امکانی برای تفکیک زباله‌های معمولی با
زباله‌های عفونی وجود نداشته باشد.
شیوه دفن زباله‌های بیمارستانی
برخی از مسؤولان برای امحای زباله‌های بیمارستانی حداقل بعد از
فراگیری کرونا از ترکیب «دفن بهداشتی» استفاده کرده‌اند. ترکیبی
که احتمالا فقط به مفهوم ریختن آهک و سپس خاک روی زباله‌هاست.
رضا کرمی‌محمدی، رئیس سازمان پیشگیری و مدیریت بحران شهر
تهران و عضو شورای فرماندهی ستاد مدیریت بیماری کرونا در تهران
هم گفته‌است: «دفع پسماند در شهر تهران دوبار در روز انجام می‌شود و
بدون تفکیک‌شدن دفن می‌شود. دفع پسماندهای بیمارستانی هم
براساس پروتکل‌های وزارت بهداشت در آرادکوه انجام
می‌شود.» در بخشی از حرف‌های صدرالدین علیپور، مدیرعامل
سازمان مدیریت پسماند شهرداری تهران هم ماجرا از کمی عقب‌تر و از
جمع‌آوری زباله‌ها از بیمارستان روایت شده‌است. «روزانه حدود
صد نیروی کارگری با لباس و تجهیزات مخصوص به بیمارستان‌ها