31085
کشف بیش از 5 میلیارد ریال کالای احتکار شده در لرستان
فریبرز حسامی امروز 19 آبان‌ماه، اظهار کرد: با دریافت اخباری مبنی
بر احتکار لوازم خانگی در یکی از انبارهای شهر خرم‌آباد بازرسان این
سازمان به اتفاق بازرسین تعزیرات حکومتی و اطلاعات سپاه ناحیه
خرم‌آباد به محل مراجعه و یک انبار انواع لوازم خانگی احتکار شده
کشف و کلیه اقلام ضبط شد.
وی تصریح کرد: پرونده تخلفاتی این انبار به ارزش پنج میلیارد ریال
تشکیل و جهت مراحل قانونی و صدور حکم به مراجع قضایی ارسال
شد.
معاون نظارت و بازرسی سازمان صمت لرستان با تأکید بر برخورد جدی
با برهم زنندگان نظم بازار و محتکران و گران‌فروشان از مردم خواست،
در صورت مشاهده هرگونه تخلف و یا انبار مقادیر زیادی کالا در
منازل موارد را از طریق تلفن 124 (ستاد خبری سازمان صمت استان)
اطلاع دهند تا بازرسان در اسرع وقت به آن رسیدگی کنند.
کشف بیش از 52 هزار نخ سیگار خارجی قاچاق در میانه
سرهنگ توحید فارسی در این خصوص گفت: در راستای مبارزه با
قاچاق کالا و ارز ماموران پلیس اطلاعات شهرستان در پی کسب خبری
مبنی بر توزیع و فروش سیگار قاچاق توسط افرادی سودجو،
موضوع را در دستور کار خویش قرار دادند.