3061
توضیحات روابط عمومی استانداری کرمان در خصوص مطالب
منتشر شده در شبکه های اجتماعی پیرامون طرح انتقال آب از سرشاخه
های هلیل رود
به گزارش ایسنا و به نقل از پایگاه اطلاع رسانی استانداری کرمان متن
توضیحات روابط عمومی استانداری کرمان در خصوص مطالب
منتشر شده در شبکه های اجتماعی پیرامون طرح انتقال آب از سرشاخه
های هلیل رود به شرح ذیل است:
به نام خدا
پس از نشست دکتر زینی وند استاندار کرمان با نمایندگان تشکل‌های
دانشجویی به مناسبت روز دانشجو، بخشی از صحبت های استاندار
کرمان در خصوص طرح انتقال آب در رسانه ها و بویژه شبکه های
اجتماعی مبنای بحث و اظهارنظرهای گوناگون قرار گرفت.
آنچه در این جلسه با موضوع انتقال آب و چالش کم آبی در استان مطرح
شد در پایگاه اطلاع رسانی استانداری کرمان منتشر شده است و قابل
دسترسی همگانی است.
استاندار کرمان در این جلسه، دانشجویان را به اظهارنظر کارشناسی و
دانش محور دعوت و درباره پروژه انتقال آب هم دکتر زینی وند به
صراحت اعلام کرد: مسئولان منابع آب و محیط زیست با افراد دارای
دغدغه آب هلیل رود مذاکره کنند و اقناع سازی صورت گیرد.