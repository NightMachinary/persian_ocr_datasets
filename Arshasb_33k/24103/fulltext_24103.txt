24103
تحصیلکرده و با اطلاع علمی روی می آوردند به تفکرات سکولار و
مادی و ماتریالیستی و دین را به حوزه شخصی محدود کردند، اظهار
داشت: دنیای غرب مادی‌گرا به تجربه اهمیت می‌دهد و به آنچه اهمیت
می‌دهند که به قول خودشان زیر چاقوی جراحی آن را حس کنند.
وی با بیان اینکه کرونا با وجود همه نحوست خود خدمت بزرگی به
بشیریت کرد و آن هم اینکه به صورت یکسان در همه عالم شیوع پیدا
کرد، افزود: در حوزه درمان بیماران کرونایی آمار بین المللی را اگر
نگاه کنیم، تلفات کشورهای اروپایی و آمریکایی بسیار بیشتر از
کشوری مانند ایران است. در کشورهایی که تمام زیرساخت‌های
درمانی‌شان را طی سالهای گذشته تکمیل کرده اند و هیچ کمبودی
ندارند، شاهد چنین تلفاتی هستیم. این در حالی است که آنها تحت
تحریم نیستند درحالی که آمریکا و اروپا هشت سال است که
شدیدترین تحریم ها را علیه ملت ما وضع کردند.
وی ادامه داد: مهمترین مسئله ای که باید مقایسه کرد، عوارض
اجتماعی این حادثه در زندگی مردم است. یک فروشگاه در جمهوری
اسلامی ایران غارت نمی شود، اما در اروپا و آمریکا فروشگاه‌های
بزرگ غارت می شوند. مقایسه کنید کشورهایی را که محموله های
ماسک را از یکدیگر می‌دزدند تا کشور ما که همه پایگاه های بسیج و خانه
ها تبدیل به کارگاه تولید ماسک می‌شوند.