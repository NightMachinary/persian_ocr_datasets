570
قرارداد با بیمه سلامت فعالیت دارند.
وی اضافه کرد: نسخه نویسی الکترونیکی به عنوان یک پروژه بزرگ
ملی در سطح کشور در دستور کار قرار دارد که البته این طرح در سال 97
در خمین و محلات و شازند آغاز شد و در سال گذشته نواقص آن بررسی و
احصا و تا حدودی برطرف شد.
مدیرکل بیمه سلامت استان مرکزی بیان کرد: این اقدام در سال جاری
در سراسر استان پیاده‌سازی شده و در این خصوص آموزش های لازم از
ابتدای خردادماه توسط موسسات آغاز شده است.
جیریایی کاهش تردد مردم، تسهیل در دسترسی به خدمات، کاهش
تبادلات فیزیکی اسناد، شفاف سازی اطلاعات بیمه شده و کمک در
مباحث مالی را از جمله مزایای نسخه نویسی الکترونیکی دانست.
وی ادامه داد: سیستم الکترونیک تبادل اسناد بستری بیمارستان و بیمه
سلامت در بخش خصوصی نیز از مردادماه آغاز می شود که با توجه به
تولید میانگین 52 هزار سند بستری در هر ماه، این نوع خدمت، مزایای
خوبی در جهت تسریع در مراحل رسیدگی به بیمار خواهد داشت.
مدیرکل بیمه سلامت استان مرکزی از افتتاح چهار ساختمان اداری
بیمه سلامت در چهار شهرستان خبر داد و گفت: امیدواریم تا پایان سال با
هماهنگی و تعامل از سوی دستگاه‌های مربوطه، ساختمان اداری بیمه
سلامت در محلات، خمین، تفرش و شازند افتتاح شود.