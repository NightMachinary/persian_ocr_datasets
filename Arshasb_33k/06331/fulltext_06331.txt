6331
بازداشت یک گروهک وابسته به داعش در جنوب روسیه
به گزارش ایسنا، به نقل از سایت المنار، دستگاه امنیت فدرال روسیه
اعلام کرد که این گروه تروریستی برای انجام حملات به افسران پلیس
خود را آماده می‌کرد و برای حملات تروریستی دیگری در نهادهای
پزشکی و آموزشی و همچنین در منطقه روستوف در جنوب روسیه
برنامه ریزی می‌کرد.
این دستگاه اعلام کرد، سازمان امنیت فدرال در منطقه روستوف
فعالیت‌های گروهکی از حامیان داعش را رصد کرد که این گروهک
متشکل از شش تن از ساکنان این منطقه بود که در بین آنها، شهروندانی از
یکی از کشورهای آسیای مرکزی و روسیه قرار داشتند.
آنها برای حملات به افسران پلیس و انجام اقدامات تروریستی در
نهادهای پزشکی و آموزشی برنامه ریزی می‌کردند.
بازداشت یکی از رهبران جبهه خلق برای  آزادی فلسطین توسط رژیم
صهیونیستی
به گزارش ایسنا، به نقل از خبرگزاری آناتولی ترکیه، شاهدان عینی
اعلام کردند، نیروهای ارتش رژیم صهیونیستی به شهر نابلس واقع در
کرانه باختری یورش آوردند و زاهر الششتری، یکی از رهبران جبهه
خلق برای آزادی فلسطین را بازداشت کردند.
شاهدان عینی همچنین اعلام کردند که میان نیروهای ارتش رژیم