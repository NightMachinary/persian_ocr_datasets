18951
خودتان است‌اما هرچه را مشخص کردید باید طبق آن عمل کنید. اگر
ضرب‌الاجلتان بگذرد، یک صفر آب‌دار می‌گیرید. منطقی‌ترین
انتخاب شاید این باشد که هر سه مقاله را روز آخر تحویل دهید، چون
این‌طوری وقت زیادی می‌ماند تا روی هر سه مقاله کار کنید و بهترین
کار ممکن را تحویل دهید. این انتخابی معقول به نظر می‌رسد، اما شما
چندان هم باهوش نیستید.
کلاوس ورتنبروخ و دن آریلی در پژوهشی در سال 2002 همین
اختیار را به چند دانشجو دادند. آنها سه کلاس را انتخاب کردند. هر
کلاس سه هفته وقت داشت تا سه مقاله را تحویل دهد. کلاس «الف» باید
هر سه مقاله را روز آخر کلاس تحویل می‌داد، کلاس «ب» باید سه
ضرب‌الاجل انتخاب می‌کرد و طبق آن‌ها عمل می‌کرد و کلاس «ج»
باید هر هفته یک مقاله را تحویل می‌داد. کلاس «ج» با سه ضرب‌الاجل
مشخص بهترین عملکرد را داشت. کلاس «ب» که باید از قبل
ضرب‌الاجل‌ها را انتخاب می‌کرد اما اختیار کامل داشت، دوم شد و
گروهی که تنها ضرب‌الاجلشان روز آخر بود بدترین عملکرد را
داشت. اکثر دانشجویانی که آزاد بودند ضرب‌الاجل‌هایشان را
انتخاب کنند یک هفته بین آن‌ها فاصله گذاشتند. آن‌ها می‌دانستند که
اهمال‌کاری خواهند کرد، به همین خاطر برهه‌هایی تنظیم کردند تا در
آنها مجبور باشند کار کنند. با این‌حال جداافتاده‌های بیش از حد