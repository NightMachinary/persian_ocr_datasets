25556
وی با اشاره به عدم عدالت آموزشی گفت: در موضوع منابع دولتی و
عدم دریافت سرانه همه مدارس در مناطق مختلف برابر هستند. سال
هاست مدارس سرانه دریافت نکرده اند. سرانه منابع دولتی است که به
ازای هر دانش آموز در سال های قبل تعلق می گرفت که هزار تا دوهزار
تومان به ازای هر دانش آموز بود. کمبود دبیر در مدارس تهران هم
هست. اینکه مدارس با هم متفاوت می شوند در تفاوت خانواده ها و
میزان مشارکت آنهاست.
زعفری افزود: اگر مساعدت ها و کمک های خانواده ها در مدرسه من که
هیئت امنایی است برقرار نباشد ما هم مانند مناطق محروم هستیم. در تعلیم
و تربیت باید به تفاوت فردی توجه شود. راه حل این قضیه این است که
وقتی دولت منابع و بودجه ندارد، نهادهای مردمی به کمک مدارس
بیایند. مثلا کمیته امداد تبلت به دانش آموزان مناطق محروم هدیه
کرد.
این مدیر و معلم مدرسه با بیان اینکه رهبری در فرمایشات اخیرشان
تاکید فرموده اند نگاه به آموزش و پرورش باید زیربنایی باشد و نه نهاد
مصرفی گفت: اگر بچه ها خوب تربیت شوند سرمایه های آینده مملکت
اند. آموزش و پرورش فضاها و املاکی دارد که اگر از آنها استفاده کند
می تواند از ثروتمندترین دستگاه ها باشد.
وی افزود: باید نگاه ها و نگرش ها در دولتمردان اصلاح شود و به آموزش