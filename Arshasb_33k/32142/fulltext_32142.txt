32142
نزدیک به 800 هزار نیروی کار از سازمان تامین اجتماعی وام بیکاری
می‌گیرند. یک نفر پیدا نشده است بگوید به جای پرداخت 800 هزار بیمه
بیکاری، تنها 10 درصد وام با بهره بدهند تا بنگاه مانع از خروج
کارگران از چرخه تولید شود.
ارز نیمایی برای قطعه‌سازان خاطره شد
شاپور سامعی، عضو هیات مدیره انجمن سازندگان قطعات و
مجموعه‌های خودرو نیز در این نشست، با شاره به کمبود منابع ارزی
کشور و فشار بسیاری که بر اقتصاد ایران وارد شده است، اظهار کرد:
دلار 4200 تومانی خیلی زود در صنعت قطعه‌سازی به اتمام رسید. بر این
اساس، ارز نیمایی نیز با صف طولانی مواجه شد و در حال حاضر بسیاری
از شرکت‌ها سه تا پنج ماه در صف خرید ارز نیمایی قرار می‌گیرند. در
پایان سال گذشته مطمئن شدیم که ارز نیمایی در صنعت قطعه‌سازی
دیگر خاطره شده و پیگیری‌های ما نیز به جایی نرسید.
وی افزود: در سال 1399 چندین بار در جلسات با بانک مرکزی حضور
یافتیم و به صورت مستقیم یا غیرمستقیم این پیام را گرفتیم که ارز نیمایی
در کار نیست و اکنون حتی با نرخ 14 هزار تومانی نیمایی نیز دسترسی ما
محدود شده است؛ اما به ما توصیه شد که ارز صادراتی بخریم. تهیه ارز
صادراتی در حالیکه کار ساده‌ای است، مشکلات بسیاری به همراه
دارد. قطعه‌ساز باید صادرکننده را پیدا کرده و با وی وارد مذاکره