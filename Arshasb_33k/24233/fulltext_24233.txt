24233
رئیس اتحادیه صنف شیرینی‌سازان، شیرینی فروشان، کافه و قنادی
مشهد ادامه داد: چرا قنادان در تهران هر هفته سهمیه روغن خود را
می‌گیرند اما در مشهد روغن باید از بازار آزاد تهیه شود؟ دغدغه‌های
صنفی ما از یک طرف و شیوع بیماری کرونا و تهیه مواد اولیه از طرف
دیگر مشکلات زیادی را به وجود آورده است.
وی تصریح کرد: نامه‌ای در مورخ 12/8/1399 برای دریافت روغن
به انجمن صنفی روغن نباتی کشور ارسال شده است، بعد از
پیگیری‌های مداوم از تهران در تاریخ 12/9/99 حواله‌ای دریافت
کرده‌ایم که در آن 450 تن روغن به 170 تن روغن تغییر پیدا کرده است.
از این مقدار نیز تا امروز نزدیک 70 تن روغن از کارخانه طلبکار هستیم.
فرزانه با اشاره به افزایش قیمت روغن افزود: متاسفانه قیمت روغن نیز
افزایش یافته است. در حال حاضر روغن قنادی 16 کیلویی 170 هزار
تومانی در بازار آزاد 480 تومان، روغن کره 139 هزار تومانی در
بازار آزاد 500 هزار تومان ، روغن جامد 10 کیلویی هر کیلو 50 هزار
تومان و روغن مایع 10 کیلویی نیز هر کیلو 22 هزار تومان شده است و ما
از بازار آزاد تهیه می‌کنیم. افزایش قیمت‌های مواد اولیه در دو ماه اخیر
باعث افزایش قیمت شیرینی بین 20 الی 30 درصد در هر کیلو شده است.
خوشبختانه سازمان صمت و غله قیمت آرد را مدیریت کرده‌اند و در
تامین آرد مشکلی نداشته‌ایم.