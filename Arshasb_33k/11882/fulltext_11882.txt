11882
ثبت 20 درخواست ایجاد تأسیسات گردشگری در خراسان شمالی
حبیب یزدان‌پناه اظهار کرد: همچنین در این مدت برای احداث دو
مجتمع گردشگری و یک بوم‌گردی موافقت اصولی صادر شده است.
به گزارش ایسنا، به نقل از روابط عمومی اداره کل میراث فرهنگی،
گردشگری و صنایع‌دستی خراسان شمالی، وی با بیان اینکه در حال
حاضر 23 پروژه گردشگری در حال ساخت در استان وجود دارد،
افزود: حجم کل سرمایه‌گذاری این پروژه‌ها 2820 میلیارد ریال
برآورد شده که برای بیش از 480 نفر اشتغال ایجاد خواهد کرد.
وی گفت: این پروژه‌ها شامل مرکز تفریحی سرگرمی گردشگری،
هتل، مجتمع گردشگری، اقامتگاه بوم‌گردی، مجتمع اقامتی،
پذیرایی و بین‌راهی و سفره‌خانه سنتی است که پیش‌بینی می‌شود تا
پایان سال 1400 مورد بهره‌برداری قرار بگیرند.
مدیرکل میراث فرهنگی، گردشگری و صنایع‌دستی خراسان شمالی
افزود: این استان با بیش از 115 جاذبه گردشگری، 24 منطقه نمونه ملی و
استانی و 8 روستای هدف گردشگری، مقصدی بکر برای طبیعت
دوستان و علاقه‌مندان به فرهنگ و آیین‌های اقوام مختلف است.
ثبت 20 هزار اثر موزه‌ای آذربایجان شرقی در سامانه جام
مهدی بزاز دست‌فروش اظهار کرد: موزه‌های یک منطقه نشانگر غنا،
پیشینه تاریخی و فرهنگی آن منطقه و مردمان آن است و این گنجینه در