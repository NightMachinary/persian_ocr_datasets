16923
رویارویی با حقیقت؛ کالج الکترال سرانجام شکستی را که ترامپ از آن
رویگردان است، اعطا می‌کند
به گزارش ایسنا، به نقل از پایگاه خبری یواس‌ای تودی، 538
برگزیننده از سراسر آمریکا قرار است دوشنبه تشکیل جلسه داده و
آرای خودشان را که بازتاب آرای مردمی در ایالت‌هایشان است، به
جو بایدن دموکرات یا دونالد ترامپ جمهوریخواه بدهند.
در حالی که انتظار می‌رود اعتراضاتی در برخی نقاط شکل گرفته و
تدابیر امنیتی شدت یابد، نتیجه باید به این تردید خاتمه دهد. بایدن و
کامالا هریس، معاون او قرار است در نهایت به 306 رای الکترال رسیده
و از 232 رای ترامپ پیشی بگیرند.
به لحاظ تاریخی، نشست کالج الکترال نشستی نمادین است که توجه
اندکی به آن می‌شود اما تلاش‌های بی‌سابقه ترامپ برای تغییر نتیجه
انتخابات هر حرکت در تقویم انتخاباتی را بزرگنمایی کرده و نور را بر
برگزینندگانی که معمولا نادیده گرفته می‌شدند، تابانده است.
برخی سناتورهای جمهوریخواه از آن تاریخ (14 دسامبر) به عنوان
لحظه‌ای یاد کردند که در نهایت بایدن را به عنوان رئیس جمهوری
منتخب به رسمیت می‌شناسند. ماه گذشته میچ مک‌کانل، رهبر اکثریت
سنا گفت کالج الکترال برنده را مشخص خواهد کرد.
بن ویکلر، از برگزینندگان ویسکانسین که به بایدن متعهد است و رئیس