19482
صعود شیرین پاری سن ژرمن به نیمه‌نهایی لیگ قهرمانان اروپا
به گزارش ایسنا، مرحله یک چهارم نهایی لیگ قهرمانان اروپا با انجام یک
دیدار آغاز شد.
در این دیدار دو تیم پاری سن ژرمن و آتالانتا در لیسبون به مصاف هم
رفتند که این بازی با پیروزی دو بر یک تیم پاریسی به پایان رسید.
این بازی تا دقیقه 90 با یک گل به سود آتالانتا دنبال می شد اما پاری سن
ژرمن با درخشش چوبو موتینک و امباپه توانست دو گل به ثمر رساند تا به
عنوان نخستین تیم به نیمه نهایی راه پیدا کند.
در این بازی ابتدا این آتالانتا بود که در دقیقه 27 توسط پاسالیچ به گل
رسید و نیمه نخست با همین نتیجه به پایان رسید.
توخل در دقیقه 60 امباپه و در دقیقه 80 چوبو موتینک را به میدان فرستاد و
آمدن این دو بازیکن کار را در دقایق پایانی برای پاری سن ژرمن
درآورد.
در حالی که آتالانتا در آستانه تاریخ سازی بود مارکینوش در دقیقه
90 با پاس نیمار گل تساوی را به ثمر رساند.
سه دقیقه بعد این نوبت به چوبو موتینک رسید تا با پاس امباپه دروازه
آتالانتا را باز کند تا بازی در دقایق پایانی به سود پاری سن ژرمن به پایان
برسد و ناکامی این تیم در لیگ قهرمانان اروپا به پایان رسد.
صعود طلا پس از ثبت بزرگترین رشد روزانه