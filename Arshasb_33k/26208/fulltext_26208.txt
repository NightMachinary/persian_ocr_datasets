26208
هجمه آمریکایی ها به ستاد اجرایی فرمان امام نشان از موفقیت آن
دارد
آیت الله محامی در دیدار با رئیس ستاد اجرایی فرمان امام
خمینی(ره)استان ضمن تبریک به مناسبت فرارسیدن سال نو و اعیاد
شعبانیه اظهار داشت: احساس مسئولیت و حضور در عرصه های
اجتماعی به عنوان ستاد اجرایی فرمان امام بسیار مهم و موجب زنده نگاه
داشتن یاد امام راحل خواهد شد.
وی افزود: این اقدامات و حضور در عرصه های اجتماعی بیشتر از همه
یک اقدام فرهنگی هست و کارهایی که شما با نام امام خمینی رحمت الله
علیه در مناطق محروم انجام می دهید موجب زنده شدن یاد و نام امام
راحل می شود.
نماینده ولی فقیه در سیستان و بلوچستان تاکید کرد: مدل کار جهادی و
قرارگاهی که شما در حال انجام آن هستید بسیار خوب است و باید به
صورت خاص تقویت شود و این مدل، کمک بسیاری در کل کشور و به
طور خاص به استان خواهد کرد.
آیت‌الله محامی افزود: شناسایی گروه های جهادی بسیار مهم است و
موجب مدیریت جهادی و قرارگاهی می شود و از طرف دیگر نیز ضمن
گستردگی کار موجب امیدواری و تقویت گروه های جهادی هم
خواهد شد.