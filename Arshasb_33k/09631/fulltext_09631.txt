9631
ترامپ: دیگر خطری ندارم!
به گزارش ایسنا، به نقل از خبرگزاری رویترز، دونالد ترامپ،
رئیس‌جمهوری آمریکا امروز،‌ یکشنبه در گفت‌وگو با شبکه فاکس
نیوز گفت: آزمایش‌ها نشان دادند که می‌توانم به کمپین انتخاباتی
بازگردم بدون این‌که خطری برای دیگران وجود داشته باشد.
این در حالی است که او برای ازسرگیری کمپین انتخاباتی‌اش از فردا
آماده می‌شود تا بار دیگر به تجمعات بزرگ و میتینگ‌ها بازگردد.
در این راستا پزشک ویژه رئیس‌جمهوری آمریکا شنبه شب گفت که
ترامپ از مرحله سرایت‌دهندگی ویروس خارج شده و می‌تواند به
برنامه عادی کاری خود بازگردد اما این در حالیست که کاخ ‌سفید هنوز
نتیجه تازه‌ترین تست کرونای ترامپ را منتشر نکرده است.
ترامپ به فاکس نیوز گفت: من از بالاترین آزمایش و بالاترین معیارها
عبور کردم و الان در بهترین وضعیت هستم. من از مصونیت در برابر
کرونا برخوردارم و می‌توانم از قرنطینه بیرون بروم.
دونالد ترامپ شنبه نیز برای هوادارانش که در محوطه روبروی کاخ‌
سفید حاضر شده بودند، سخنرانی کرد و گفت آماده بازگشت به سفرها و
میتینگ‌های انتخاباتی است.
ترامپ: دیگر چه چیز جدیدی درباره چین وجود دارد؟!
به گزارش ایسنا، به نقل از روزنامه دیلی میل، دونالد ترامپ، رئیس