21526
قانون انتخابات شوراها اصلاح می‌شود
«محمدصالح جوکار» در نشستی با دهیاران و بخشداران
شهرستان‌های یزد و اشکذر که با موضوع بررسی مشکلات این دو
شهرستان برگزار شد، اظهار کرد: فلسفه برگزاری چنین نشست‌هایی
ارائه خدمت به مردم و بررسی دغدغه آنهاست.
وی افزود: در شرایط فعلی اقتصاد کشور، حداقل کاری که می‌توانیم
بکنیم این است که رنج مردم را کاهش دهیم نه این‌که خودمان به آنها
گیربدهیم و سنگ جلوی پایشان بیاندازیم.
نماینده مردم یزد و اشکذر در مجلس شورای اسلامی، گفت: بخشی از
مردم واقعا نسبت به مسائل اقتصادی، تورم، بیکاری و مسکن ناراحت و
عصبانی هستند، اگر بخواهیم مقداری از این عصبانیت کم کنیم و
رضایت‌مندی را افزایش دهیم باید در ارائه خدمات تسریع و بهبود
ببخشیم.
رئیس کمیسیون امور داخلی کشور و شوراهای مجلس شورای
اسلامی تصریح کرد: امروز بخشی از مردم احساس امید را از دست دادند
و این اصلا خوب نیست، مسئولان این موضوع را جدی بگیرند و برای
رفع آن تلاش کنند.
جوکار با بیان این‌که اگر بخواهیم امروز کار پرثوابی انجام دهیم،
خدمت به مردم است و هیچ کاری ارزش بالاتری از این موضوع ندارد