17064
بهداشتی را رعایت می‌کردند، رسانه ملی در کف این میدان برای
انجام‌وظیفه خود پای کار بود و ما همکارانی را هم در این مسیر از دست
دادیم که خالصانه تا آخرین لحظه تلاش کردند.
رئیس صداوسیما سپس با قدردانی از مدیران ستادی و مدیران کل و
کارکنان مراکز صداوسیما در سراسر کشور گفت: صداوسیما در این
مدت کار شجاعانه‌ای انجام داد و موفق شد؛ من از همه بخش‌ها در
معاونت امور استان‌ها تشکر می‌کنم که در تمام این لحظات هم‌پای
دیگر بخش‌های سازمان در میدان تلاش و کار بودند.
او با اشاره به اینکه صداوسیما هم در سطح ملی و با شبکه‌های سراسری و هم
از نمایی نزدیک‌تر با همان لهجه و رسوم مردم هر منطقه با شبکه‌های استانی
خود با مردم سخن می‌گوید، گفت: رسانه‌های استانی با نحوه ادراکات
اهالی هر استان، فرهنگ، سلوک و سوابق تاریخی آن‌ها عجین می‌شوند
و تأثیرشان بر مردم بیشتر می‌شود.
علی عسکری با اشاره به بیانات رهبر معظم انقلاب (مدظله‌العالی) در
سخنرانی تلویزیونی سالروز قیام مردم قم در 19 دی امسال گفت:
هرکدام از احزاب آمریکایی راهی را برای دشمنی با ما برمی‌گزینند و
یکی از سیاست‌های حزب دموکرات آمریکا که پس از جمهوری
خواهان روی کار می‌آیند، ایجاد منازعات قومیتی و مذهبی در بین
مردم منطقه است و آن‌ها در زمینه جنگ نرم تبحر خاصی دارند.