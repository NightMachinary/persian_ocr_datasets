25501
گفته‌ام؛ در همان ماه‌های ابتدایی آغاز به کار شورای پنجم. امروز
بیست و سوم دی ماه 99 است؛ آخرین ماه‌های کار شورای پنجم. بیش از
سه سال گذشته است و هوای شهر آن‌چنان مستمر و شدید آلوده است که
نفس اغلب شهروندان را به شماره انداخته است.
وی گفت: در تمام سه سال گذشته، ترافیک و آلودگی هوا، نه فقط
اولویت‌دارترین مساله از دیدگاه شهروندان تهرانی؛ بلکه
اولویت‌دارترین موضوع برای تمام تلاش‌ها و پیگیری‌های ما
اعضای پنجمین دوره شورای اسلامی شهر تهران بوده است؛ از
پیگیری‌های مستمر و بی‌وقفه برای وصول اعتبارات مترو و تجهیز و
گسترش ناوگان حمل‌ونقل عمومی گرفته تا سیاست‌گذاری‌های
معطوف به کاهش ترافیک و آلودگی هوا از طریق هزینه‌زا کردن
استفاده غیرضروری از خودروی شخصی. اما امروز آلودگی هوا از هر
زمان دیگری شدیدتر است.
آروین تصریح کرد: درحالی‌که به دلیل شرایط ناشی از شیوع ویروس
کرونا، شهر نیمه‌تعطیل است، مدارس و دانشگاه‌ها به شکل مجازی
فعالند، همایش‌ها و جلسات و رویدادها یا لغو شده‌اند یا به صورت
مجازی برگزار می‌شوند، اولویت کار در بخش دولتی و خصوصی با
دورکاری است و خلاصه عبور و مرور در شهر به حداقل رسیده است اما
آلودگی هوا از هر زمان دیگری شدیدتر است. چرا و چگونه چنین شده