29322
تاریخ و در حال حاضر، هیچ شهری نه به لحاظ زنده بودن و نه به لحاظ
پیشرفت‌های علمی، اقتصادی و فرهنگی مانند مشهد نبوده است.
امروز محور، کانون و تبلور خراسان کهن را می‌توان در مشهد
مشاهده کرد.
وی افزود: مشهد و توس خاستگاه زبان فارسی است. یعنی زبان فارسی از
اینجا آغاز می‌شود و در عین حال ادامه و گسترش آن هم در اینجا رخ
می‌دهد. در ادبیات فارسی سبکی به نام سبک خراسانی وجود دارد. با
توجه به اینکه تمام سبک های ادبی نام‌گذاری خاصی دارد، این
نام‌گذاری به نام خراسان بوده است چرا که زبان و ادبیات فارسی از
خراسان آغاز شده و نخستین حماسه‌ها و اسطوره‌های ایران زمین در
خراسان و توس شکل گرفته است.
توس حماسی ترین شهر جهان است
این پژوهشگر ادبیات فارسی تصریح کرد: توس حماسی ترین شهر
جهان است، به این دلیل که بنیان‌گذار حماسه‌های ایرانی، ابومنصور
عبدالرزاق توسی حاکم توس بوده و حماسه‌های ایرانی را
بنیان‌گذاری کرده است و پس از او، دقیقی این راه را ادامه می‌دهد و پس
از دقیقی، فردوسی این راه را ادامه می‌دهد و به بزرگترین حماسه سرای
جهان تبدیل می‌شود. اسدی توسی نیز پس از فردوسی گرشاسب نامه را
نگاشته که او هم متعلق به شهر توس بوده است.