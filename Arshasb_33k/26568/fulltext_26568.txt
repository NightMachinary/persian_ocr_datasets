26568
شرکت خارجی تغییر دهید. سوال این است چرا آقای کحال زاده این
نامه را زده است که نام ذی نفع تغییر کند.
متهم اسدبیگی از پاسخ صریح و شفاف امتناع کرد.
نماینده دادستان بار دیگر از متهم اسدبیگی خواست درباره اینکه چرا
آقای کحال زاده به شما نامه زده اند توضیح دهد.
متهم اسدبیگی پاسخ داد: من کارگزار بانک اقتصاد نوین بودم این نامه
باید چک شود اطلاع بیشتری در این موضوع ندارم.
قاضی خطاب به متهم اسدبیگی گفت: سمت شما در این مورد چیست؟
متهم اسدبیگی پاسخ داد: من کارگزار هستم.
در ادامه جلسه دادگاه متهم کحال زاده در جایگاه قرار گرفت و گفت:
آقای اسدبیگی در خصوص 50 هزار دلار آقای توسلی در جریان
بودند. من به آقای اسدبیگی این موضوع را اطلاع دادم اما ایشان گفت:
کاری نداشته باشید.
در ادامه توسلی دیگر متهم این پرونده در جایگاه قرار گرفت و گفت:
وقتی من 20 سند 20 میلیون یورویی را دیدم تعجب کردم که چطور این
مصوبه امضا دارد و مدیر عامل بانک دستور آن را داده است. سند اول را
رئیس شعبه انجام داده بود. من تنها کسی بودم که این ماجرا را گزارش
کردم. اسناد حمل را چک کردم و متوجه شدم که اسناد جعلی است. آقای
کحال زاده از اسناد جعلی مطلع بوده است.