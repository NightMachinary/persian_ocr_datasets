7120
وی افزود: البته تاکید استانداری این است که هم محیط زیست و هم
شهرداری ها موضوعات موجود را در فضای تعاملی حل و فصل کنند به
شکلی که اخطارهای لازم داده شود و کار اقناعی انجام شود و اگر روند
اصلاح نشد حتما از ابزارهای قانونی استفاده کنند.
تقی زاده درباره تدوین طرح های جامع پسماند توسط شهرداری
های استان تهران نیز گفت: در سطح استان تهران 4 مرکز دفع پسماند
داریم و به دلیل تراکم و پیوستگی شهرها به ویژه در غرب استان امکان
ایجاد مراکز دفع پسماند برای هر شهر وجود ندارد، لذا برای مثال ملارد
و شهریار و قدس زباله های خود را به مرکز اختراباد و اسلامشهر،
بهارستان و رباط کریم انتقال نهایی زباله های خود را به مرکز دیگری
انجام می دهند و در شرق استان هم مرکز دیگری برای شهرستانهای شرق
استان وجود دارد.
وی ادامه داد: دفن، انتهای فرایند مدیریت پسماند است و به جز این
مرحله سایر بخش های فرایند برعهده خود شهرداری ها است و می
توانند برای این مراحل طرح تهیه کنند. همواره به آنها تاکید شده بر
روی موضوع فرهنگ سازی در جهت جلب مشارکت مردمی اقدام
شود؛ قطعا بدون مشارکت شهروندان شهرداری ها در تحقق تفکیک از
مبدا دستاوردی نخواهند داشت و مشارکت مردمی بهترین شیوه برای
پیشبرد اهداف خواهد بود.