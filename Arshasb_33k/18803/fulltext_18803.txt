18803
شفیعی: مسئولیت حادثه برای مهاجران غیرقانونی متوجه دولت مقصد
نیست
نوذر شفیعی در گفت‌وگو با ایسنا، با اشاره به حادثه رخ داده در مرز ایران و
افغانستان و تعاملات مقامات دو کشور گفت: این موضوع از دو جهت
مورد توجه است. ابتدا از منظر انسانی و دیگری از منظر حقوق و تکالیف
دولت‌ها. در عین حال که معتقدم دولت‌ها بر اساس تکالیفی که برعهده
دارند باید وجه انسانی را نیز مد نظر قرار دهند.
وی ادامه داد: به لحاظ انسانی اتفاقی که رخ داده برای دولت ایران جای
نگرانی دارد و از نظر اخلاقی باید به آن با حساسیت نگاه شود. اما از لحاظ
حقوقی، مسئولیتی به خاطر اتفاق رخ داده بر عهده ایران نیست و بالعکس
مسئولیت این اتفاق متوجه دولت افغانستان است.
این کارشناس مسایل بین‌الملل تصریح کرد: دولت افغانستان و همه
کشورها نسبت به اتباع خود مسئولیت‌هایی دارند از جمله تامین رفاه
شهروندانشان و از آنجایی که به لحاظ معاش این امنیت برای شهروندان
افغان فراهم نیست آنها مجبورند مسیرهای سختی را متحمل شوند و
ممکن است این مسیر توام با خطرات و حوادثی باشد.
وی اضافه کرد: در دریای مدیترانه حداقل سالانه هزاران مهاجر
غیرقانونی غرق می‌شوند اما مسئولیت این مساله متوجه دولت مقصد
نیست بلکه متوجه دولت این مهاجران است. این‌که این افراد در دریا