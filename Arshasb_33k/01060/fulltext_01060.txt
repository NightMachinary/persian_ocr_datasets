1060
سامانه آموزش مجازی را از دیگر اقدامات عنوان کرد.
آموزش در 150 مدرسه چهارمحال و بختیاری غیرحضوری شد
سید راشد جزایری 22 مهرماه در جلسه ستاد استانی مدیریت بیماری
کرونا در چهارمحال و بختیاری با بیان اینکه دانشگاه علوم پزشکی در
مدیریت این بیماری چهار استراتژی را دنبال می‌کند، اظهار کرد:
تشدید نظارت، تذکر و اخطار به ادارات، اماکن عمومی، اصناف و ...،
افزایش تعداد نمونه‌گیری و غربالگری، پیگیری، رهگیری و
ردگیری افراد قرنطینه خانگی نمونه مثبت کرونا و آموزش،
اطلاع‌رسانی و فرهنگ‌سازی در خصوص این بیماری از
استراتژی‌های این دانشگاه است.
معاون بهداشتی دانشگاه علوم پزشکی شهرکرد با بیان اینکه طبق
آمارگیری کشوری شهرستان بروجن و شهرکرد وضعیت مطلوبی از
نظر بروز بیماری کرونا ندارند، گفت: باید در این شهرستان‌ها
محدودیت‌های بیش‌تری از سایر مناطق اعمال شود، وضعیت
شهرستان فارسان نیز از هفته گذشته در وضعیت قرمز و هشدار قرار گرفته
است.
وی ادامه داد: حدود 150 مدرسه در چهارمحال و بختیاری امکان
رعایت پروتکل‌های بهداشتی را نداشتند، به همین دلیل آموزش در
این مدارس از وضعیت حضوری به غیرحضوری تغییر کرد.