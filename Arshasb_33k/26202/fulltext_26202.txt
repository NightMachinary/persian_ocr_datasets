26202
دانشگاهی خراسان رضوی ادامه داد: امروز از این مساله صحبت
می‌شود که مشهد حدود 50 درصد از ظرفیت اقامتی کشور را در خود
جای داده است؛ اما اگر از این مساله بگذریم، مهم‌ترین فعالیتی که باید در
این زمینه اتفاق بیافتد، بازنگری و محاسبه دقیق در میزان ظرفیت تحمل
شهر مشهد است تا بتوانیم با یک چشم انداز 10 ساله یا 20 ساله، تعداد
تخت‌های مورد نیاز برای گردشگران در آینده را پیش‌بینی کنیم و
ببینیم اساسا با توجه به این چشم‌انداز این تعداد تخت کافی است یا خیر.
اعلم صمیمی خاطرنشان کرد: اگر براساس آن چشم‌انداز تعداد
تخت‌ها کافی نبود، باید ببینیم با چه شیبی می‌توان هر ساله تعداد
تخت‌ها را افزایش داد تا به آن عدد مطلوب رسید. تا زمانی که به‌صورت
دقیق ظرفیت تحمل این شهر محاسبه نشود، نمی‌توان گفت مشهد تخت
اضافی نسبت به تعداد گردشگران داشته و بیان این مساله بیشتر جنبه
خارج کردن رقیب از دور را دارد.
وی عنوان کرد: نگاه دیگری که باید به هتل‌های کپسولی وجود داشته
باشد، از نوع خدمات مشترک بین واحدهای اقامتی است، مانند
رستوران‌ها، کافی‌شاپ‌ها و خدمات پذیرایی که به عنوان خدمات
جانبی در واحدهای اقامتی دیده می‌شود که در این هتل‌های کپسولی
نیاز به چنین خدمات جانبی احساس می‌شود و باید وجود داشته باشد،
البته این نیاز به حد و اندازه واحدهای اقامتی بزرگ نیاز نیست؛ اما در حد