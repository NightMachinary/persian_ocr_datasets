15413
است و بعد به تجهیز مطب برای امکان نسخه‌نویسی الکترونیک
می‌پردازد و می‌گوید: «یکی از مشکلات سیستم نسخه‌نویسی
الکترونیک این است که نسخه موبایلی ندارد و ما مجبوریم مطب خود را
با لپ تاپ و اینترنت پرسرعت و ... مجهز کنیم یعنی من اگر در خیابان باشم
نمی‌توانم برای بیماری نسخه بنویسم چون با موبایل نمی‌توانم این
کار را بکنم. خب بنابراین تجهیز مطب به سیستم و اینترنت گران تمام
می‌شود و از آن طرف هم کرونا باعث شده درآمد پزشکان بشدت پایین
بیاید و ... که همه اینها دست به دست هم می‌دهد تا لااقل بخشی از جامعه
پزشکی در مقابل چنین تغییری مقاومت کند.»
همان‌ طور که عنوان شد در حال حاضر چیزی به‌ نام پرونده پزشکی یا
پرونده سلامت وجود ندارد؛ مگر برای بیمارانی با شرایط خاص که
همان را هم باید زیر بغل بزنند و از این مرکز به مرکزی دیگر ببرند تا پزشک
جدید پی به وضعیت جسمانی و روند درمان او ببرد. نسخه الکترونیک
این امکان را به ساده‌ترین شکل ممکن در شبکه گسترده جامعه بهداشت
و درمان بایگانی می‌کند و نه تنها باعث تسریع درمان و پیشگیری از
خطاهای انسانی و خطاهای پزشکی می‌شود بلکه ممکن است جان
خانواده بیمار را هم در مواردی مثل کشف و بررسی یک بیماری
زمینه‌ای یا ارثی نجات دهد. در گام بعدی مدیران سلامت کشور با
انبوهی از اطلاعات ذی قیمت مواجه خواهند بود که می‌توان بر اساس