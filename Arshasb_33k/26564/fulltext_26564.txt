26564
یک ماه قبل از اینکه ارز به حساب واریز شود در بانک اقتصاد نوین حساب
افتتاح کرده‌اید؟ شما با جعل‌هایتان رفع تعهد، تغییر ذی نفع و تغییر
نمایندگی داشته‌اید.
نماینده دادستان ادامه داد: بر اساس اعلام سازمان زندان‌ها بارها بر
روی درخت در زندان دیده‌ شده‌اید که می‌خواستید از دیوار بلند
زندان و از روی درخت فرار کنید. شما در توهم فرار بودید.
قاضی در ادامه این جلسه دادگاه خطاب به وکیل متهم گفت: اینکه چه
کسی سند را جعل می‌کند باید از طریق ذی نفع ردیابی شود. کارشناس
رسمی دادگستری مرجع تشخیص جعل نیست و خود سازمان و گمرک
باید پاسخگو باشد.
در ادامه جلسه دادگاه نماینده دادستان گفت: آقای رستمی این سند را با
یک پرینتر از گمرک خرم‌ آباد ارسال کرده است. وی با پرداخت رشوه و از
طرف یک خانم و به وسیله فاکس یک نامه جعلی به بانک اقتصاد نوین برای
رفع تعهد ارسال کرده‌ است.
نماینده دادستان خطاب به وکیل متهم طالبی گفت: موکل شما
اظهاراتش را بر اساس کذب بیان میکند که کار اشتباهی است و از
تخفیفات قانونی هم بهره مند نخواهند شد. میگفت در بانک مسکن
حساب ارزی نداشته‌، در حالی که امروز ثابت شد در بانک مسکن حساب
داشته است.