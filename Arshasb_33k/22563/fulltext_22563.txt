22563
مجروح شدن چند سرباز رژیم صهیونیستی درپی درگیری در یک پایگاه
به گزارش ایسنا، به نقل از سایت شبکه روسیا الیوم، رسانه‌های رژیم
صهیونیستی اعلام کردند نزاع و دعوای دسته‌جمعی میان نظامیان این
رژیم در پایگاه آموزشی «غفعاتی» در جنوب اراضی اشغالی منجر به
مجروح شدن شماری از آنها شد.
طبق این گزارش، دعوا بر سر حق ورود به سالن غذا خوری و میان
سربازان عرب اسرائیلی و یهودی درگرفت و منجر به مجروح شدن
شماری از آنها و چند فرمانده شد.
هفت تن از مجروحان نیز به دلیل وخامت حالشان به بیمارستان منتقل
شدند.
مجروحان جنگ یمن از عمان به فرودگاه صنعا بازگشتند
به گزارش ایسنا، به نقل از سایت شبکه المسیره، محمد علی الحوثی، عضو
شورای عالی سیاسی یمن از بازگشت زخمی‌ها به کشور استقبال کرد و
گفت: ما به مجروحان برای بازگشت به کشور بعد از انتطار طولانی مدتی
تبریک می‌گوییم که اگر جنایت‌های دشمن سعودی نبود، چنین
انتظاری رخ نمی‌داد.
محمد علی الحوثی بر توجه به مجروحان به دلیل این‌که جانشان را در راه
دفاع از وطن دادند، تاکید کرد و از طرف‌های مربوطه خواست
مجروحان را مورد توجه قرار دهند.