5168
شود
محمدجواد ابطحی در گفت‌وگو با ایسنا در خصوص انتقاد برخی از
کارشناسان مبنی بر اینکه کسانی کتب درسی مدارس را تألیف
می‌کنند که خودشان یک روز هم سابقه تدریس ندارند و معلم
نبوده‌اند، اظهار کرد: ماجرای تألیف کتب درسی چند بار در
کمیسیون آموزش و تحقیقات مجلس دهم مطرح شد و اعضای
کمیسیون با توجه به گزارش‌ها نگرانی‌هایی داشتند چراکه برای تغییر
یک پاراگراف،یک کتاب باید تجدید چاپ می‌شد و این مسئله اسراف
بود، چرا که در گذشته بچه‌ها کتاب های خود را تمیز نگه می‌داشتند و به
مدرسه تحویل می‌دادند تا سال‌های بعد این کتاب‌ها به دانش آموزان
داده شود.
وی افزود: نگرانی دیگری که وجود داشت این بود که کسانی که مأمور
تألیف کتاب‌های درسی هستند از چه کانالی گزینش شده‌اند که بعد
متوجه شدیم برخی از این افراد با اسلام و انقلاب زاویه دارند و در برخی از
کتاب ها به شکل بسیار ماهرانه بعضی از مسائل ارزشی مانند شهادت را
حذف کردند و برخی از عکس‌های مسئله‌دار را چاپ می‌کردند. به
همین دلیل کمیسیون آموزش و تحقیقات اصرار بر تحقیق و تفحص در
خصوص کتب درسی داشت، چراکه این کتب زیربنای اعتقادی و
علمی دانش آموزان را می‌سازد.