31396
کمبود 12 هزار نیرو در آموزش‌وپرورش استثنایی/پرداخت ضریب
1.2 دهم کارکنان
به گزارش ایسنا، علی الهیار ترکمن در نشست مشترک شورای معاونان
سازمان آموزش‌وپرورش استثنایی و معاونت برنامه‌ریزی و توسعه
منابع که در راستای بررسی مشکلات دانش آموزان با نیازهای ویژه
تشکیل شد، اظهار کرد: مطالبات سنوات ارفاقی نیروهای
آموزش‌وپرورش استثنایی هم اولویت با پرداخت حقوق است و این
مطالبات در سریع‌ترین زمان پرداخت خواهد شد.
وی افزود: ضریب 1.2 دهم کارکنان آموزش‌وپرورش استثنایی نیز
تا پایان سال 93 پرداخت ‌نشده است که بر اساس تفاهم صورت گرفته
‌شده این مطالبات در سال جاری پرداخت خواهد شد.
الهیار ترکمن درباره استقلال ادارات استثنایی استان‌ها نیز گفت:
تبدیل این ادارات به‌عنوان یک منطقه آموزش‌وپرورش در شورای
سازمان آموزش‌وپرورش استثنایی به تصویب رسیده است که برای
حل موانع قانونی آن کارگروهی با حضور کارشناس سازمان امور
اداری و استخدامی تشکیل خواهد شد.
وی افزود: اعتبار مورد نیاز جهت به‌کارگیری 500 نیروی
توان‌بخشی طرحی و بخشی از اعتبار مورد نیاز جهت ضد عفونی
پایگاه‌های طرح سنجش تخصیص خواهد یافت.