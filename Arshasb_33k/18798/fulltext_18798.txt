18798
شفاف‌سازی و پیشگیری از جعل و فساد اداری ارمغان طرح احراز اصالت
هویت برخط
قاسم شریفی در جلسه نظارت بر اجرای طرح احراز اصالت هویت برخط
حذف اخذ کپی کارت ملی و شناسنامه در استان اظهار کرد: طرح احراز
اصالت هویت برخط و حذف اخذ کپی کارت ملی و صفحه اول شناسنامه
به‌دنبال آیین‌نامه توسعه خدمات الکترونیکی دستگاه‌های اجرایی و
با هدف اصلاح نظام اداری و تحقق توسعه دولت الکترونیک و همچنین به
منظور پیشگیری از جعل و فساد اداری، افزایش سلامت اداری و ارتقا
سطح رضایتمندی شهروندان اجرایی شده است.
وی با اشاره به برخی دستاوردها و مزیت‌های این طرح افزود: تکریم
ارباب رجوع و جلوگیری از ترددهای غیرضروری افزایش
بهره‌وری و کاهش هزینه‌ها با استفاده از استعلام برخط از دستاوردهای
این طرح است.
مدیرکل دفتر بازرسی، مدیریت عملکرد و امور حقوقی استانداری
سمنان از شفاف‌سازی و بهبود سلامت اداری به عنوان ارمغان این طرح
ملی نام برد و ادامه داد: در صورت اجرای دقیق و فراگیر این طرح، در
دستگاه‌های مشمول ماده 5 قانون مدیریت خدمات کشوری، شاهد
کاهش چشمگیر استفاده از کاغذ و بایگانی فیزیکی و استنادپذیری
الکترونیکی خواهیم بود.