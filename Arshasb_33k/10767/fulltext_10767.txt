10767
تلاش می‌کنیم خانواده‌های شهدای قزوینی خانه‌دار شوند
هدایت‌الله جمالی‌پور در مراسم امضای تفاهم‌نامه تأمین زمین برای
ساخت مسکن و ساماندهی اشتغال و کارآفرینی خانواده‌های معظم
شهدا و ایثارگران استان قزوین که عصر سه شنبه 20 آبان در سالن
جلسات استانداری قزوین برگزار شد، تصریح کرد: کشور ما مدیون
خانواده شهدا است، دولت با همه سختی‌های موجود قدردان
خانواده شهدا است و تاکنون بیشترین کمک را به خانواده شهدا داشته
است، همچنین سعی شد بخشی از مطالبات خانواده شهدا پرداخت
شود.
وی افزود: در حوزه مسکن نیز دغدغه جدی داریم، امیدواریم با کمک
وزارت راه و شهرسازی بتوانیم در این حوزه اقدامات مثبتی داشته
باشیم کلیه اختیارات خود در این حوزه را به رئیس بنیاد شهید کشور
می‌سپارم اگرچه برخی موارد از اختیارات ما خارج است اما تا جایی که
استان دسترسی دارد ما پای کار هستیم.
استاندار قزوین بیان کرد: امیدوارم با امضای این تفاهم‌نامه
سرآغازی را فراهم کنیم که در همین دولت نیاز خانواده شهدا به مسکن
در استان قزوین را ساماندهی کنیم، مقدمات کار را انجام دهیم و
شرایط را فراهم کنیم، احتمالا بخشی از این مسکن‌ها در دولت فعلی و
بخشی نیز در دولت آینده واگذار می‌شود اما مقدمات کلیه مسکن‌ها