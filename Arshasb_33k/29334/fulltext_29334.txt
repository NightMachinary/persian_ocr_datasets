29334
سیاهپوش کرد. چهار کودک‌شان را به رودخانه دینارکلگ سپردند
اما تنها پیکر بی‌جان‌شان را پس گرفتند. دیگر از آن خنده و هیاهو خبری
نیست. به در و دیوار خانه‌شان رنگ ماتم پاشیده شده است. هنوز هم باور
ندارند چه بر سرشان آمده است. مادر بی‌امان گریه می‌کند. غم دارد؛
غمی بزرگ. تصورش را هم نمی‌کرد یک روز شاهد مرگ همزمان چهار
پسر و نوه‌اش باشد. مرگی تلخ در دینارکلگ. روستایی در نیکشهر
سیستان‌وبلوچستان. قربانی شدند، قربانی یک آب‌تنی مرگبار در
چله‌تابستان. کودکانش را از عصر دوشنبه دیگر ندیده است. دوشنبه
سیاه برای خانواده پرجمعیت آقای بلوچ‌زاده. نخستین ‌بار بود که این
خانواده در کنار این رودخانه سرکش اتراق کردند. از چابهار آمده
بودند. می‌خواستند به خانه دخترشان بروند. خانه دختر و دامادشان در
نیکشهر بود اما در مسیر تصمیم گرفتند که کنار دینار کلگ بمانند.
همانجا بود که دختر، داماد و نوه‌اش پارسا هم آمدند.
«5 دقیقه تنهایشان گذاشتم. تا پیش از آن کنارشان بودم. آب‌تنی
می‌کردیم و بازی. از رودخانه بیرون آمدم تا ناهار را درست کنم.
می‌خواستیم کباب بخوریم.» اینها را پدر 45ساله می‌گوید. پدری
که 18 فرزند داشت. اما حالا سه پسرش زیر خروارها خاک دفن شده‌اند.
«آرزوهایم نابود شد. یاد بازی و شیطنت‌هایشان که می‌افتم، قلبم
آتش می‌گیرد. به سختی بزرگ‌شان کرده بودیم. تازه از آب و گل