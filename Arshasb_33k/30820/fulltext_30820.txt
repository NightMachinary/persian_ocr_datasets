30820
خاطرنشان کرد: کرونا می‌تواند دستگاه معرفتی ما در معرض
پرسش‌های جدی قرار دهد. تصور غالب در عصر مدرن این بود که انسان
توانسته از طبیعت استعلا پیدا کند و از بالا بر طبیعت بنگرد و برآن سلطه
پیدا کند. انسان تصور می‌کرد به کمک خرد خودبنیاد، به تعبیر
دکارت، می‌تواند بر معضلات غلبه پیدا کند. از این مسیر بود که بشر به
جایی رسید که ادعای خدایی می‌کرد.
داوودی خاطرنشان کرد: اما کرونا به شری بدل شد که سبب دگرفهمی و
بازفهمی انسان درباره حیات، نظام‌های فکری، نظام قدرت و دانش
خواهد شد. کرونا سبب بازاندیشی انسان در مورد بنیادهای زندگی
خواهد شد. یکی از نظراتی که فلاسفه مطرح کرده‌اند، این است است که
مساله شر با مساله معرفت بشر نسبت نزدیکی دارد. این نظر را در بین
اندیشمندان و فیلسوفان مسلمان هم می‌توان دید.
وی افزود: اگر انسان نسبت درستی با مقوله درد، رنج و شر پیدا نکند،
نمی‌تواند دوباره به زندگی بازگردد و در مورد زندگی خود
بیاندیشد. هنگامی که شر، درد و رنج ناشی از کرونا انسان را فرا می‌گیرد،
امید و قدرت انسان از بین می‌رود و او انسان دچار نوعی یاس و ناامیدی
خواهد شد؛ این‌جاست که انسان پی می‌برد که تنها به کمک عقل و ثمرات
آن، یعنی علم و تکنولوژی، نمی‌تواند بر این بحران غلبه کند.
بهره‌گیری از ایمان در کنار عقل به زندگی انسان بازمی‌گردد