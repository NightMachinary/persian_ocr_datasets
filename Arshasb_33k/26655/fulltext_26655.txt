26655
لذا انسجام و همدلی زمانی امکان پذیر است که من شهروندی که در
ایران زندگی می‌کنم و تابعیت ایران را دارم، باور کنم که مسئول
مملکتم برای من زحمت می‌کشد، اول برای من و بعد برای خودش. اگر به
این واقعیت برسم مطمئناً با او همراه و همدل خواهم بود.
این وکیل دادگستری تصریح کرد: شما اوایل انقلاب این وضعیت را
می‌دید ولی متاسفانه کم کم رنگ باخت و فاصله ها خیلی زیاد شد. کسی
که مسئول است باید همیشه در رفتار و گفتار و عملکرد خود و خانواده
اش، دلسوزی برای مردم را ببینیم اما متاسفانه امروزه اینگونه نیست.
تدین تاکید کرد: تنها راه همدلی و انسجام، برگشت مسئولین به آغوش
مردم است و به نظرم مسئولین باید برگردند و از برج‌ها و کاخ هایی که در
جاهای گرانقیمت ایران برای خود ساختند، دست بردارند و کف
خیابان‌ها بیایند، در این صورت مردم آنها را درک خواهند کرد و پشت
آنها خواهند بود ولی متاسفانه عملکرد برخی از نهادها به این عدم انسجام
و عدم همدلی دامن می‌زند. در همین مدت اخیر برخورد شهرداری با یک
پیرزن که در یک آلونک زندگی می‌کرده را دیدیم و این برخوردهای
شهرداری مسبوق به سابقه است؛ یعنی قبلا نیز مسئولین شهرداری چنین
برخوردهای زشت و زننده ای را داشتند ولی هیچ اتفاقی نیفتاده است.
در صورتی که در خصوص کاخ هایی که در زعفرانیه و لواسان و در دل
جنگل های شمال ساخته می شود؛ هیچ کس پاسخگو نیست.