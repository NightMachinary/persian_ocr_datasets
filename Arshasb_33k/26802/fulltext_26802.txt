26802
هنر یک مسئول رفع مشکلات در سایه قانون است
اسماعیل میرغضنفری در جلسه تکریم از خدمات دهیاران شهرستان
بندرانزلی در جلوگیری از بیماری کرونا که در سالن اجتماعات
فرمانداری این شهرستان برگزار شد، اظهار کرد: همه ما باید خدا را
همواره حاضر و ناظر بر عملکرد خود بدانیم؛ همچنین قانون را در
عملکرد خود رعایت کنیم.
وی با تاکید بر اینکه رعایت نظم در تمام امور بسیار مهم است، افزود: هنر
یک مسئول خوب، پیدا کردن راه حل مناسب برای حل مشکل در سایه
قانون است. اگر ما واقف بر قانون باشیم در حوزه فعالیت خود می توانیم
برای بسیاری از مشکلات راه حل مناسب را پیدا کنیم.
فرماندار شهرستان بندرانزلی با اشاره به اینکه دهیاران منتخب مردم در
سطح روستاها و مجری دولت هستند، گفت: توزیع نان یا سر زدن به
روستاها گزارش عملکرد نیست و باید حل مشکلات را مد نظر داشته
باشیم.
اسماعیل قاسمی، بخشدار مرکزی بندرانزلی نیز، اضافه کرد: قرار
گرفتن در حریم تالاب از مهمترین مشکلات اجرای طرح هادی در
روستاهای شهرستان انزلی است.
وی با بیان اینکه 26 روستا و 24 دهیاری در شهرستان بندرانزلی،
داریم، اظهار کرد: در شرق انزلی پنج روستا در محدوده منطقه آزاد قرار