11785
تکلیف تیم ملی تفنگ مشخص نیست/ آتش‌بس یا تغییر سرمربی؟
به گزارش ایسنا، الهام هاشمی سرمربی تیم ملی تفنگ تا المپیک توکیو
یعنی مرداد با فدراسیون تیراندازی قرارداد داشت و با تعویق المپیک
قرارداد این سرمربی به پایان رسید. هاشمی بعد از کسب 4 سهمیه المپیک
توکیو برای کسب بهترین نتیجه در المپیک نیاز به حداقل امکانات دارد
و شرطش برای تمدید قرارداد برطرف شدن کمبودها و نیازهای اولیه
ملی‌پوشان است، اما رییس فدراسیون تیراندازی با وجود گذشت 3
ماه از پایان قرارداد هنوز نتوانسته است شرایط لازم را برای تمدید
قرارداد فراهم کند و همچنان وضعیت تیم ملی تفنگ نامشخص است.
ملی‌پوشان تفنگ با غیبت الهام هاشمی تمرینات تیم ملی را ترک کرده‌اند
و در حال حاضر در خانه به سر می‌برند و در مسابقات بین‌المللی آنلاین
اندونزی هم که روز گذشته با حضور ملی‌پوشان تپانچه انجام شد،
شرکت نکردند. با وجودی که مدت زیادی از پایان قرارداد سرمربی
تیم ملی تفنگ گذشته مشخص نیست که علی دادگر رییس فدراسیون
تیراندازی چرا هیچ اقدامی برای تیم ملی انجام نمی‌دهد و منتظر سپری
شدن روزها است. کمیته ملی المپیک و وزارت ورزش هم سعی در رفع
این مشکل داشتند که پادرمیانی این دو نهاد هم موثر واقع نشد و
همچنان وضعیت نامشخص است. باید دید دادگر به دنبال تعیین
سرمربی جدید برای تیم ملی است یا قرار است کمبودها را جبران کرده و