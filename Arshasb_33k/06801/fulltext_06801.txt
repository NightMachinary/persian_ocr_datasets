6801
باید منابع درآمدی پایدار برای شهرداری اراک تعیین و تعریف شود
ایرج رضایی امروز 22 اردیبهشت در نطق پیش از دستور خود در صحن
رسمی شورای شهر اراک ضمن اشاره به سالروز انتخابات شوراها در
سال 96، تاکید کرد: سه سال پیش اکثریت اعضای شورا با شعار
شفافیت، احترام به جایگاه و نظر شهروندان و افزایش شور و نشاط
اجتماعی و با شعار تبلور امید توانستند نظر قاطبه مردم را به خود جلب
کنند و اینک بعد از گذشت 3 سال زمان مناسبی فرا رسیده تا با بازخوانی
قول و وعده های خویش بویژه در حوزه عملکردی، عمرانی، مالی و
شور و نشاط اجتماعی نسبت به ادامه راه و تقویت نقشه راهی متناسب و
برازنده شهروندان و با تبین سند چشم انداز 20 ساله مسیری روشن ترسیم
و بدان عمل کنیم.
وی تصریح کرد: برای چندمین بار متوالی خواستار ابلاغ طرح جامع
شهر اراک بعد از 14 سال و طرح تفصیلی اراک بعد از 12 سال هستم.
رضایی با بیان اینکه به علت فقدان منابع مالی پایدار که یکی از مهمترین
معضلات مدیریت شهری است، امروز دیگر نمی توان از طریق فروش
تراکم و درآمدهای تخلفات ساختمانی و غیرقانونی آینده شهر را به
مخاطره انداخت و در آمد کسب کرد، گفت: ممیزی املاک بویژه املاک
دولتی و غیر دولتی و نیز شناسنامه دار کردن املاک و مستغلات و اموال
شهرداری و نیز ایجاد ارزش افزوده آماده سازی بر زمین های