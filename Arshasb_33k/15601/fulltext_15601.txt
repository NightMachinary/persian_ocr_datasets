15601
پالادینی ادامه داد: قدرت‌هایی در غرب وجود دارند که همواره در
حال تلاش برای دور کردن انسان‌ها از خداوند هستند زیرا می‌دانند
فردی که به خدا نزدیک باشد به راحتی تحت سلطه دیگران و سخن ظالمانه
نمی‌رود.
کارشناس روابط استراتژیک بین‌الملل تصریح کرد: جمهوری
اسلامی ایران تنها کشوری است که به واسطه اعتقادات مردم نسبت به
حضور خداوند و پرهیز آنان از مادی گرایی، زیر بار ظلم و زورگویی
نمی‌رود و در برابر تمامی فشارها ایستادگی و مقاومت می‌کند. در همین
راستا مسلمانان سایر کشورها و به طور دقیق مسلمانان کشور ایتالیا،
ایران را کشوری می‌دانند که در مقابل امپریالیسم ایستاده و به همین
دلیل بسیار به این کشور امید دارند و از آن در این مسیر حمایت می‌کنند.
وی عنوان کرد: کشورهایی وجود دارند که شاید نام‌ آن‌ها اسلامی
باشد اما در عمل و رفتار دیده می‌شود که بسیار از قوانین قرآنی دور
شده‌اند زیرا هدف آنان قدرت وثروت است، اما جمهوری اسلامی
ایران در این زمینه با این کشورها متفاوت است و از دنیای مادی گرایانه
دوری می‌کند و با قرآن همخوانی دارد، بنابراین مسلمانان ایتالیا اعم از
شیعه و سنی بر این باورند که باید از جمهوری اسلامی ایران محافظت
کرد.
پالادینی در ادامه افزود: در طی نشست‌هایی که بین ادیان مختلف اعم از