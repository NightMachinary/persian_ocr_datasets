16140
جامعه جهانی باکی ندارد. این وسط یک چیز باقی مانده‌ آن‌هم انجام
تعهدات آمریکا و عدم مداخله در امور ایران و در رأس آن‌ها «لغو» نه
«تعلیق» همه تحریم‌های ظالمانه!
اگر یک روز از خواب بیدار شدیم و دیدیم کاخ سفید طی بیانیه‌ای همه
تحریم‌ها را لغو کرده، ذوق‌زده نشویم، این فقط یک «اعلام» است. باید
این اعلام، «اعمال» شود. باز اگر روزی از خواب بیدار شدیم و دیدیم
واقعا تحریم‌ها عملا برداشته شده است، باز ذوق‌زده نشویم و پرچم
مذاکرات را بالا نبریم. هر گونه گفت‌وگو و مذاکره با آمریکا با این حجم
از دشمنی 40 ساله یا بهتر بگوییم 70 ساله، با رفع نمادهای خصومت پاک
نمی‌شود. اگر دستوری برای مذاکرات بعد از لغو تحریم ها باقی باشد،
موضوع تعیین میزان خسارت‌های وارده به ملت ایران در طول
دخالت‌های آمریکا در کشورمان است.
آرایش ما در این مذاکرات این نیست که یک مشت دیپلمات را در ردیف
اول دو طرف از گفت‌وگو بنشانیم. از طرف آمریکا حتما باید وزیر
خزانه‌داری آمریکا طرف گفت‌وگوی ما باشد و در طرف ایران،
نماینده سه نهاد نظارتی دیوان محاسبات، سازمان حسابرسی و
سازمان بازرسی کل کشور باشد. این نماینده باید قبلا با تشکیل
جلسات کارشناسیمیزان دقیق خسارت‌های مادی و معنوی دولت
آمریکا علیه ملت ایران را احصا و به طرف آمریکایی ابلاغ کند.