19348
با اعلام فدراسیون تیراندازی در رشته تفنگ بادی مردان هم مهیار
صداقت و پوریا نوروزیان دو نماینده شایسته کشورمان در مرحله
مقدماتی با قرارگرفتن در جایگاه‌های چهارم و ششم راهی فینال شدند و
دیگر نماینده کشورمان امیرمحمد نکونام با قرار گرفتن در جایگاه
دوازدهم به کار خود پایان داد. در این ماده 67 تیرانداز حضور
داشتند. مرحله مقدماتی تفنگ بادی زنان نیز با حضور 40 تیرانداز
پیگیری شد که در پایان نجمه خدمتی با کسب بالاترین امتیاز به عنوان
نفر اول راهی فینال شد و فاطمه کرم‌زاده نیز به عنوان نفر ششم جواز حضور
در فینال را دریافت کرد.
این مسابقات فردا 20 آذر در بخش تپانچه بادی آقایان و بانوان پیگیری
می‌شود و در روزجمعه 21 آذر فینال دو بخش تفنگ و تپانچه بادی
آقایان و بانوان بزرگسال برگزار خواهد شد. طبق توافق نمایندگان
کشورها در جلسه فنی این رقابت‌ها تصمیم بر این شد که از هر کشور دو
تیرانداز جواز حضور در فینال را داشته باشند. مسابقات آزاد
تیراندازی بین‌المللی مصر از 19 تا 21 آذرماه در رشته‌های تفنگ و
تپانچه بادی آقایان و بانوان با حضور220 ورزشکار از 17 کشور دنیا
به صورت آنلاین در حال برگزاری است.
صاعقه بلای جان دامدار لارستانی شد
سرهنگ داود امجدی گفت: در پی اعلام مرکز فوریت‌های پلیسی 110