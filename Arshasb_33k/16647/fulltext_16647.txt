16647
روحانی درگذشت مادر شهیدان کردگاری را تسلیت گفت
به گزارش ایسنا، متن پیام حجت‌الاسلام والمسلمین حسن روحانی به
این شرح است:
انالله و انا الیه راجعون
درگذشت حاجیه خانم «جهان خانم حسین‌زادگان» مادر شهیدان
والامقام حبیب، محمدرضا و محمدحسین کردگاری از غیورمردان
دوران دفاع مقدس، موجب تأثر و تألم خاطر شد.
این مادر فداکار و صبور، در پرتو عشق و ارادت به خاندان عصمت و
طهارت(ع)، گوهر وجود خود را وقف پرورش فرزندان انقلابی و
دلیر کرد که ضامن سربلندی و عزت نظام اسلامی شدند و یاد و نامشان را در
دفتر زرین فرهنگ و ایثار برای همیشه ماندگار نمودند.
این‌جانب مصیبت وارده را به مردم شریف استان فارس و به ویژه
خانواده محترم آن مرحومه تسلیت می‌گویم و از درگاه ایزد منان برای
ایشان رحمت واسعه الهی و همجواری با فرزندان شهیدش و برای عموم
بازماندگان صبر و اجر مسألت دارم.
حسن روحانی
رئیس جمهوری اسلامی ایران
روحانی: دستورالعمل‌های ستاد کرونا صرفا توصیه پزشکی نیست،
مقررات لازم‌الاجرا است