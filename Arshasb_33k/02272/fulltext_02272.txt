2272
می‌شود.
با توجه به اظهارات دبیر فدراسیون، تکلیف نامعلوم بازی‌های
پلی‌آف لیگ‌برتر بسکتبال باید تا روز گذشته مشخص می‌شد که این
اتفاق رخ نداد، حال باید دید که فدراسیون بسکتبال چه تصمیمی در
این مورد می‌گیرد! همچنین این موضوع در شرایطی است که تعدادی
از مربیان لیگ‌برتری مانند مصطفی هاشمی، معتقدند که فدراسیون
باید از الآن برنامه‌ریزی خود را برای روزهای بعد کرونا انجام دهد.
او در مصاحبه‌اش با ایسنا، در این مورد گفت: نباید شرایط به گونه‌ای
باشد که پس از بهتر شدن وضعیت، تازه به فکر برنامه‌ریزی باشیم.
مسئولان فدراسیون باید از الآن برنامه‌های خود را برای روزهای بعد
کرونا آماده کنند، به هر حال دیر یا زود این ویروس کنترل می‌شود.
الان زمان مناسب است تا در مورد برگزاری مرحله پلی‌آف لیگ تصمیم
گیری شود.
با این حال فدراسیون بسکتبال تاکنون راجع به وضعیت لیگ تصمیم
گیری نکرده و هیچ اطلاع رسانی هم در مورد زمان تصمیم گیری
صورت نگرفته است تا بر ابهامات افزوده شود.
اکنون باید منتظر ماند و دید که با توجه به تعطیلی برنامه‌های تیم ملی
بخاطر تعویق المپیک، موضوع لیگ که تنها دغدغه فعلی جامعه
بسکتبال است، چه زمانی توسط فدراسیون تعیین تکلیف خواهد شد؟