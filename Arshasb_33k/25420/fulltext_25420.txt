25420
همین نگرانی مکاتباتی با وزارت نفت انجام شده که مستندات آن هم
وجود دارد. عوامل وزارت نفت نیز اقدام به ایمن سازی این محیط کرده
و تمهیداتی را برای جلوگیری از نشت سوخت و وقوع حوادث انجام
داده‌اند.
نجار ادامه داد: با اقدامات انجام شده در نهایت وزارت نفت اطمینان
داده که تمامی این مخازن ایمن سازی شده و خطری از سوی آنها متوجه
شهروندان نیست. البته مدیریت بحران همواره نسبت به این مخازن
توجه داشته و در بازدیدهای مختلفی ایمنی و شرایط آن رصد خواهد
شد. کما اینکه تاکنون چندین بازدید نیز از این اماکن انجام شده است.
خود من چند نوبت به همراه کارشناسان از این دو مخزن سوخت بازدید
کرده ام و در آینده هم بازدید خواهم داشت.
رییس سازمان مدیریت بحران کشور با بیان اینکه متولی ایمنی این
مخازن وزارت نفت است، گفت: آنها هم طبق گزارشاتی که داده اند
اعلام کردند که اقدامات ایمن سازی را انجام داده اند.
وی درباره اینکه گفته می‌شود در صورت بروز حادثه در مخازن شهران
انفجاری مانند بیروت تهران تهدید خواهد کرد، گفت: طرح چنین
مسائلی که اساس علمی و منطقی هم ندارد درست نیست، البته مدیریت
بحران نسبت به هرنوع حادثه ای حتی حریقی جزئی نیز حساس است و
باید تلاش ما جلوگیری از وقوع هرنوع حادثه ای باشد.