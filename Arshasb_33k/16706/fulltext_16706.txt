16706
به سمت مناطق جنوبی، احتمال انتقال و شیوع بیماری از پرندگان
وحشی به پرندگان بومی و حتی صنعتی وجود دارد، لذا
پرورش‌دهندگان طیور بومی و صنعتی باید هشدارهای مرتبط با
شیوع آنفلوآنزای فوق حاد پرندگان را جدی بگیرند.
حیدری رعایت اصول امنیت زیستی را در جلوگیری از بروز بیماری
آنفلوآنزای فوق حاد پرندگان مهم ارزیابی کرد و افزود: از صاحبان
مرغداری‌ها می‌خواهیم تا رعایت موازین بهداشتی را برای ممانعت
از شیوع احتمالی بیماری داشته باشند.
وی با اشاره به احتمال بالای شیوع بیماری آنفلوآنزای فوق حاد
پرندگان با خرید پرنده از پرنده فروش‌های دوره‌گرد، گفت: از
روستاییان درخواست می شود از خرید طیور از وانتی‌ها صرف نظر
کنند، چون این پرنده‌ها ممکن است در دوره کمون بیماری بوده و
علائم را پس از چند روز نشان دهند.
حیدری علائم بیماری را در پرندگان تلفات بالا با سیر افزایشی، سیاه
شدن تاج و ریش و وجود علائم خونریزی روی قسمت های بدون پر
بدن پرنده عنوان کرد و افزود: این بیماری در طیور درمان ندارد و اگر
طیور یک خانه در روستایی آلوده به بیماری تشخیص داده شوند، بر
اساس پروتکل‌ها ناچار به معدوم‌سازی همه طیور روستا و پرداخت
غرامت به صاحبان طیور خواهیم بود.