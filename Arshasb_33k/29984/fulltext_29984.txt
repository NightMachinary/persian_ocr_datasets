29984
عملیات به دست می‌آورد. بنابراین مدیریت حریق آسان تر می‌شود.
قدیری اظهار کرد:‌ وجود پهپادها برای حریق‌های جنگلی و فضای سبز
بسیار مفید است و به اطفا آن سرعت می‌بخشد. از طریق آن‌ها می‌توان
عملیات را مدیریت کرد و محل استقرار نیروها را در این دسته از حریق‌ها
مشخص کرد؛ چرا که مدیریت این آتش‌سوزی‌ها بسیار دشوار است.
قدیری یکی دیگر از کاربردهای پهپاد را در زمینه سرچ (جست و جو)‌
دانست و گفت: یکی دیگر از کاربردهای پهپادها در زمینه انجام جست و
جو است. پهپاد در برخی از عملیات‌ها که طی آن جست و جو انجام
می‌شود، همانند عملیات یافتن مفقود شدگان در سیلاب‌ها کاربرد
بسیاری دارد.
وی افزود: این عملیات‌ها بسیار پیچیده و دشوار است چرا که سیلاب‌ها
پیکر افراد غرق شده را با خود می‌برد، به طوری که ممکن است نیروها
برای یافتن پیکر فردی که غرق شده 50کیلومتر را طی می‌کنند. این
دسته از عملیات‌ها را نیز می‌توان از طریق پهپادها مدیریت کرد.
معاون سازمان پیشگیری سازمان آتش‌نشانی تهران گفت: در برخی از
نقاط دنیا نیز از پهپادها برای اطفا حریق استفاده می‌کنند. این پهپادها از
قدرت بیشتری برخوردارند و با حمل آب، حوادثی مثل حریق نمای
ساختمان را اطفا می‌کنند. این پهپادها به دست نیروهای عملیاتی
کنترل می‌شوند.