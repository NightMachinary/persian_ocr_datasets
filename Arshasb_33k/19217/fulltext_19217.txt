19217
دیدم، خیلی دلم به حالتان سوخت، گوشی‌هایتان را به من بدهید تا
لپ‌تاپ‌های نو و بسته‌بندی شده را به شما بدهم!
مرد جوان در حالی که این سخنان را بر زبان می‌راند، به طرف
موتورسیکلت رفت و دو دستگاه لپ‌تاپ پلاستیک‌پیچ را از داخل
کارتن بیرون آورد و به دست نوجوانان داد. دانش‌آموزان
هم‌محله‌ای که ناباورانه و هاج و واج به یکدیگر نگاه می‌کردند در میان
بهت و حیرت کارتن‌های حاوی لپ‌تاپ را از آن مرد جوان گرفتند و
گوشی‌های تلفن همراه خودشان را به او دادند. در این هنگام مرد مذکور
سوار موتورسیکلت شد و با خداحافظی از نوجوانان، به سرعت از آن
محل دور شد. هنوز مرد جوان مسافت زیادی را طی نکرده بود که دو
نوجوان لپ‌تاپ‌هایشان را به دست گرفتند و با خوشحالی
وصف‌ناپذیری به طرف منزلشان دویدند تا لپ‌تاپ‌های نو را به
اعضای خانواده خود نشان بدهند اما وقتی با شادمانی پلاستیک‌های
اطراف لپ‌تاپ را باز کردند تازه متوجه شدند که ماکت پلاستیکی
لپ‌تاپ دریافت کرده و در دام یک شیاد سارق گرفتار شده اند.
یکی از دو نوجوان مذکور که 15 سال دارد و شکایت خود را در
دادسرای عمومی و انقلاب مشهد مطرح کرده است، درباره چگونگی
این ماجرا گفت: پدرم کارگر است و به سختی مخارج زندگی را تامین
می‌کند اما من او را مجبور کردم که یک دستگاه گوشی تلفن همراه