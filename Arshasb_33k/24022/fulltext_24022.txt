24022
مربی تیم پرسپولیس تصریح کرد: این مسئله باعث شده بود تا گردش
توپ برای بازیکنان سخت شود اما با این وضعیت ناهمواری زمین، ما
فوتبال خوبی انجام دادیم اما از موقعیت‌های خوبی که داشتیم استفاده
نکردیم. شاید بتوان گفت که در این بخش، تمرکز ما کمی پایین بود اما از
عملکرد خوب دروازه‌بان حریف هم نباید غافل شد. در مجموع بازی
خوبی را شاهد بودیم و امیدوارم که بازی به بازی بهتر شویم.
وی درباره اینکه در فضای مجازی و برخی از رسانه‌ها از نبود عیسی
آل‌کثیر و جای خالی او صحبت به میان آمده و این موضوع را باعث کم
شدن قدرت خط حمله پرسپولیس می‌دانند اظهار داشت: عیسی واقعا
بازیکن توانمندی است و اگر توانمند نبود او را جذب نمی کردیم.
دیدید که در مسابقات لیگ قهرمانان آسیا که سطح بسیار بالایی داشت
این بازیکن توانایی‌هایش را نشان داد اما اینکه بگوییم عیسی نیست و
پرسپولیس لطمه خورده حرف درستی نیست. با این حرف به تیم ضربه
می‌زنیم. مگر مهدی عبدی کم برای تیم زحمت کشیده است؟
مطهری افزود: عبدی در لیگ قهرمانان آسیا گل زد اما در لیگ برتر نباید با
از دست دادن یک موقعیت یک بازیکن را قضاوت کرد. وحید امیری هم
عملکرد خیلی خوبی در خط حمله دارد اما باید بیشتر از این تقویت شویم
چون در فینال لیگ قهرمانان آسیا حضور داریم. من این انتقادها را قبول
ندارم چرا که ما به دنبال پر کردن لیست نیستیم بلکه قصد داریم بازیکنی به