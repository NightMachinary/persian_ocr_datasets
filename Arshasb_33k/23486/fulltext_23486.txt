23486
مرگ دسته جمعی جنگل بلوط‌های زاگرس
به گزارش ایسنا، حسین گودرزی در جلسه علنی امروز (سه‌شنبه) مجلس
شورای اسلامی در نطق میان دستور خود اظهار کرد: این روزها شاهد
رخداد مرگ دسته جمعی جنگل بلوط‌های زاگرس هستیم. نمایندگان
مجلس مستحضرند که 6 میلیون هکتار جنگل بلوط زاگرس به عنوان
کمر بند حفاظتی و ریه تنفسی ایران که موهبتی الهی بوده محسوب
می‌شود و شرایط معتدلی را برای آب و هوای کشورمان رقم زده است.
نماینده مردم دورود و ازنا در مجلس شورای اسلامی در مورد
جنگل‌های زاگرس گفت: این جنگل‌ها 40 درصد آب شیرین کشور،
حفاظت از آب و خاک، تعدیل هوا و 50 درصد از خوراک دام و همچنین
امنیت و سلامت کشور را تامین کرده است؛ اما با این وجود بیماری
موسوم به زوال درختان بلوط زاگرس باعث شده در 10 سال اخیر بیش از
یک و نیم میلیون هکتار و یا 18 میلیون اصله درخت بلوط از 25 تا 100
درصد دچار آفت زدگی و یا خشکیدگی شوند که البته دولت، وزارت
جهاد کشاورزی و سازمان جنگل‌ها و مراتع نیز اقدام در خوری
تاکنون در این راستا انجام نداده‌اند.
وی اضافه کرد: چنین موضوع مهمی نیازمند عزم ملی و تشکیل کمیته
نجات جنگل‌های زاگرس، همچون کمیته احیای دریاچه ارومیه با
مسئولیت رئیس جمهور را می‌طلبد؛ همچنین همانند کمیته نجات