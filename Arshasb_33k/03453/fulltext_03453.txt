3453
تقویت مطالعات علمی و پژوهشی برای شناسایی و کاستن از خطرات
شیشه فروش دومین رویکرد را گسترش و تقویت مطالعات علمی و
پژوهشی و حمایت از مراکز موجود به منظور شناسایی و کاستن از
خطرات این گونه حوادث با اولویت خطر زلزله، سیل و خشکسالی
برشمرد و افزود: در استان اصفهان طرح خطرپذیری با همکاری
دانشگاه صنعتی اصفهان تهیه و اعلام شده کدام مناطق استان تحت تاثیر
سیل، زلزله، خشکسالی و دیگر حوادث است. در این زمینه استان
اصفهان در کشور پیشتاز بوده و در کل شهرستان های استان با بررسی
حوادثی که در سال های گذشته اتفاق افتاده و آسیب پذیری آنها در
حوادث، برنامه های کوتاه مدت و بلندمدت برای کاهش این آسیب
ها داریم.
مدیرکل مدیریت بحران استانداری اصفهان ادامه داد: حدود 26
حادثه طبیعی و غیرطبیعی بررسی شده و درصد رخداد در هر منطقه، سابقه
تاریخی، فراوانی، ضریب آسیب پذیری هر شهرستان، توانایی
موجود در مواجه با حادثه و راهکارهای عملیاتی در برابر این حوادث
مشخص شده است.
ایجاد مدیریت واحد برای آمادگی و اقدام موثر و فرماندهی بحران
وی ایجاد مدیریت واحد برای آمادگی و اقدام موثر و فرماندهی
بحران را از دیگر رویکردها عنوان کرد و افزود: در قانون مدیریت