27732
وضعیت کرونا در بابل/ تست سریع از افراد علامتدار بیماری
به گزارش ایسنا، دکتر سیما سادات لاری، گفت: نمودار موارد ابتلا و
بستری روزانه در شهرستان بابل پس از یک افزایش نسبی در هفته‌های
گذشته در حال حاضر به یک ثبات نسبی رسیده است اما هنوز نزولی نشده
است.
وی افزود: طرح مدیریت و کنترل اپیدمی کووید19 به شکل محله و
خانواده محور شهید حاج قاسم سلیمانی در شهرستان بابل در حال اجرا
است و کمیته‌های عملیانی در قالب تیم‌های مراقبت، حمایت و نظارت
در مناطق تشکیل شده‌اند. 735 تیم حمایتی، نظارتی و مراقبتی در
قالب نیروهای مقاومت بسیج و سازمان هلال‌احمر در کنار دانشگاه
علوم‌پزشکی بابل در حال ارائه خدمت هستند.
لاری، ادامه داد: از زمان اجرای طرح در این شهرستان 12 هزار 500 نفر
غربالگری شدند و انجام تست رپید از افراد دارای علائم بیماری آغاز
شده است. از زمان اجرای طرح حدود 3100 بازدید نظارتی رعایت
پروتکل‌های بهداشتی از اماکن توسط تیم سلامت مرکز بهداشت،
نیروهای بسیج و اعضای هلال احمر صورت گرفته است.
وی با اشاره اقدامات خیرین در این استان گفت: کمک‌های مالی جهت
خرید بسته‌های حمایتی و توزیع ماسک به گروه‌های آسیب‌پذیر از
اقدامات این عزیزان است.