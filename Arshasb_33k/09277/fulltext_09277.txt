9277
تحول فکری در کنار توسعه زیرساخت های شهرستان راز و جرگلان امری
ضروری 
محمدعلی شجاعی در نشست با فعالین سیاسی فرهنگی و اجتماعی
شهرستان راز و جرگلان که 23 مرداد ماه در این شهرستان برگزار شد، با
اشاره به تصویب بیش از 10 میلیارد تومان مصوبه، افزود: در مراکز شش
دهستان شهرستان راز و جرگلان زمین ورزشی ایجاد خواهد شد.
وی با تاکید بر اینکه عدم توجه به بخش های مختلف سبب بروز آثار منفی
مختلف می شود، تصریح کرد: وقتی به زیر بناها توجه نکنیم خروجی
کارها نشان می دهد که ما از بسیاری از مسائل مهم عبور کرده ایم و در این
راستا سازمان مدیریت و برنامه ریزی را مامور کردیم برای تامین
نداشته های شهرستان بسته حمایتی تعریف کند.
شجاعی با بیان اینکه باید به مسائل فرهنگی بانوان در شهرستان راز و
جرگلان با جدیت پرداخته شود، افزود: مجمع مشورتی بانوان
شهرستان با هدف تعریف برنامه ها و کارهای ویژه بانوان تشکیل شود و
در آمد و شدهای کشوری به استان بانوان شهرستان راز و جرگلان دیده
شوند.
شجاعی حضور بیش از 20 بار خود در شهرستان راز و جرگلان را از
وظایف خود در 2 دو سال اخیر عنوان کرد و افزود: این شهرستان غیر از
راه، پل، سد و سایر امکانات زیربنایی به تحول فکری نیاز دارد.