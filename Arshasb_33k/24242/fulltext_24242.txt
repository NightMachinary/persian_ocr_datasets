24242
وی ادامه داد: در مدیریت جدید شهری و در دوره شورای پنجم 4600
متر مربع به ساخت مساجد اختصاص یافته است که این مساحت دو برابر
عملکرد 25 سال گذشته منطقه ثامن در توسعه مساجد محسوب می‌شود.
نعمتی بیان کرد: نگه‌داشتن آن مسجد و عدم تخریبش مخالفان زیادی
داشته که یکی از این مخالفان سازمان ترافیک شهرداری است؛ این
سازمان با کم کردن عرض آن منطقه مخالفت دارد. یکی دیگر از دلایل
مخالفت برخی ارگان‌ها نیز به دلیل از بین رفتن سرمایه چند میلیاردی
شهری است.
شهردار منطقه ثامن بیان کرد: روز اربعین کارگاه به حرمت این روز
کاملا تعطیل بود و هیچ فعالیت عمرانی در آن روز انجام نشده و تخریب
این مسجد نیز قبل از آن صورت گرفته است.
وی ادامه داد: نه تنها در زمان تخریب بلکه از اسفند ماه سال گذشته نیز به
دلیل شیوع ویروس کرونا هیچ نمازی در این مسجد اقامه نشده است.
نعمتی اظهار کرد: هیچ مکاتبه مکتوبی از سوی مشاور تهیه کننده
بازنگری طرح تفصیلی مبنی بر خراب نشدن مسجد، کم نشدن عرض
خیابان یا قرار داشتن مسجد در طرح به شهرداری منطقه ثامن واصل نشده
است. این نامه از سوی آن‌ها تنها به اداره اوقاف فرستاده شده و ما نیز سه
روز پس از انجام تخریب، این مطلب را در پیوست نامه اوقاف متوجه
شدیم.