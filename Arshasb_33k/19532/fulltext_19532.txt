19532
او به ‌خاطر نداشتن چنین توانایی‌ای و همین طور مشکلاتی که برایشان
پیش آمد دولت‌هایی مستعجل بودند. در فاصله 1312 از استعفای
کریم‌آقا بوذرجمهری تا شهریور 20، 5 نفر بر صندلی شهرداری تهران
نشستند که هر کدام با مشکلات زیادی روبه‌رو می‌شدند. شاید
بدترین شرایط را سرتیپ قلی هوشمند داشت که دعوا و اختلافش با
رئیس شهربانی وقت یعنی سرپاس مختاری باعث عزل و در نهایت
مرگش شد. به ‌نظر می‌آمد با تکیه قاسم‌خان صوراسرافیل بر صندلی
شهرداری پایتخت وضعیت کمی آرام شود. اما در نهایت او نیز در اواخر
شهریور 1319 به‌ عنوان فرماندار اصفهان جایش را به علی‌اصغرخان
فروزان داد.
فروزان آخرین شهرداری بود که به حکم رضاشاه در تهران کار
خودش را آغاز کرد. در زمان او طرح تکمیل بناهای مربوط به راه‌آهن
از جمله بخش اداری و هتل آن آماده شد. همچنین در زمان فروزان بود که
پیمانکار ساخت بیمارستان 500 تختخوابی تهران معلوم شد و قرار
بود ساخت آن آغاز شود که نیروهای متفق در شهریور 20 از زمین و
آسمان به تهران وارد شدند و شهر اشغال شد. فروزان در مهرماه 1320 یک
‌ماه بعد از اشغال ایران در نامه‌ای به مجلس ضمن گله از حاکمیت اعلام کرد
که تمام بودجه شهرداری در این سال‌ها هزینه نگهداری کاخ‌ها
می‌شده و در نیمه سال دیناری در صندوق شهرداری نیست که او حقوق