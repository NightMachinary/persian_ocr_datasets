20426
راه مطلوبی برای تامین معیشت نیست، گفت: مطالعات، تحقیقات و
نظرسنجی‌های ما در بنیاد برکت نشان می‌دهد که بخش اعظمی از
کولبران اگر از یک درآمد حداقلی برخوردار باشند، این شغل را کنار
می‌گذارند.
محمود عسکری‌آزاد تصریح کرد: ما در بنیاد برکت کولبری را
خلاف شان انسانی می‌دانیم و تاکید داریم که باید روش‌ها و
راه‌کارهای بهتری برای تامین معیشت کولبران طراحی و اجرا شود.
وی با تاکید بر اتخاذ یک راهبرد موثر برای رفع معضل کولبری
اظهارکرد: تنها دلیلی که باعث می‌شود کولبران چنین شغل سخت و
طاقت‌فرسایی را انتخاب کنند فقر و نبود درآمد است. باید با
اشتغال‌زایی، جایگزینی برای کولبری ایجاد کرد.
رییس هیات مدیره بنیاد برکت با اشاره به توجه این بنیاد به پنج سرمایه
برای رفع معضل کولبری خاطرنشان کرد: توانایی خود کولبران،
اجتماع و اتحاد آن‌ها، سرمایه‌های مغفول‌مانده محلی، طبیعت
محیطی و توانمندی مالی این پنج سرمایه و پتانسیل را تشکیل می‌دهند.
عسکری‌آزاد ادامه داد: چهار سرمایه اول در مناطق مرزی کشور
وجود دارد و باید منابع و سرمایه‌های مالی را هم برای این مناطق تامین
کرد. همچنین از طریق تسهیل‌گران باید در این مناطق تهییج ایجاد
کرد.