21949
فرماندار رشت با انتقاد از پایین بودن سرانه مطالعه کتاب در سطح کشور
و به تبع آن در شهرستان رشت، از اداره کتابخانه‌های عمومی خواست:
با برگزاری برنامه‌های خلاقانه و بهره گیری از ظرفیت‌های مختلف،
زمینه ترویج بیش از پیش فرهنگ کتابخوانی در شهرستان رشت را
فراهم آورد.
فتح‌اللهی با بیان اینکه باید به سمتی برویم که عموم مردم به مطالعه کتاب
عشق بورزند، تصریح کرد: طراحی فضای کتابخانه‌های عمومی باید
به گونه‌ای صورت پذیرد که رغبت کودکان و دانش‌آموزان برای
حضور در کتابخانه‌ها افزایش یابد.
وی میزان سرانه فضای مطالعه در سطح شهرستان رشت را بسیار پایین و در
خور شان مرکز استان گیلان ندانست و افزود: شهرداری‌ها موظفند
حداقل نیم درصد از درآمدهای خود را به کتابخانه‌ها اختصاص
دهند.
وی با بیان اینکه برای رفع مشکلات در حوزه کتابخانه‌ها باید همه
دستگاه‌ها و نهادها همکاری‌های لازم را داشته باشند، تصریح کرد:
اگر قرار بود که کتابخانه‌ها خودشان مشکلات‌شان را مرتفع کنند،
نیازی به تشکیل انجمن کتابخانه‌های عمومی نبود.
فرماندار شهرستان رشت با تاکید بر اینکه برگزاری این جلسات و
مصوبات آن باید کاربردی باشد، بیان کرد: در تصمیمات جلسه