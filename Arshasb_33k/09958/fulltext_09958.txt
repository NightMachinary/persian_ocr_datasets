9958
و جنگل‌ها در سراسر کشور ممانعت شود.
معصوم بیگی ادامه داد: با اتخاذ این تصمیم از سوی مسئولان، وظایف
یگان‌های حفاظت از جنگل‌ها نیز مضاعف شد و همکاران ما در تمامی
یگان های حفاظت به‌ویژه در شمال کشور ماموریت یافتند همزمان با
انجام ماموریت‌های محوله در راستای کمک به حفظ سلامت عمومی
جامعه از ترددهای بی‌مورد به جنگل‌ها و مراتع که با هدف تفریح و
سرگرمی انجام می‌شود به‌ویژه در ایام باقی مانده از تعطیلات نوروز و
نیز روز طبیعت، به طور قاطع ممانعت کنند.
وی در توضیح اهمیت ماموریت یگان حفاظت در ایام پایانی سال و
دوبرابر شدن وظایف این یگان‌ها با توجه به شیوع کرونا ویروس
تصریح کرد: همه ساله با نزدیک شدن به ایام پایانی سال پدیده شوم
زمین‌خواری نیز افزایش می‌یابد که در این راستا پلیس پیشگیری و
یگان‌های حفاظت از جنگل‌ها و مراتع در سراسر کشور با پایش مستمر،
نظارت، پیگیری و ایجاد هم‌افزایی اطلاعاتی بین سایر یگان‌های
حفاظت، آمادگی خود را به بالاترین سطح افزایش می‌دهند تا به
پشتوانه قانون با متخلفان قاطعانه برخورد کنند.
معصوم بیگی افزود: امسال در ایام نوروز و روز طبیعت شهروندان ثابت
کردند با تعامل و همکاری با پلیس و عمل به توصیه‌های خادمان خود در
نیروی انتظامی می‌توان نظمی مثال‌زدنی در جامعه ایجاد کرد که