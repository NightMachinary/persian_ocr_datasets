31851
بحران‌ها حمایت می‌کنند. عادی‌سازی روابط یک سیاست
استعماری در لباسی جدید است.
هانی الثوابته، عضو کمیته مرکزی جبهه مردمی فلسطین نیز ضمن
محکوم کردن توافق مراکش و رژیم صهیونیستی گفت: هر طرفی که به
روابط با اشغالگران می‌پردازد، خدمت مجانی به آن‌ها می‌کند و با خون
شهدا و فداکاری‌های مردم فلسطین و امت عربی تجارت می‌کند.
الثوابته گفت: قطار عادی‌سازی روابط با حمایت نظام‌های عربی و
نظارت آمریکا برای تثبیت یک واقعیت جدید قبل از خروج ترامپ از
کاخ سفید به راه می‌افتد. واضح است که نظام عربی دنبال فرصتی برای
ارضای آمریکاست. این شتاب کردن به سوی عادی‌سازی روابط
علیه اراده ملت‌های عربی و به ضرر کرامت امت عربی است. عادی‌سازی
مساوی با ذلت است.
همچنین نبیل شعث، نماینده شخصی محمود عباس، رئیس تشکیلات
خودگردان فلسطین در امور خارجه و روابط بین المللی از عادی‌سازی
کامل روابط میان رژیم صهیونیستی و مراکش ابراز تأسف کرد و گفت:
اسرائیل قوانین بین المللی و طرح صلح عربی را نقض می‌کند. کسانی که
می‌خواهند به عادی‌سازی روابط با اسرائیل دست یابند باید بعد از
عقب‌نشینی اسرائیل از اراضی فلسطین و بازگشت آوارگان این کار را
بکنند. متأسفانه مردم فلسطین بهای این عادی‌سازی را می‌پردازند.