9060
به گزارش ایسنا، مرتضی رحمانی در جلسه مشترک با مسئولین سازمان
تأمین اجتماعی در زمینه تعاملات و راهکارهای اجرایی بهره برداری
از کاخ یاقوت به نفع شهروندان به سبقه تاریخی و امکانات پارک جنگلی
سرخه حصار به عنوان قطب گردشگری شرق تهران اشاره کرد و افزود:
56 پروژه در جهت تامین کمبود سرانه های فرهنگی ، اجتماعی و ... شرق
تهران برای این بوستان تاریخی تعریف شده که با تبدیل کاخ یاقوت به
موزه و یا یک مکانی فرهنگی، گامی دیگر در جبران کمبود سرانه های
فرهنگی و خدماتی شرق تهران به نفع شهروندان برداشته خواهد شد.
وی با بیان اینکه کاخ یاقوت میراث فرهنگی و تمدن ایران است که می
بایست در حفظ، صیانت و معرفی آن کوشا باشیم، بر لزوم تشکیل
کارگروهی تخصصی با زمانبندی مشخص، مشتکل از نمایندگان
شهرداری ، سازمان تأمین اجتماعی، اداره کل حریم و میراث فرهنگی
جهت بهره مندی هرچه سریعتر شهروندان از این مکان تاریخی تأکید
کرد.
همچنین در این مراسم هادی زبده، معاون مالی سازمان تأمین اجتماعی
ابراز امیدواری کرد با تعاملات صورت گرفته در آینده ای نزدیک
امکانات این ساختمان تاریخی و فرهنگی مورد استفاده عموم مردم
قرار گیرد.
بر اساس گزارش روابط عمومی شهرداری منطقه 13، قصر یاقوت از