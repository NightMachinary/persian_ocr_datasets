14938
روز دعا، روزه داری و انجام امورخیریه برای رفع بلای کرونا از
جهانیان، مرکز گفتگوی ادیان و فرهنگ‌های سازمان فرهنگ و
ارتباطات اسلامی در نامه‌ای به رئیس شورای پاپی گفتگوی ادیان
واتیکان همراهی و همگامی ملت ایران با دیگر پیروان ادیان در سراسر
جهان در این دعای همگانی را اعلام کرد.
در بخشی از نامه حجت‌الاسلام والمسلمین محمد رئیس مرکز یاد شده
آمده است: «ملت ایران نیز همصدا و همراه با دیگر برادران و خواهران
خود از ادیان مختلف در سراسر جهان، ضمن استقبال از این دعوت در
موعد مقرر و در حالی که ایام روزه داری ماه مبارک رمضان را سپری
می‌کنیم برای رفع این ویروس منحوس از عرصه گیتی دست به دعا به
درگاه خداوند متعال خواهیم برداشت.
همچنین با هماهنگی مرکز گفتگوی ادیان و فرهنگها با برخی خیرین،
بسته‌هایی با عنوان کمک‌های مومنانه به همین مناسبت به نیازمندان
کشورمان بویژه درمیان دیگر پیروان ادیان توحیدی اهدا می‌گردد.
با این امید که این همدلی ناشی از ایمان به خداوند قادر متعال که بین
انسان‌ها در سراسر جهان نضج یافته موجب گردد درهای رحمت الهی به
سوی انسان‌ها گشوده‌تر گردد و از این بلای جهانگیر رهایی یابد.
مرکز گفتگوی ادیان و فرهنگ‌هادر نامه خود متن کامل دعای هفتم
صحیفه سجادیه را به عنوان متن منتخب خود برای قرائت در این روز به