21717
کرد و نه اجازه داریم که پلنگ را از قلمرو خودش دور کنیم و با توجه به
تمام محدودیت‌هایی که محیط زیست دارد اما تا حد توانش در این
زمینه خوب عمل کرده و فعلا منطقی‌ترین راهکار همان رویکرد
همزیستی مسالمت‌آمیز است و باید سعی کنیم تا جایی که امکان دارد،
جلو تعرضات بیشتر گرفته‌ شود.
این فعال محیط زیستی افزود: پلنگ حیوان خیلی باهوشی است و قبل از
اینکه ما متوجه حضورش در منطقه شویم قطعا خیلی قبل‌تر او ما را دیده
است پس ما هم سعی کنیم هوشمندانه و آگاهانه عمل کنیم تا تعارضات و
مداخله‌ها به حداقل برسد.
به گفته‌ رئیس اداره نظارت بر حیات وحش محیط زیست استان، مردم در
بحث حفاظت محیط زیست و حیات وحش نقش مهمی دارند و نقش آن‌ها
حتی از ارگان‌های دولتی بیشتر است و آموزش‌های محیط زیستی به
تنهایی کافی نیست مگر اینکه مردم اراده کنند و بدانند که سرمایه‌های
ما فقط نفت و گاز نیست و حیات وحش و تنوع زیستی از جمله پلنگ
سرمایه‌های ما هستند و باید در حفظ آن‌ها کوشا باشیم.
اما آنچه باید در این روند مغفول نماند فرهنگ سازی و بستر سازی برای
آموزش است، مسئولان باید این بستر را فراهم کنند و مردم نیز باید این
فرهنگ را بپذیرند.