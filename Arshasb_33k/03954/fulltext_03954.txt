3954
دکتر صدیقی، تأمین سلامت جسمی و روحی دانشجویان را یکی از
راهبردهای سازمان امور دانشجویان عنوان کرد و گفت: پژوهشگاه
تربیت بدنی و علوم ورزشی، اداره کل تربیت بدنی و فدراسیون
ورزش‌های دانشگاهی به عنوان سه ضلع پیگیری برنامه‌ها و اقدامات
در این حوزه مسئولیت دارند. از جمله برای شناخت نیازها و ضعف های
جسمی دانشجویان، مراکز مشاوره تربیت بدنی در دانشگاه‌ها کار
بررسی و ارائه مشاوره به دانشجویان برای رفع مشکلات اسکلتی و
قامتی را عهده دارند.
رئیس سازمان امور دانشجویان با اشاره به تأثیر پدیده کرونا بر انجام
فعالیت‌های ورزشی، خاطرنشان کرد: علی‌رغم شیوع این پدیده و
مخاطراتی که برای سلامت روحی دانشجویان به علت خانه‌نشینی به
همراه داشته، اما همکاران تربیت بدنی با اتخاذ تدابیر لازم، روش‌های
نوینی را برای انجام مسابقات ورزشی و ارائه واحدهای تربیت بدنی
پیاده کردند که خوشبختانه مورد استقبال هم قرار گرفته است.
دکتر صدیقی در بخش دیگر سخنان خود با تمجید از رشادت‌های مردم
استان ایلام در پیروزی انقلاب اسلامی و دوران دفاع مقدس، گفت: نظر
به شرایط خاص جغرافیایی استان ایلام، این استان قابلیت‌های منحصر
به فردی برای انجام مسابقات و فعالیت های ورزشی و توریسم ورزشی
دارد، که باید مد نظر برنامه‌ریزان و تصمیم‌گیران قرار گیرد.