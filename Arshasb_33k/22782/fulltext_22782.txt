22782
اکنون ردیابی‌ها در خصوص واریز 25 میلیارد وجود دارد.
نماینده دادستان گفت: شرکت سون از صندوق ذخیره فرهنگیان
تسهیلات گرفته است و با توجه به اینکه پرونده پیچیده است باید به
صورت تفکیکی مورد بررسی قرار گیرد.
در ادامه قاضی از متهم امامی خواست در جایگاه قرار گیرد و در مورد
شرکت سون قشم توضیح دهد.
متهم در جایگاه قرار گرفت و خطاب به قاضی گفت: شما جانبداری
می‌کنید.
قاضی مسعودی مقام گفت: اینجا جای مجادله بین متهم و نماینده
دادستان نیست، شما باید توضیح دهید.
وی افزود: از صبح تا کنون درحال توهین کردن هستید و من چیزی به
شما نگفتم؛ هزاران صفحه مطلب درباره شما بود، اما من گفتم که آن‌ها را
وارد کیفرخواست نکنند تا در مراجع مربوطه رسیدگی شود.
قاضی افزود: این رفتارها اخلاقی نیستند اگر وکیل متهم و شاکی دفاع
دارند باید سند آن را توضیح دهند روشی که شما در پیش گرفته اید
خوب نیست اگر حقیقت گفته شود به نفع تان است.
قاضی مسعودی مقام خطاب به متهم گفت اگر کیفرخواست ایراد دارد
ایرادات را بگویید من به نماینده دادستان هم گفتم زمانی که متهم در
حال صحبت است چیزی نگویید.