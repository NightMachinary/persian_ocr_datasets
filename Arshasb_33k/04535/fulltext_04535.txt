4535
اقرار می‌کنم سیستم آموزشی تجربه کافی برای مواجهه با کرونا
نداشت
به گزارش ایسنا، محسن حاجی میرزایی در پیامی به مادران و پدران با
تبریک فرارسیدن پانزدهم شعبان، خجسته زادروز ولیعصر، حضرت
امام مهدی (عج) و آرزوی سالی سرشار از سلامت، موفقیت و برکت، با
اشاره به اینکه ماه پایانی سال گذشته با شیوع ویروس نوظهور و
ناشناخته کرونا، برای تأمین سلامت و امنیت روانی فرزندان شما،
مدرسه‌ها تعطیل شدند و جریان رسمی آموزش از مسیر همیشگی خود
خارج شد، اظهار کرد: بنا به اقتضای مدیریت بحران، دانش آموزان نیز
در قرنطینه قرار گرفتند، با اقرار به اینکه سیستم آموزشی کشور انتظار و
تجربه کافی را برای مواجهه با چنین مشکلی نداشت، به مدد لطف الهی،
تعهد و اخلاق حرفه‌ای همکاران فرهنگی و معلمان فرهیخته‌ این مرز و بوم
و البته حمایت شما والدین گرامی، در کوتاه‌ترین زمان با تکیه‌بر علم و
تجارب آموزشی و استفاده از فضای مجازی و بر پایه روش‌های
یاددهی نوین الکترونیکی، خانه شما به کلاس درس فرزندانتان
تبدیل شد.
وزیر آموزش‌ و پرورش با قدردانی از صبر و حوصله‌ای که پدران و
مادران به خرج می‌دهند و تلاش‌هایی که می‌کنند تا فرزندانشان از
یادگیری دروس عقب نمانند، گفت: با در نظر گرفتن شرایط فعلی که پس