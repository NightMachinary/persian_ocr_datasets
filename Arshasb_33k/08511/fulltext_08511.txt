8511
امیدوار مرکز مداخله در بحران فردی و اجتماعی را از مجموعه‌های
فعال در شهرهای بزرگ استان اعلام کرد و افزود: در این مرکز افرادی که
در معرض آسیب اجتماعی هستند، مورد مشاوره و بهره‌مند از خدمات
مددکاری قرار می‌گیرند تا آسیب اجتماعی آنها به حداقل برسد.
وی به فعالیت خط 123 به عنوان خط فوریت‌های اورژانس اشاره کرد و
ادامه داد: استان اردبیل جز استان‌های پیشرو در راه‌اندازی این
مجموعه است که به راحتی شهروندان استان از هر نقطه و به صورت
رایگان می‌توانند با این خط تماس گرفته و گزارش خود را در مورد
آسیب‌ها و دغدغه‌های اجتماعی اعلام کنند.
امیدوار از ارائه خدمات سیار با همکاری مددکاران و روانشناسان به
صورت اعزام خودرو به محل حادثه‌دیده خبر داد و خاطر نشان کرد:
پایگاه‌های خدمات اجتماعی ما در مناطق حاشیه شهر و
سکونتگاه‌های غیررسمی و آسیب‌پذیر راه‌اندازی شدند تا با مداخله
بهنگام قبل از وقوع بحران، راه چاره‌ای برای حل این مشکلات پیدا
کنند.
وی به موارد متعدد گزارش‌های مردمی از کودک‌آزاری و همچنین
همسرآزاری اشاره کرد و گفت: این دو موضوع بیشترین تماس
هموطنان را با اورژانس اجتماعی در بر می‌گیرد و ما برای کاهش این
آسیب‌ها نسبت به راه‌اندازی مرکز خانه امن و همچنین مجموعه‌های