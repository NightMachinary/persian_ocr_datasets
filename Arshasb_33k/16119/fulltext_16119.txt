16119
رزمایش همت جوانانه و کمک مومنانه خدمتی بزرگ به محرومان است
ادهم کرد در گفت و گو با ایسنا افزود: شیوع بیماری ویروس کرونا در
جامعه و جهان تمامی فعالیت‌های ورزشی، فرهنگی، اجتماعی،
اقتصادی و غیره را تحت‌الشعاع قرار داد، بنابراین در شرایط دشوار
زندگی بایستی به نیازمندان بیش از پیش توجه شود.
وی بیان کرد: در سطح کشور با اجرای طرح فاصله گذاری اجتماعی
اقدامات خوبی از سوی ستاد ملی کرونا برای کاهش خسارت به مردم
انجام شد.
کرد ادامه داد: بخش بزرگی از اقشار جامعه با رکود فعالیت های
اقتصادی و بیکاری و نداشتن درآمد و ناتوانی در تامین معیشت با
مشکلات فراوانی مواجه شدند و در ماه مبارک رمضان نیز باید به نیازهای
آنان توجه شود.
وی اظهار داشت: بیانات روز گذشته مقام معظم رهبری مهر تأییدی بر
اقدامات مؤثر انجام شده در این رابطه در سطح کشور بود، اما در حوزه
مشارکت های اجتماعی که مجموعه اقدامات غیر دولتی سازمان
یافته توسط مردم می‌باشد، باید سمن ها نقش فعالی را ایفا ‌کنند که
عالی‌ترین نوع مشارکت کمک به همنوعان است.
کرد افزود: نقش جوانان در شرایط کنونی جامعه در مبحاث مشارکتی
و کمک رسانی برجسته است.