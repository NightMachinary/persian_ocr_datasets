27740
وضعیت کرونایی قزوین سفید نیست
پیمان نامدار، سرپرست دانشگاه علوم پزشکی استان قزویندر جلسه
ستاد مقابله با کرونای استان قزوین که روز دوشنبه 22 اردیبهشت در
استانداری قزوین برگزار شد گفت: اتفاقی که در خوزستان رخ داد
نشان می‌دهد تصور این‌که با بروز گرما شیوع ویروس کووید 19
کاهش خواهد یافت، نادرست است و در خوزستان مجدد پیک شیوع
آغاز شده و مسئولین این استان مجبور شده‌اند محدودیت‌ها را از سر
بگیرند و ما باید از این اتفاق درس بگیریم.
نامدار درخصوص مبنای قرمز و زرد بودن یک شهر تصریح کرد: این
موضوع بر اساس تعداد بیماران بستری به‌ازای هر 100 هزار نفر، یک نفر
است و اگر بالای این رقم باشد علامت‌گذاری زرد و قرمز می‌شود و اگر
نباشد سفید است.
وی اظهار کرد: در شرایط فعلی در استان قزوین، شهرستان‌های آوج و
آبیک در وضعیت سفید قرار دارند، اما در استان ما همچنان بیماران
کرونایی پذیرش می‌کنیم و فوتی داریم، بنابراین نمی‌توانیم
بگوییم وضعیت قزوین سفید است.
سرپرست دانشگاه علوم پزشکی استان قزوین خاطرنشان کرد: عدد
انتقال این بیماری در جامعه در ابتدای شیوع از هر یک نفر به سه نفر بود ولی با
اقدامات صورت گرفته و اجرای طرح غربالگری و فاصله گذاری