4308
می‌تواند، نقش ایفا کند.
افزایش پلکانی دما در قزوین
مریم بهروزی، کارشناس اداره‌کل هواشناسی استان قزوین در
گفت‌وگو با ایسنا، اظهار کرد: تا اوایل هفته آینده جو منطقه پایدار
است و شاهد آسمانی صاف و آفتابی خواهیم بود و تنها برای امشب با گذر
موج ضعیف از منطقه افزایش ابر و در ارتفاعات استان بارش خفیف و
پراکنده باران پیش‌بینی می‌شود.
وی ادامه داد: تا پایان هفته جریانات در طول روز جنوبی و در طول شب
شمالی خواهد بود بر همین اساس روزها هوای گرم و شب‌ها هوای
خنکی را شاهد خواهیم بود.
کارشناس اداره‌کل هواشناسی استان قزوین خاطرنشان کرد: روز
جمعه در برخی ساعات سرعت وزش بادهای جنوبی نسبتاً شدید
خواهد بود و به لحاظ دمایی نیز به‌طور پلکانی تا پایان هفته شاهد افزایش
دما خواهیم بود.
بهروزی با اعلام اینکه شب گذشته شهرهای رازمیان، سیردان و معلم
کلایه بارش خفیف و پراکنده داشتند، اعلام کرد: طی 24 ساعت
گذشته آوج با 10 و بوئین‌زهرا با 34 درجه سلسیوس به ترتیب
خنک‌ترین و گرم‌ترین شهرهای استان بودند و دمای قزوین نیز بین 16 و
32 درجه سلسیوس در نوسان بوده است.