5978
در زمینه مسکن شرایط بهتری داشته باشیم اما تا پایان این دولت دو
میلیون واحد مسکونی را تحویل مردم می‌دهیم. بروید و این میزان را با
دولتهای قبل مقایسه کنید.
روحانی ادامه داد: دولت تلاش بزرگی کرده که طرحهای عمرانی را در
سال پایانی تحرک فوق‌العاده ای ببخشد و تا الان 40 هزار میلیارد برای
طرح‌های عمرانی تخصیص دادیم آن هم در شرایط سخت تحریم.
وی یادآور شد: تمام اقداماتی که ما می‌کنیم به معنای آن است که دولت
علی رغم فشارهای آمریکا در بخش اقتصادی شکست نخواهد خورد.
مشکل برای مردم وجود دارد اما تلاش می‌کنیم که این مشکلات را به
حداقل برسانیم.
رییس جمهوری ادامه داد: همه کارهایی که ما برای ای‌تی‌اف و بورس
انجام می‌دهیم برای این است که مردم بدانند جای سرمایه‌گذاری دلار
و سکه نیست، جای سرمایه‌گذاری بورس و نفت است.
روحانی با اشاره به تلاش‌های آمریکا از لحاظ سیاسی برای مقابله با
ایران، اظهار کرد: آمریکا از برجام بیرون آمد به امید آنکه ما و اروپا هم
خارج شویم که نشد. آنان علیه ایران در لهستان کنفرانس برگزار
کردند، در شورای امنیت در سال 97 تشکیل جلسه دادند و هر 14 عضو با
رییس جمهوری آمریکا مخالفت کردند و این یک اتفاق تاریخی در
سازمان ملل است.