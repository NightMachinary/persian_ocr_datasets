922
آمادگی کامل جهاددانشگاهی استان و شرکت صنعتی قطعه گستر جهت
ساخت قطعات و تجهیزات صنایع معدنی
به گزارش ایسنا و به نقل از روابط عمومی جهاددانشگاهی استان کرمان،
جلسه صمیمی با حضور دکتر بازمانده سرپرست جهاددانشگاهی
استان کرمان و معاونین این نهاد با محمدرضا نعمت اللهی مدیرعامل
شرکت صنعتی قطعه گستر کرمان در محل کارخانه قطعه گستر با
موضوع امضای تفاهم نامه همکاری علمی و اجرایی در زمینه طراحی و
ساخت قطعات و تجهیزات صنعتی برگزار گردید.
در ابتدا محمدرضا نعمت اللهی مدیرعامل گروه صنعتی قطعه گستر
کرمان ضمن خوش آمد گویی به حاضرین، با تاکید به نقش دانشگاه ها و
مراکز علمی در پیشرفت صنایع دنیا، گفت: ارتباط با مراکز علمی، لازمه
پیشرفت صنایع و دوام آنها است و فعالیت دانشگاه و صنعت در کنار هم به
توسعه اقتصاد منجر خواهد شد.
وی خاطرنشان کرد: پیرو سخنان مقام معظم رهبری دررابطه با جهش
تولید و طبق پیگیری ها و حمایت های رییس دادگستری استان و
دادستان استان کرمان، حق صنعت کار، حق کارگر و حق کرمانی ها در
صنایع و معادن استان باید گرفته شود و قطعات با کیفیت تولید شده در
سطح استان باید جایگزین قطعات بی کیفیت تولید شده خارج از استان
شود.