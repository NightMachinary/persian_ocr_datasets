31752
گانتس، نتانیاهو را با صندوق‌های رای تهدید کرد
به گزارش ایسنا، روزنامه عبری زبان یسرائیل هیوم گزارش داد که بنی
گانتس، وزیر جنگ رژیم صهیونیستی بنیامین نتانیاهو، نخست
وزیر این رژیم را تهدید کرد که اگر بودجه کل دو ساله را تصویب نکند،
او سراغ صندوق‌های رای خواهد رفت.
بنی گانتس برای جلوگیری از انتخابات چهارم، به ائتلاف حاکم با
نتانیاهو پیوسته بود.
وی گفت: زمان در حال اتمام است و ائتلاف آبی سفید خواهان تصویب
بودجه در سریع‌ترین زمان ممکن است، وگرنه سرنوشت همان ورود
به انتخابات جدید کنست (پارلمان اسرائیل) خواهد بود.
بنی گانتس تصریح کرد که حزب حاکم (لیکود) تصویب بودجه آتی
را به تاخیر می‌اندازد در حالی که باید آن بودجه را در ماه اوت گذشته
تصویب می‌کرد و آن را چندین بار و بدون ذکر دلیل به تاخیر انداخته
است.
اختلافات میان نتانیاهو و بنی گانتس به دو دلیل است، نخست بر سر
مدیریت اراضی اشغالی در سایه کرونا و مساله دیگر، عدم تصویب
بودجه.
«گاهنامه نقد کتاب کودک» منتشر شد
به گزارش ایسنا، همزمان با هفته کتاب، دومین شماره از «گاهنامه نقد