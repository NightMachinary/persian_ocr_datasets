13061
حضور معاون دادستان کل کشور در یک کارخانه داروسازی
به گزارش ایسنا به نقل از مرکز رسانه قوه قضاییه، سعید عمرانی ضمن
بازدید از بخش‌های مختلف کارخانه لابراتوار و داروسازی و
بهداشتی شفا در جریان روند تولید و محصولات قرار گرفت و در نشستی
با مسئولان کارخانه مشکلات موجود را مورد بررسی قرار داد.
در جریان این نشست که تعدادی از معاونان دادگستری استان البرز هم
حضور داشتند، مشکل قضایی این کارخانه مبنی بر صدور اجراییه و
دستور توقیف کارخانه به دلیل بدهی کلان به یک شکایت یک شرکت
بزرگ دولتی بررسی گردید.
در این بازدید مقرر شد که جلسه‌ای با حضور قضات دادگستری استان
البرز و مدیریت کارخانه برای حل و فصل موضوع برگزار شود تا
مسئولان کارخانه بتوانند بدهی خود را که طلب یک شرکت بزرگ
دولتی است، به صورت اقساط پرداخت کنند و دغدغه تولید مرتفع
شود.
معاون دادستان کل کشور در جریان این بازدید، معاون دادگستری
البرز را مامور کرد که ظرف همین هفته نسبت به برگزاری جلسه و رفع
مشکلات اقدام کند.
عمرانی در حاشیه این بازدید ابراز امیدواری کرد که با حمایت‌های
صورت گرفته طی 10 روز آینده مشکلات این کارخانه که تولیدات