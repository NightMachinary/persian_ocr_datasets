30832
هموطنان شنیده می شود. اگرچه افزایش مجدد ابتلا و مرگ و میر در
استان های نیمه غربی کشور از یک ماه پیش آغاز شده است اما سرانجام با
اوج گیری دوباره این ویروس در تهران و برخی کلانشهرها شاهد
تکاپو و نگرانی مضاعف مسئولین هستیم.
وی افزود: با گذشت بیش از شش ماه از شیوع این ویروس در دنیا هنوز
موثرترین روش مبارزه با این بیماری، پیشگیری از ابتلا با رعایت
بهداشت فردی، حفظ فاصله اجتماعی و استفاده از ماسک است؛ کارهای
بسیار ساده ای که البته در طولانی مدت خسته کننده، فرساینده و هزینه
بر است.
این استاد دانشگاه بیان کرد: نگاهی به نوع پروتکل ها، توصیه ها و حتی
روش های اطلاع رسانی بیانگر این است که جامعه هدف مورد نظر
مسئولین، پزشکان و سازمان های مردم نهاد عمدتا جوامع شهری
است. روستاییان ما به دلیل شکل زندگی، فعالیت ها و روش های تامین
معیشت منحصر به فرد و ویژگی های فرهنگی و اجتماعی ویژه نیازمند
ارائه دستورالعمل ها و شیوه نامه خاص خود هستند.
وی ادامه داد: مراقبت و پشتیبانی از روستاییان هم به دلایل انسانی
(همانند هر گروه دیگری از انسانها)، هم به خاطر شرایط محیط روستا و
هم از نظر جایگاه مهم روستاییان در تولید انواع محصولات مورد نیاز
جامعه امری ضروری و نیازمند توجه ویژه است.