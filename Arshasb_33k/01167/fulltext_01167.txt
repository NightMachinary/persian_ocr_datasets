1167
برای کسی که 3 ماه ساز دستش گرفته هم احترام قایل هستم چون می‌دانم
چقدر زحمت دارد که آدم در این کار به جایی برسد.»
محمدرضا شجریان هشتاد‌ سال پیش در مشهد متولد شد و از همان‌ جا در
خانه پدری، آواز و قرائت قرآن را از پدر یاد گرفت، در دهه چهل به
تهران آمد و تحت تعلیم استادان زیادی از جمله طاهرزاده و دوامی قرار
گرفت. بعد هم با موزیسین‌های مطرحی همکاری کرد، ‌سال 82 به
دیدار زلزله‌زدگان بم رفت و کنسرت هم‌نوا با بم را با کلهر و علیزاده در
آنجا برگزار و درآمد فروش دی‌وی‌دی این کنسرت به پروژه باغ هنر
بم اختصاص پیدا کرد. سایت انجمن آسیا او را پرآوازه‌ترین هنرمند
موسیقی اصیل ایرانی خوانده، روزنامه ونکوورسان در بریتیش
کلمبیا او را یکی از مهم‌ترین هنرمندان موسیقی جهان دانسته و
رادیوی عمومی ملی آمریکایی ان.پی.آر در ‌سال 2010 میلادی او را
یکی از 50 صدای برتر جهان معرفی کرده ‌است. جوایز زیادی هم در
کارنامه خود دارد؛ ازجمله جایزه بیتا، نشان شوالیه، نشان عالی هنر
برای صلح، جایزه پیکاسو و دیپلم افتخار از طرف سازمان یونسکو و
نشان موتزارت. در ایران البته چند سالی مورد بی‌مهری قرار گرفت و
بی‌مهری‌ها به او هنوز کم و بیش در صداوسیما ادامه دارد. هم‌زمان با
نوروز 95 از بیماری پانزده‌ ساله‌اش سرطان سخن گفت و از آن به بعد هم‌
سال به ‌سال حضورش در محافل هنری کمتر شد تا همین حالا که به صفر