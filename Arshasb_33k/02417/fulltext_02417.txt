2417
دولتی، تحت عنوان سهام آیندگان، تخصیص داده شود.
ارائه محصولات تاریخ گذشته در داروخانه های استان پذیرفتنی نیست
احمد برادران، 20 آبان ماه، در کمیسیون برنامه ریزی، هماهنگی و
نظارت بر مبارزه با قاچاق کالا و ارز استان، گفت: داروخانه ها و
واحدهای صنفی رسمی و دارای مجوز قانونی مورد اطمینان مردم
هستند و باید محصولات استاندارد ارائه دهند.
به گزارش ایسنا، به نقل از روابط عمومی استانداری خراسان شمالی،
برادران با تاکید بر افزایش فرهنگسازی در حوزه های اجتماعی و
سلامت استان، افزود: حوزه سلامت با جان مردم سر و کار دارد و ارائه
محصولات غیر استاندارد و تاریخ گذشته در داروخانه ها پذیرفتنی و
قابل بخشش نیست و نظارت ها در این حوزه باید افزایش یابد.
برادران تشکیل گشت های نظارت مشترک مابین دانشگاه علوم پزشکی
و اداره کل تعزیرات برای بازدید از داروخانه ها را الزامی دانست و
گفت: برای بازدید و نظارت اگر کمبود نیرویی وجود دارد اعلام شود تا
با کمک دستگاه های اجرایی و سایر ارکان حاکمیت در استان این مشکل
را برطرف کنیم.
وی با اشاره به اینکه برای درمان هر بیمار کرونایی به طور متوسط 20
میلیون تومان هزینه می شود، تصریح کرد: هزینه در حوزه های
بهداشت و پیشگیری موجب کاهش هزینه های حوزه درمان می شود.