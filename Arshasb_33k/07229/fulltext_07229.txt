7229
شده در ارتباط با پیشگیری از ابتلا به کوید 19 یا کمک به درمان این
بیماری، در چند موضوع دسته‌بندی شده و پس از بررسی توسط
صاحب‌نظران در هر بخش، موارد تایید شده برای اجرا اعلام می‌شود.
بنابر اعلام پایگاه خبری و اطلاع‌رسانی وزارت بهداشت، درمان و
آموزش پزشکی، وی با اشاره به در دست اقدام بودن تهیه منشور کمیته
حکمت و طب سنتی سازمان بسیج علمی، پژوهشی و فناوری کشور،
افزود: این منشور، در چند محور تهیه می‌شود و بیان‌کننده برنامه‌های
راهبردی این کمیته برای دستیابی به اهداف مشخص‌ شده در هر محور
است.
بررسی ایرادات سه لایحه اقتصادی در پژوهشکده شورای نگهبان
به گزارش ایسنا به نقل از شورای نگهبان، صبح امروز جلسه بررسی و تبیین
ایرادات شورای نگهبان به لایحه مالیات بر ارزش افزوده، لایحه
ایجاد مناطق آزاد تجاری صنعتی سرخس، دوغارون و مازندران و
لایحه اصلاح قانون مبارزه با قاچاق کالا و ارز با حضور کدخدایی
رئیس پژوهشکده شورای نگهبان و محمدرضا پورابراهیمی رئیس
کمیسیون اقتصادی مجلس شورای اسلامی در پژوهشکده شورای
نگهبان برگزار شد. در این جلسه موسوی عضو حقوقدان شورای
نگهبان و جمعی از کارشناسان پژوهشکده نیز حضور داشتند و
راهکارهای رفع ایرادات حقوقی شورای نگهبان بحث و بررسی شد.