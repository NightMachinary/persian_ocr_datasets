10483
هم می‌آید.
وی با اشاره به نام گذاری روز 29 فروردین در سال 1358 توسط امام
خمینی (ره) بنام روز ارتش، خاطرنشان کرد: رژه روز 29 فروردین
تاکنون هر ساله برگزار شده است اما در سال جاری با شرایط متفاوتی
برگزار می‌شود، علت تغییر برنامه های ما نیز شرایط روز است. با توجه به
شیوع بیماری ویروس کرونا در دنیا و کشور و همچنین پیرو مصوبات
ستاد ملی کرونا، بنا به تدبیر فرمانده کل ارتش و هماهنگی که با ستاد کل
انجام شده و مراتب نیز به اطلاع فرمانده کل قوا رسیده است، برای کمک
به حل بیماری ویروس کرونا ارتش طرحی را جایگزین طرح رژه خود
کرده‌ است. در سال گذشته نیز در استانهایی که درگیر سیل بودیم، رژه
برگزار نشد و طرحی جایگزین به اجرا در آمد؛ در سال جاری نیز بجای
رژه، طرحی جایگزین اجرایی شود.
رییس ستاد ارتش گفت: این طرح جایگزین با عنوان «رژه خدمت» و
شعار «مدافعان وطن و یاوران سلامت» در سطح کشور به مرحله اجرا در
می‌آید؛ ارتش موظف است که برای انجام ماموریت خود که حفاظت
از تمامیت ارضی و دفاع از استقلال و نظام جمهوری اسلامی ایران است،
در هر شرایط آمادگی لازم را داشته باشد که الحمدالله دارد و امروز ارتش
آمادگی لازم را با رعایت همه موارد بهداشتی برای مقابله با این بیماری
دارد.