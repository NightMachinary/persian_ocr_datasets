1270
عزیزی افزود: مصرف توت فرنگی در کودکان زیر یکسال به علت
آلرژی زایی زیاد، توصیه نمی‌شود، همچنین برخی میوه‌ها مانند
آلبالو و آلوچه ممکن است در گلوی کودک پریده و در نتیجه باید این
میوه‌ها به ویژه در شیرخواران به صورت تکه‌های نرم مصرف شود.
این متخصص کودکان در پاسخ به این پرسش که آیا در دوران شیوع
کرونا کودکان باید مواد غذایی خاصی مصرف کنند؟ بیان کرد: این
امر ضرورتی ندارد، بلکه باید همان تغذیه معمولی را داشته باشند اما
ترجیحاً از غذاهای داخل منزل استفاده کنند.
وی بیان کرد: کودکان در این دوران باید از رفتن به مکان‌های غیر
ضرور پرهیز کنند و موضوع دیگر اینکه بسیاری از کودکانی که
مبتلا به کرونا می‌شوند، بدون علامت هستند و این موضوع برای خود
آن‌ها مشکل ساز نمی‌شود، اما برای افراد دیگری مانند پدر بزرگ و
مادر بزرگ که ریسک ابتلای بالایی دارند، می‌تواند مشکل ایجاد
‌کند.
 آیا کولرهای گازی کرونا را نابود می‌کنند؟
به گزارش ایسنا، روزنامه ایران در ادامه نوشت: همچنین شنیده شده با
بستن پنجره‌ها و خشک نگهداشتن فضای اتاق می‌توان از خطر
مبتلاشدن به ویروس کرونا جلوگیری کرد یا آن را کاهش داد. این در
حالی است که تاکنون چنین فرضیه‌هایی به لحاظ علمی اثبات نشده و