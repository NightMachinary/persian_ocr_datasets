17523
جهانگیری افزود: در سیستان و بلوچستان برای اولین بار به طرح بزرگ
46 هزار هکتاری، با حمایت مجلس و رهبری منابعی اختصاص یافت تا
بتوانیم شاهد کشاورزی پایدار در آن مناطق باشیم. همچنین در
خوزستان و ایلام مواردی که در سال های 72 و 73 در جریان سفر
رهبری وعده داده شده بود در این دولت اجرا شد و تاکنون بیش از 300
هزار هکتار از آن اجرا شده است؛ نتیجه این اقدامات افزایش بازدهی
در این زمینه ها بوده است؛ همچنین در جریان سیل خوزستان بیشترین
خرید گندم را از کشاورزان خوزستان داشتیم؛ چرا که بهره‌وری
اراضی در این منطقه به شدت بالا رفته است.
به گزارش ایسنا،‌ وی اظهار کرد: طرح‌های مهم دیگری در بخش توسعه
گلخانه اجرا شد و در این راستا از 8‌.8 هزار هکتار به حدود 17.4 هزار
هکتار به کشت گلخانه ای اضافه شد؛ در این نوع کشت، با آب کمتر،
محصول بیشتری حاصل شده است. همچنین در زمینه آبیاری تحت
فشار و تامین نهاده‌های مورد نیاز بخش کشاورزی اقدامات بسیاری
انجام شده است.
معاون اول رئیس جمهور گفت: بخش کشاورزی که تراز تجاری
خارجی آن منفی 8 میلیارد دلار در سال 92 بوده است به منفی 4 میلیارد
دلار کاهش پیدا کرده است؛ در بخش کشاورزی بیش از 80 درصد
نیازهای کشور در داخل انجام شده است که این نشان از فعالیت مجموعه