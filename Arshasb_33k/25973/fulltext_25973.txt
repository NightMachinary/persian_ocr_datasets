25973
که آنچه را که دیگران به عنوان ایرادی از نگاه و دیدگاه مولانا مطرح
می‌کنند، در واقع ایراد نبوده بلکه نگاهی مثبت است.
این پژوهشگر زبان و ادبیات فارسی تصریح کرد: مرگ در نگاه و
جهان‌بینی مولانا، عروسی است زیرا با توجه به آیه «انا لله و انا الیه
راجعون» انسان از دام تن و دنیا رها شده و به سمت خداوند می‌رود. در
واقع مرگ، غصه و غم به همراه ندارد. همانطور که در حال حاضر نیز در
قونیه، مرسوم و متداول است که در سالروز مرگ مولانا، مجلس سما
برگزار کنند. کسانی که نسبت به مولانا نگاه و نگرش خوب و مثبتی
ندارند، بر این سخن مولانا که بیان کرده‌ در زمان شهادت امام
حسین(ع) گریه و زاری نکنید، ایراد گرفته‌اند.
ساعی اضافه کرد: در حالی که مولانا به طور مطلق این موضوع را بیان
نکرده‌ و با این سخن در ابتدا افرادی که گران گوش، گران جان و کور
هستند را زیر سوال می‌برد و در وهله دوم شهادت امام حسین(ع) را به دو
بخش تقسیم می‌کند. یکی از آن‌ بخش‌ها مربوط به امام حسین(ع) است
که حضرت زینب(س) در این خصوص فرمود من چیزی جز زیبایی
نمی‌بینم اما بخش دیگر آن که در ارتباط با ما انسان‌هاست، تالم‌آور و
رنج‌آور است زیرا ما از شمع فروزان حسین(ع) بی‌بهره شده‌ایم و
گریه و زاری ما نیز در حقیقت برای خودمان است و این نکته‌ای است که
مولانا بر آن تاکید کرده‌ است.