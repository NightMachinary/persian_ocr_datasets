18535
سینماها و سالن‌های هنری از ابتدای تیر گشایش می‌یابند
ناصر نبی زاده، امروز دوشنبه 19 خرداد در جمع رسانه‌های گروهی
اظهار کرد: در پی درخواست وزیر فرهنگ و ارشاد اسلامی، ستاد ملی
مقابله با کرونا با بازگشایی سالن‌های سینما، تئاتر و موسیقی از ابتدای
تیرماه و آموزشگاه‌های قرآنی، هنری، ادبی و سینمایی نیز از 24
خردادماه موافقت کرده است. به گزارش ایسنا، وی با تاکید بر اینکه
بازگشایی مجدد مشروط به رعایت تمامی پروتکل‌های بهداشتی و
حفظ فاصله گذاری اجتماعی است، خاطرنشان کرد: در مقطع
بازگشایی و تا اعلام وضعیت سفید قطعی، ظرفیت فروش بلیت برای هر
سالن تا سقف 50 درصد مجاز است. مدیرکل فرهنگ و ارشاد اسلامی
خراسان جنوبی بیان کرد:لازم است هنگام ورود و خروج
تماشاچیان و حضور در سالن انتظار، فاصله‌گذاری ایمن رعایت شود و
در دسترس بودن مایع ضدعفونی کننده برای مراجعه کنندگان
الزامی است. نبی زاده با بیان اینکه ضدعفونی کامل سینما و سالن‌ها طبق
دستورالعمل اعلامی وزارت بهداشت هر روز یک بار الزامی است،
افزود: بوفه‌های سینما و سالن‌های هنریو آموزشگاه‌ها موظف به
رعایت حداکثر موازین بهداشتی بوده و مجاز به عرضه مواد غذایی،
تنقلات و نوشیدنی به صورت فله نیستند. وی با اشاره به اینکه تمامی
هنرجویان آموزشگاه‌ها باید از وسایل آموزشی اختصاصی استفاده