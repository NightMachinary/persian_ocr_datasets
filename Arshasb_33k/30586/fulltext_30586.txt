30586
وی در پاسخ به سوالی مبنی بر اینکه رئیس دانشگاه علوم پزشکی قم
عنوان کرده که شاهد تغییر علائم بیماران کرونا هستیم، گفت: اگر
گزارش علمی بدهند بررسی می‌کنیم و شیوه ارائه گزارش علمی، در
مصاحبه نیست و باید آنها مستندات خود را ارائه کنند و به نظر می‌رسد این
سخنان بیشتر ژورنالیستی است و من بعید می‌دانم رفتار ویروس تغییر
کرده باشد. چرا که تعداد فوت شدگان این بیماری در یک ماه گذشته با در
نظر گرفتن 10 درصد فراز یا نشیب، سیر یکسانی داشته است و نشان
می‌دهد رفتار ویروس تغییر نکرده است، اما اگر همکاران ما گزارشی
دارند می‌توانند به صورت مستند و علمی ارائه دهند.
جهانپور همچنین با اعلام راه اندازی سامانه سجام گفت:
پروتکل‌های همه مشاغل در سایت وزارت بهداشت موجود است، اما
شهروندان می‌توانند در صورت مشاهده تخلف، آن را در سامانه
سجام ثبت کنند و قطعا دادستانی نیز در راستای رعایت حقوق عامه مردم
این گزارشات محرمانه را بررسی می‌کند.
و اما ابتلای یک ببر در آمریکا به کرونا
وی همچنین در واکنش به ابتلای یک ببر در آمریکا به کرونا گفت: این
ویروس بیماری مشترک بین انسان و حیوان است و کرونا احتمالا از یک
گونه مورچه‌خوار وارد زندگی انسانی شده است و به عنوان متهم درجه
یک شناخته می‌شود. در مورد سگ‌ها نیز گزارش‌هایی داشتیم مبنی بر