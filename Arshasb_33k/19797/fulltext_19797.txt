19797
به گزارش ایسنا، علی محمد الهیاری در سی‌ودومین اجلاس عمومی
شورای عالی استان‌ها خطاب به دبیر مجمع تشخیص مصلحت نظام که
مهمان ویژه این اجلاس بود، گفت: بیش از 36 سال است که منتظر
تدوین قانون درآمد پایدار برای شهرها هستیم. در کجای دنیا هزینه
زیرساخت‌های شهری همانند بزرگراه‌ها، مترو، ناوگان حمل و نقل
عمومی به عهده شهرداری‌ها است؟
وی افزود: یکی از مشکلات مهم در شهرها تصمیم‌گیری‌های چند گانه
است. ضرورت دارد سیاست های شهری به سیاست‌های کلان شهری
که یکی از موضوعات مهم و قابل توجه است، تبدیل شود. برون رفت از
مشکلات عدیده شهرها و دستیابی به توسعه پایدار شهری بدون توجه به
مواردی همچون شوراباوری محقق نمی‌شود و باید به خوبی متوجه
شویم که شوراها برای چه هدفی تشکیل شده‌اند.
وی تأکید کرد: موازی‌کاری‌ها و دوباره‌کاری‌ها یکی از مشکلاتی
است که مدیریت‌ها در کشور از آن رنج می‌برند و باید این مسئله برای
رفع مشکلات مردم مورد توجه قرار گیرد. در نظام فعلی مدیریت شهری
کشور دستگاه‌های متعددی با وظایف خاص خود عهده‌دار بخشی از
مسئولیت‌های مدیریت شهری هستند. این گونه مدیریت در شهرها
مشکلات بسیاری را به همراه داشته است. ناهماهنگی میان بخش‌های
مختلف باعث شده کاهش کارایی، موازی‌کاری و دوباره‌کاری‌ها