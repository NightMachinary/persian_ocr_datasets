28187
زیردستان وی می‌توانند دستورات بحث برانگیزی را که ممکن است
برای آنها صادر کند، اجرا کنند یا خیر. این مرد همچنان خطرناک است و
او در نهادهای امنیتی، نظامی و اجرایی طرفدارانی دارد که می‌توانند
به دستور ترامپ و یا با ابتکار عمل خودشان اقداماتی را انجام دهند.
ترامپ همچنین می‌تواند به آشوب یا کودتا در داخل کشور یا
اقدامات تروریستی در خارج از آمریکا متوسل شود.
در این میان رژیم صهیونیستی نیز وجود دارد که فرصت و روزنه
کوچکی را پیش روی خود می‌بیند تا معادله توازن استراتژیک منطقه را
قبل از عزیمت حامی خود معکوس کند، حامی که نه تنها بیش از رئیس
جمهورهای پیشین آمریکا توجه ویژه‌ای به منافع این رژیم داشت؛
بلکه گاهی منافع آن را بر منافع آمریکا ارجحیت می‌داد. این فرصت
ممکن است انجام اقدامات خطرناکی باشد که آمریکا را به سمت جنگ
با ایران و هم‌پیمانانش سوق دهد.
به همین دلیل شاهد آن هستیم که دموکرات‌ها در مجلس نمایندگان
آمریکا تحرکی را برای مقابله با هرگونه اقدام احتمالی ترامپ به منظور
جلوگیری از به قدرت رسیدن جو بایدن، رئیس جمهوری منتخب این
کشور و یا پیچیده کردن مأموریت وی در قبال ایران آغاز کرده‌اند.
تبعات حمله به کنگره
دموکرات‌ها در ادامه اقدام خود در فوریه 2020 که توسط جمهوری