6317
به گزارش ایسنا، به نقل از شبکه خبری دویچه وله، مقام‌های پاکستانی
بلال فاروقی، خبرنگار محلی را که منتقد ارتش در کراچی به شمار
می‌رود، دستگیر کردند. این دستگیری جدیدترین موج
بازداشت‌ها و ربودن خبرنگاران منتقد دولت اسلام‌آباد به شمار
می‌رود.
فاروقی به دست داشتن در انتشار مطالب انزجاری درباره ارتش
پاکستان و گسترش انزجار مذهبی متهم شده است. در گزارش پلیس
آمده است: فاروقی در پست‌هایش، ارتش پاکستان را بی‌اعتبار کرده
و از مولفه‌های ضد دولتی در پست‌های خود استفاده کرده است.
موبایل فاروقی در جریان جستجوی منزلش از سوی نیروهای امنیتی
ضبط شد.
با وجود آنکه عمران خان، نخست‌وزیر پاکستان گفته که در کشورش
آزادی مطبوعات وجود دارد، حملات، آدم‌ربایی‌ها و دستگیری
خبرنگاران به شدت رایج است. سال گذشته میلادی، چهار تن در
ارتباط با گزارش‌هایشان در این کشور کشته شدند.
در ژوئیه، متی‌الله جان خبرنگار پاکستانی ربوده و در نهایت پس از چند
ساعت آزاد شد. وی منتقد دولت و ارتش پاکستان است که همین
انتقادها باعث شده تا علیه وی از تاکتیک‌های ارعاب و تهدید استفاده
شود.