24600
مهمترین مشکل و مسئله یزد بحث آب است
آیت الله «محمدرضا ناصری یزدی» در دیدار با مدیر عامل آبفا استان یزد
با تاکید بر ضرورت انجام پیگیری لازم برای انتقال آب به استان یزد،
اظهار کرد: خوشبختانه خط دوم انتقال آب به یزد از خرسان در نظر گرفته
شده که منطقه خوبی است و معارض دیگر نقاط نیست.
وی خاطرنشان کرد: در ارتباط با مسئله خط دوم باید اهتمام بیشتری
وجود داشته باشد که بتوانیم جلوی به وجود آمدن مشکلات بیشتر در
حوزه آب یزد گرفته شود.
نماینده ولی فقیه در استان افزود: در دیدار با سردار محمد فرمانده
قرارگاه خاتم الانبیا(ص) هم بر ضرورت وجود تحرک بیشتر در این
موضوع تاکید شد و باید با جدیت تمام نسبت به اجرا و تکمیل این طرح
اقدام شود.
ناصری یزدی به طرح های انتقال آب از دریای عمان اشاره کرد و گفت:
یک طرح توسط بخش خصوصی در حال اجرا است و خوشبختانه هم با
سرعت در حال انجام است ولی باید تیم مجزا برای خط دیگر انتقال از
دریای عمان در نظر گرفته شود که بتوانند به صورت اختصاصی این
موضوع را دنبال کند.
امام جمعه یزد افزود: موضوع بسیار مهم در ارتباط با طرح های انتقال
آب استان این است که نباید به هیچ عنوان این طرح‌ها را خلاصه به نشست