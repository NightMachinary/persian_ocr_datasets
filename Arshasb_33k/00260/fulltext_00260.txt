260
محمد تقی زاده در گفت وگو با ایسنا، در تشریح جزییات حادثه انفجار
نسیم شهر گفت: علت اصلی حادثه در دست بررسی است اما دلیل انفجار ،
کپسولی بوده که در یک باطری سازی وجود داشته که این کپسول
تحویل عوامل انتظامی شده تا علت حادثه بررسی شود.
وی افزود: بر اثر انفجار این کپسول مغازه باطری سازی تخریب شده و
خود باطری ساز نیز متاسفانه فوت کرده است و دو مغازه مجاور نیز که
یکی از آنها جلوبندی سازی خودرو بوده تخریب شده اند. بیشتر
مصدومین حادثه آسیب های سطحی داشتند که به صورت سرپایی
درمان شدند.
وی ادامه داد: خسارت به ساختمانهای مجاور جزئی و در حد شکستن
شیشه بود؛ در حقیقت طبقات بالایی مغازه باطری سازی خسارت در حد
ترک بر روی دیوارها بوده که برای اطمینان تخلیه شدند، اما در سایر
ساختمانهای مجاور خسارت وارده در حد شکستن شیشه ها بوده است
که برآورد ریالی خسارت ها امروز انجام خواهد شد.
معاون هماهنگی امور عمرانی استانداری تهران در بخش دیگری از
صحبت های خود با تاکید بر اینکه خسارت جدی به دو مغازه وارد شده
است، افزود: اینکه در خبرها اعلام شد در این حادثه خودروها آسیب
دیدند تنها خودروهای عبوری بوده اند که در حد شکسته شدن شیشه و
بر اثر پرتاب ترکش های ناشی از انفجار آسیب دیده اند.