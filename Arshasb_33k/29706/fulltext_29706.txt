29706
وی افزود: افرادی که عزیزانشان را از دست می‌دهند دچار سوگ
می‌شوند و ممکن است حدود دو الی شش ماه با این سوگ درگیر باشند و
حتی اگر بیش از این ادامه‌دار باشد ممکن است نیازمند مداخلات
روان‌شناسی برای سوگ درمانی شوند. اما چه باید کرد که در این
شرایط مردم کمتر دچار مشکل شوند و بتوانند با سوگ ناشی از «از دست
دادن عزیزشان» راحت‌تر کنار بیایند؟ در ابتدا باید مردم بیاموزند که
شرایط خارج از کنترل یک جامعه است، زیرا این ویروس در دنیا شیوع
پیدا کرده و جهان نیز این را قبول کرده که این بیماری در کنترل کامل
قرار ندارد، اگر مردم این مسئله را بپذیرند، خودبه‌خود با سوگ بهتر
کنار می‌آیند.
این روانشناس سلامت درباره نحوه ابراز سوگ با وجود ویروس
کرونا نیز توضیح داد: باتوجه به شرایط موجود، خانواده‌ «درجه یک»
فرد متوفی که در کنار هم زندگی می‌کنند می‌توانند درکنار یکدیگر
سوگ خود را ابراز کنند، اما اقوام و دوستان فرد متوفی از طریق
تماس‌های تلفنی و تصویری به طور مرتب با این خانواده در ارتباط
باشند و در مورد نحوه فوت و دیگر مسائل با آنها صحبت کنند، این روند
باعث می‌شود که خانواده متوفی حس همدلی و همدردی اطرافیان را
احساس کند.
مشاور رئیس سازمان نظام روان‌شناسی و مشاوره ایران در ادامه تاکید