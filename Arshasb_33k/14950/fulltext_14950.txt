14950
به گزارش ایسنا، به نقل از ارم نیوز، محمد بن زاید آل نهیان، ولیعهد
ابوظبی با انتشار پیامی در توییتر اعلام کرد که بنیامین نتانیاهو،
نخست‌وزیر رژیم صهیونیستی در تماسی تلفنی با وی گفت‌وگو کرده
است.
وی در این توییت نوشت که دو طرف در این تماس تلفنی که نخستین
تماس از زمان امضای توافق صلح است درباره روابط میان ابوظبی و
تل‌آویو، چشم‌اندازهای صلح میان دو طرف و راه‌های برقراری
ثبات در منطقه تبادل نظر کردند.
در مقابل نتانیاهو نیز درباره جزئیات این گفت‌وگوی تلفنی گفت که
وی با ولیعهد ابوظبی برای دیدار زودهنگام توافق کردند.
وی در ادامه تصریح کرد که او محمد بن زاید را به سفر به اراضی اشغالی
دعوت کرده و در مقابل ولیعهد ابوظبی نیز از نتانیاهو خواسته است که به
امارات سفر کند.
نتانیاهو درباره تاریخ انجام این سفر گفت: تاریخ مشخصی برای این
سفرها تعیین نشد.
15 سپتامبر امارات و بحرین توافقنامه عادی سازی روابط با رژیم
صهیونیستی را در کاخ سفید با مشارکت دونالد ترامپ، رئیس
جمهوری آمریکا امضا کردند.
در همین حال، کابینه دولت رژیم صهیونیستی امروز (دوشنبه)