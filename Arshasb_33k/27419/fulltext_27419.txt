27419
به گزارش ایسنا به نقل از دیوان محاسبات کشور، علی کامیار دادستان
دیوان محاسبات کشور در تشریح جلسه دادسرای دیوان محاسبات با
اعضای هیات مدیره شرکت دخانیات، گفت: دادسرای دیوان
محاسبات در راستای تحقق بخشیدن به سیاست های جدید دیوان مبنی
بر برخط بودن، مهم‌رسی و همچنین جلوگیری از اطاله دادرسی ها، برای
اولین بار جلسه تفهیم ابهامات پیش از تشکیل پرونده را با حضور اعضای
هیات مدیره شرکت دخانیات برگزار کرد.
کامیار عنوان کرد که در عملکرد شرکت دخانیات ابهاماتی از جمله
عدم رعایت در انتصاب و ادامه کار برخی از اعضای هیات مدیره
شرکت، عدم رعایت قوانین در پرداخت های پرسنلی، عدم بهره
برداری از تجهیزات برای تولید باکیفیت دخانیات با وجود صرف
هزینه های هنگفت وجود دارد.
وی افزود: در صدور مجوز برای فعالیت شرکت های خارجی در مقایسه
با شرکت دخانیات داخلی نیز تبعیض هایی وجود دارد که در تولید،
توزیع و فروش دخانیات به کشور ضرر و زیان وارد کرده است.
دادستان دیوان محاسبات گفت: ابهاماتی است که نشان می دهد
شرکت دخانیات تعهداتی را برعهده داشته و به آنها عمل نکرده است و
زیان زیادی از محل کاهش تولیدات توتون در داخل و رقابت با
شرکت های خارجی متوجه کشاورزان بوده است که باید بررسی