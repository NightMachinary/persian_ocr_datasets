7632
خواهد شد. وی با بیان اینکه در طرح پاییزه 13 کتابفروشی‌ از سراسر
استان حضور دارند، افزود: این کتابفروشی‌ها الدورادو، اورنگ،
بهروز، پرواز، حکیم، خیام، دانشجو، دنیز، دکتر بوک، مالک پور،
ولایت، دکتر شریعتی و مولانا هستند که آدرس و شماره تماس آنها در
سایت خانه کتاب موجود است. محمدپور با بیان اینکه در این طرح هر
فرد می‌تواند با ارائه کد ملی با خرید کتاب حداکثر به ارزش 200 هزار
تومان از 20 درصد تخفیف معادل 40 هزار تومان بهره‌مند شود، ادامه
داد: این طرح جزو طرح‌های حمایتی وزارت ارشاد از ناشران،
نویسندگان، کتابفروشان و به ویژه علاقمند به کتاب و کتابخوانی
است. وی ضمن قدردانی از عملکرد کتابفروشی‌های استان در ترغیب
مردم به رعایت پروتکل‌های بهداشتی و راه‌اندازی خرید مجازی و
غیرحضوری، خاطرنشان کرد: با همکاری اکثر کتابفروشی‌های
استان طرح خرید مجازی نیز انجام می‌شود و علاقمندان می‌توانند
کتب مورد نیاز خود را به صورت مجازی سفارش داده و درب منزل
خود دریافت نمایند. معاون فرهنگی اداره کل فرهنگ و ارشاد اسلامی
استان اردبیل همچنین از برنامه‌ریزی برای تجلیل از فعالان حوزه
فرهنگ مکتوب و انتخاب کتاب سال استان خبر داد و گفت: با توجه به
شرایط کرونایی در اولین فرصت مناسب این مراسم‌ها به صورت
حضوری برگزار خواهد شد.