17478
سازمان ملل خشونت علیه خبرنگاران در آمریکا را محکوم کرد
به گزارش ایسنا، به نقل از خبرگزاری اسپوتنیک، در بیانیه دفتر
کمیسیونر عالی حقوق بشر سازمان ملل آمده است: ما گزارش‌های
متعددی دریافت کرده‌ایم که خبرنگاران در جریان پوشش خشونت
پلیس علیه معترضان در ایالات متحده هدف حملات، دستگیری و
بازداشت قرار گرفته‌اند.
کمیسیون حقوق بشر سازمان کشورهای آمریکایی و کمیسیونر
سازمان ملل هر دو این خشونت پلیس آمریکا را محکوم کردند.
دفتر کمیسیونر عالی حقوق بشر سازمان ملل در بیانیه خود آورده است:
هدف قرار دادن اصحاب رسانه با ابزار کشنده یا غیرکشنده به خاطر کار
و نوع فعالیتشان بر اساس قوانین حقوق بشری منع شده و بر خلاف
معیارهای جهانی است. آنهایی که چنین قوانینی را نقض می‌کنند،
باید مسئول شناخته شوند و مورد مجازات قرار گیرند.
سازمان ملل: دادگاه قاتلان خاشقجی در عربستان نمایشی مضحک بود
به گزارش ایسنا، به نقل از خبرگزاری آناتولی، اگنس کالامارد،
گزارشگر ویژه سازمان ملل در امور قتل‌های فراقانونی، عمدی و
بدون محاکمه در سخنانی با اشاره به محاکمه نمادین عاملان قتل جمال
خاشقجی، روزنامه‌نگار منتقد سعودی توسط دادستانی عربستان،
اظهار کرد، محاکمه‌ای که در عربستان انجام شد یک نمایش مضحک