2752
وی با تاکید براینکه این تصور کاملا اشتباه است، تصریح کرد:
تپه‌های تاریخی معمولا روستاهای قدیمی هستند که گاها قدمت
برخی از آنها به هزار تا دو هزار سال هم می‌رسد.
معاون میراث فرهنگی استان اضافه کرد: در دوران گذشته مردمانی که
ساکن این روستاها بوده‌اند بنا به دلیل حوادثی همچون سیل، زلزله،
جنگ، آتش سوزی، بیماری و... مجبور به ترک روستاهایشان
شده‌اند و این روستاها نیز به مرور تخریب و به شکل تپه درآمده‌اند.
وی با تاکید براینکه این تپه‌ها از نظر باستان شناسی مهم هستند، عنوان
کرد: اهمیت این تپه‌ها از نظر باستان شناسی از این نظر است که می‌توانیم با
استفاده از داده‌هایی که از آنها بدست می‌آید، نوع معیشت، آداب و
رسوم، نوع زندگی و... مردم ساکن در این روستاها را بفهمیم.
برشاهی اضافه کرد: البته در حین کاوش های باستان شناسی در این
تپه‌ها ممکن است تعدادی مواد فرهنگی مانند سفال کشف شود که
ارزشی برای سودجویان ندارد، اما از نظر تاریخی برای ما مهم هستند.
وی در ادامه به حفاری غیرمجاز سودجویان در تپه لرینی اسلام
آبادغرب طی هفته گذشته هم اشاره کرد و گفت: خوشبختانه پیش از
آنکه این حفاری آسیب زیادی به تپه تاریخی لرینی وارد کند، با
هشیاری مردم محلی منطقه، انجمن‌های میراث و یگان حفاظت میراث
فرهنگی متوقف شد.