12034
پسماندهای خود را به پایین حمل می‌کنند، از بیراهه حرکت نمی‌کنند
و از تخریب کوهستان جلوگیری می‌کنند. در صورتی که گردشگران
عادی به این نکات توجهی ندارند و خاک زیر پای آنان از بین می‌رود و
پسماندهای‌شان در کوه‌ها باقی می‌ماند.
وی افزود: در جبهه جنوبی کوه دماوند راهی به عرض 10 متر ایجاد شده
و خاک آن کاملا تخریب شده‌ است؛ خاکی که بسیار ارزشمند است اما به
دلیل همین بی توجهی ها خاصیت خود را از دست داده و نفوذپذیری آن
از بین رفته‌ است. بنابراین قادر به جذب آب و اکسیژن کافی نیست و
قابلیت رشد و نمو گیاه هم ندارد و فرسایش آن بسیار زیاد شده است.
وی یکی از عمده‌ترین عوامل تخریب‌ کوهستان‌های ایران را حضور
دام در کوهستان‌ها دانست و گفت: به‌دلیل افزایش جمعیت و نیاز به
تامین منابع غذایی حضور دام در کوهستان‌ها افزایش یافته که باعث
تخریب پوشش گیاهی و تخریب خاک شده‌ است.
مدیرعامل انجمن حفظ محیط کوهستان اظهار کرد: همانطور که
اشاره شد جاده‌کشی، ساخت و ساز و گسترش شهرها به سمت کوه‌ها نیز از
عوامل تخریب کوهستان‌ها هستند و از دیگر عوامل تخریب کوه‌ها
می‌توان به بوته‌کنی و علف‌چینی به شکل سنتی و تبدیل مراتع طبیعی به
دیم زارهای کم بازده و شخم زدن زمین به صورت غیر اصولی توسط
اهالی محلی اشاره کرد.