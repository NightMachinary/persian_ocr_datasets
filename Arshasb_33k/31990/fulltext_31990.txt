31990
ابراهیم رفیعی با اشاره به وضعیت اردوگاه‌های دانش‌آموزی استان
زنجان، ادامه داد: تنها چهار اردوگاه دانش‌آموزی در استان زنجان
وجود دارد که همه این اردوگاه‌ها تنها بر روی کاغذ بوده و عملا
کارکرد لازم را ندارد.
وی با اشاره به اینکه زنجان در بین استان‌های همجوار در زمینه
اردوگاه‌های دانش‌آموزی ضعیف است، افزود: سرانه اردوگاهی
زنجان برای دانش‌آموزان 23 سانتی‌متر است که از میانگین کشوری
بسیار کمتر است.
معاون آموزش متوسطه اداره‌کل آموزش و پرورش استان زنجان نیز
اظهار کرد: اجرای طرح‌های کیفیت‌بخشی به آموزش به‌ویژه برای
دانش‌آموزان مناطق محروم با وجود شیوع ویروس کرونا ادامه
داشته است و 81 عنوان درس با اولویت پایه دوازدهم و پایه‌های نهایی
تدوین و به صورت آنلاین ارائه شد.
داوود بهرامی با اشاره به ارائه آزمون‌های استاندارد برای بهره‌مندی
دانش‌آموزان، خاطرنشان کرد: این آموزش‌ها با رویکرد
آماده‌سازی دانش‌آموزان انجام می‌شود. همچنین با همکاری صدا
و سیمای مرکز زنجان 53 فیلم آموزشی تدوین و پخش شده است.
گلایه امام جمعه شهر محمودآباد از راهور 
حجت‌الاسلام‌والمسلمین رشوندی در خطبه‌های این هفته نماز جمعه