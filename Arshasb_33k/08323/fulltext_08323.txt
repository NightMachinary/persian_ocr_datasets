8323
دیروز هم رئیس‌جمهوری در جلسه هیأت دولت در بخشی از سخنانش با
بیان این که کرونا هنوز تمام نشده، خطاب به مردم اظهار کرد: «راهی
نداریم جز این که سبک زندگی خود را عوض کنیم.» اشاره روحانی
متوجه این موضوع است که بازگشایی‌ها در کشور مشروط بر این بوده
که همه مردم به دستورالعمل‌ها توجه کنند و باید مراقبت همچنان تا
ماه‌های آینده ادامه پیدا کند؛ به‌ طور طبیعی باید با احتیاط و
خودمراقبتی بیشتر بتوانیم در برابر خطرات احتمالی این ویروس
مقابله کنیم.
اعلام افزایش چند درصدی مبتلایان به کرونا در پایتخت از سوی
رئیس ستاد مقابله با کرونا در تهران بهانه‌ای شد برای پیگیری این
موضوع. در این گزارش سری به یکی از بیمارستان‌های سانتر کرونا در
جنوب تهران زده‌ایم تا وضعیت این بیمارستان را که در طول دو ماه
گذشته یکی از شلوغ‌ترین مراکز درمانی کرونا بوده، روایت کنیم.
بخش عفونی با یک در شیشه‌ای از بخش‌های دیگر جداست. اتاق‌های
داخل بخش تا شماره 7 نمره‌گذاری شده‌اند و هر اتاقی 3 یا 5 تخته است.
اتاق شماره 7 مخصوص بیمارانی است که نیاز به دستگاه‌های کمک
تنفسی دارند. گوشه راهرو بخش چند ترالی دارو (چرخ دستی) رها شده
و سطل زردرنگ بزرگی که رویش نوشته شده «سطل دارو». تخت ها با
ملحفه‌های زرد رنگی پوشانده شده‌اند و کنار هر کدام پایه آهنی سرم