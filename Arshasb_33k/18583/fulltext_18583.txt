18583
او در ادامه گفت: خدا نکند کرونا چند ماه دیگر طول بکشد، زیرا
تحصیلات بچه‌ها عقب می‌افتد. البته ناراحتی خانواده‌ها از این نیست
که بچه‌ها از مدرسه دور مانده‌اند. در مدرسه و کتاب‌های درسی ما هیچ
خبری نیست و اگر بچه‌ها 10 سال هم نخوانند چیزی را از دست نمی‌دهند،
زیرا بچه‌های الان از یک‌سالگی و در خانه با کش رفتن گوشی پدر
مادرهای‌شان خیلی چیزها آموخته‌اند. بچه‌های نسل امروز که
شیطان را درس می‌دهند به آموزش و پرورش ما نیازی ندارند و آموزش
و پرورش جزیره‌ای جدامانده است. اگر خانواده‌ها هم از این وضعیت
داد و بیداد می‌کنند یا به خاطر شهریه کلانی است که از جیب‌شان رفته یا به
خاطر کرایه سرویس بچه‌های‌شان است. این‌ها را هم دولت ان‌شاالله بعد
از این‌که معیشت و یارانه و وام یک میلیونی را داد، سرجمع و آخر تابستان
پرداخت می‌کند.
اکسیر در پایان گفت: مسئولان بدانند مردم بیشتر از سخنان زیبای
‌آن‌ها به پرداخت‌های زیبای‌شان توجه دارند و اگر هر دو هفته یا سه‌ هفته
یک‌میلیونی به حساب بچه‌ها بریزند خوب است تا مردمی که به بوی نفت
عادت نکرده بودند در این بی‌نفتی و بازار گرم بورس تهران بتوانند
زندگی خوبی در کنار همسران و فرزندان‌شان داشته باشند. سلام من و
ملیحه خانم را به تمام عزیزانی که از وضعیت کرونا آزرده‌اند برسانید و به
آن‌ها بگویید روزهای خوش در راه است. بهار را دریابید؛ بهار بدون