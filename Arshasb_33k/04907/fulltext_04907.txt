4907
دانشجویان دانشگاه آزاد اسلامی می‌توانند از امتیاز «میهمان
درسی» در نزدیک ترین واحد دانشگاه آزاد اسلامی محل زندگی خود
استفاده کنند. هدف از این اقدام، اجرای فاصله گذاری هوشمند و حفظ
سلامت دانشجویان و جلوگیری از سفرهای بین شهری آنهاست.
دکتر طهرانچی افزود: دانشجویان دانشگاه آزاد اسلامی می‌توانند با
مراجعه به نزدیکترین واحد دانشگاهی محل زندگی خود، درس اخذ
شده در ترم جاری را گذرانده و یا واحدهای آزمایشگاه خود را در
واحد میهمان طی کنند. پس از حضور دانشجو در واحدی که به عنوان
میهمان درسی در آن حضور دارد، گزارش فعالیت آموزشی به واحد
مبدا ارسال می شود. درخصوص برگزاری جلسات دفاع از پایان نامه
دانشجویان دوره کارشناسی ارشد و دفاع از رساله دانشجویان دوره
دکتری نیز با حضور معاون آموزشی و مدیر گروه نزدیک ترین واحد
دانشگاهی به عنوان ناظر و از طریق ویدئو کنفرانس، دانشجویان می
توانند از پایان نامه و رساله خود دفاع کنند.
رئیس دانشگاه آزاد اسلامی از آمادگی این دانشگاه برای ارائه خدمات
به دانشجویان دولتی و غیرانتفاعی خبر داد و گفت: بنده به وزارت علوم
نیز اعلام کردم که دانشگاه آزاد اسلامی آمادگی دارد با امضای تفاهم
نامه همکاری و تعیین ضوابط، به دانشجویان دولتی و غیرانتفاعی نیز به
عنوان میهمان درسی خدمات ارائه کند.