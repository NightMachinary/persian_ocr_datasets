7001
برای بازگشایی سینما و تئاتر نظر هنرمندان را بپرسید!
به گزارش ایسنا، روز گذشته (21 فروردین‌ماه) دستورالعملی در
فضای مجازی پخش شد که مرجع صادرکننده آن معاونت بهداشت
وزارت بهداشت، درمان و آموزش پزشکی بود. این دستورالعمل با
عنوان «راهنمای گام دوم مبارزه با کروناویروس، فاصله‌گذاری
اجتماعی و الزامات سلامت محیط و کار در سالن‌های سینما، تئاتر و
نمایش» در سایت «ستاد کشوری پیگیری و مراقبت ویروس کرونا»
منتشر شد که به سرعت با واکنش برخی هنرمندان و نیز بیانیه‌ای تند از
سوی کانون کارگردانان خانه تئاتر مواجه شد.
تئاتری‌هایی که خیلی ناگهانی متوجه چنین دستورالعملی شده
بودند، در تماس با ایسنا و نیز در شبکه‌های مجازی با ابراز نگرانی
خواستار پیگیری برای لغو اجرای این راهنما بودند، چون این تصور به
وجود آمده بود که قرار است به زودی سالن‌های سینما و تئاتر
بازگشایی شوند. گله بیشتر این افراد جدا از ایمن نبودن شرایط برای
حفظ سلامتی، به بندهای دستورالعمل برمی‌گشت که آیا یک فرد آشنا به
فضای کار در تئاتر یا سینما بر تهیه این راهنما نظارت داشته یا مشورتی با
افراد آگاه صورت گرفته است؟ یا چطور ممکن است یک سالن تئاتر که
معمولا تعداد صندلی‌ خیلی زیادی ندارد با نصف ظرفیت خود اجرا
داشته باشد؟ آیا ادامه تعطیلی سالن‌های تئاتر از اجرای چنین