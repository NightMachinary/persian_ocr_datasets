28834
پورموسوی: داور یک پنالتی ما را نگرفت
به گزارش ایسنا، سیروس پورموسوی، سرمربی تیم فوتبال پارس
جنوبی جم در نشست خبری بعد از تساوی تیمش برابر ماشین سازی
اظهار کرد: پیش بینی ما درست بود که این بازی حساس و 6 امتیازی
است. هر دو تیم می‌توانستند برنده بازی باشند. با توجه به حساسیت‌ها،
برخلاف میل باطنی‌مان باید این یک امتیاز را بپذیریم.
او درباره داوری بیان کرد: داور در این بازی یک اشتباه تاثیرگذار در
دقیقه دو داشت که پنالتی روی بازیکن ما را اعلام نکرد. تیم حریف هم به
داوری اعتراض داشت. فکر می‌کنم داور اشتباه فاحشی نداشت. در
نیمه اول دفاع چپ حریف 5 بار خطای بی‌احتیاطی کرد که داور نه تذکر
و نه اخطار داد. همین باعث شد بازی از دستش خارج شود. ما تلاش
کردیم آرامش‌مان را حفظ کنیم که همین باعث شد که در دقایق پایانی
صاحب پنالتی شویم و بازی را به مساوی تغییر بدهیم. البته سه امتیاز
می‌توانست به ما خیلی کمک کند.
پورموسوی: گل‌گهر حریف سرسختی است
به گزارش ایسنا، سیروسپورموسوی در نشست خبری پیش از دیدار
تیمش برابر گل‌گهر سیرجان اظهار کرد: ابتدا می‌خواهم درگذشت
مهدی امیدوار، یکی از مربیان زحمتکش استان خوزستان را تسلیت
بگویم. امیدوارم به یاد این عزیز مسابقه فردا با یک دقیقه سکوت برگزار