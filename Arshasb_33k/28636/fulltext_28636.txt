28636
انتهای پیاک
پروژه‌های سیل تا قبل از آغاز فصل بارندگی به سرانجام برسد 
حسن رضاییان در گفت‌وگو با ایسنا، اظهار کرد: در بحث سیل
اقدامات خوبی در پلدختر انجام شده اما برای تکمیل زیرساخت‌ها
کارهای بیشتری نیاز است.
وی ادامه داد: پروژه‌های سیل باید تا قبل از آغاز فصل بارندگی به
سرانجام برسد وگرنه بازهم با مشکل مواجه خواهیم شد.
رضاییان با اشاره به وجود چندین پروژه کلان در پلدختر، تصریح
کرد: این پروژه‌ها توجه ویژه‌ای را می‌طلبد و می‌تواند برای
اشتغالزایی کمک شایانی به مردم منطقه داشته باشد.
فرماندار پلدختر با بیان اینکه کشاورزی یکی از مزیت‌های این
شهرستان است، افزود: در بحث آب کشاورزی؛ ترمیم ایستگاه‌های
پمپاژ و تکمیل چند پروژه نیمه‌تمام این بخش ضروری بوده و در
معیشت مردم تاثیرگذار است.
وی تاکید کرد: انتظار داریم سازمان جهاد کشاورزی و شرکت آب
منطقه‌ای نگاه ویژه‌ای به ایستگاه‌های پمپاژ پلدختر داشته باشند.
رضاییان خاطرنشان کرد: در بخش کشاورزی پلدختر هرچقدر
سرمایه‌گذاری شود تاثیر مثبت خواهد داشت و می‌توانیم در این
حوزه فعالیت‌های بهتری انجام دهیم.