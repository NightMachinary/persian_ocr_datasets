2460
اراک هنوز هم می‌تواند پرورش‌دهنده شخصیت‌های شاخص ملی
باشد
فرزانه رحمتی در آستانه 28 مهرماه روز اراک در گفت‌وگو با ایسنا، با
اشاره به گذشت یک سال از این نامگذاری، افزود: این نامگذاری یکی از
افتخارات ماندگار شورای شهر پنجم شهر اراک است که با دو هدف
انجام شد.
وی هدف نخست این نامگذاری را ارتقای حس مکان در بین
شهروندان اراکی دانست و گفت: این نامگذاری به خوبی مورد استقبال
اقشار مختلف قرار گرفت و در ادامه چنانچه به نحو شایسته‌ای این مهم
برای عموم شهروندان تبیین شود، می تواند مبدا قابل اتکایی برای
ارتقا حس مکان در میان اقشار مختلف مردم شود.
رحمتی با اشاره به اینکه ایجاد تحرک، پویایی و اراک‌دوستی بیشتر با
محوریت مزیت‌های تاریخی، جغرافیایی و صنعتی اراک، یکی دیگر
از اهداف این نامگذاری است، اظهار کرد: با نگاهی به تحرکات مثبت و
بی‌نظیری که در یک سال گذشته در سطح مدیریت شهری و اتمام
پروژه‌های بزرگ نیمه‌تمام انجام شد، می‌توان گفت که طی یک سالی
که از نامگذاری روز اراک می‌گذرد به نسبت عمر کم این نامگذاری،
قدم‌های بزرگ و بی بدیلی جهت توسعه شهری اراک برداشته شده است.
وی افزود: البته به علت بالا بودن حجم عقب افتادگی‌های تحمیلی که