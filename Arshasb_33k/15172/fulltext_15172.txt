15172
کشور فروشنده دارو، باید خود مصرف کننده آن باشد. در رابطه با
واکسن روسیه، از سویی رییس جمهور این کشور گفته که دخترش جز
اولین افرادی است که این واکسن را دریافت کرده و از سوی دیگر
روس‌ها گفته‌اند که فعلا قصد فروش واکسن را ندارند و اولویت
نخستشان واکسینه کردن مردم این کشور است.
وی ادامه داد: وقتی دولتی حاضر به تولید واکسنی می‌شود که قصد دارد
آن را به تمام مردم کشورش تزریق کند، یعنی در بخش‌هایی از کار، این
اطمینان نزد دولت و تیم تحقیقاتی روسیه به وجود آمده است. روس‌ها
در حوزه بیوتکنولوژی اصلا ضعیف نیستند و بعید نیست با پیگیری
شیوه‌هایی به فرمول قطعی رسیده باشند.
رییس کمیسیون اقتصاد سلامت اتاق تهران با اشاره به شرط دوم و مهم
ایران برای واردات این واکسن، گفت: وزارت بهداشت به عنوان
متصدی اصلی تایید سلامت و اطمینان از اثرگذاری و نبود ریسک‌های
بعدی، در رابطه با واکسن روسیه نیز تحقیقات خود را انجام خواهد داد و
روس ها اگر قصد فروش واکسن خود را دارند، باید جزییات علمی آن را
منتشر کنند تا کشورها از درستی آن اطمینان داشته باشند. وزارت
بهداشت ما نیز قطعا برای تایید کیفیت واکسن نیاز به دسترسی به این
اطلاعات خواهد داشت.
نجفی عرب ادامه داد: در صورتی که وزارت بهداشت کیفیت این