18972
شهادت رسیدن تعدادی از این عزیزان در عرصه دفاع از جان
هم‌وطنان‌شان هستیم.
طی روزهای گذشته یکی از مدافعان سلامت استان زنجان آسمانی
شد؛ جای خالی او برای همیشه در کنار خانواده و مردم زنجان وجود
دارد.
دیروز وقتی خبر شهادت نخستین شهید مدافع سلامت دانشگاه علوم
پزشکی استان زنجان را شنیدم، ناخودآگاه چشمانم بارانی شد و از
خداوند برای خانواده و همرزمانس صبر طلب کردم؛ کم نیستند
خانواده‌هایی که امروز عزیزان‌شان در خط مقدم مبارزه با ویروس
منحوس کرونا قرار دارند؛ زنان و مردانی که روزهاست چشمان‌شان
به در است تا همسران‌شان را ببیند و فرزندانی که دل‌شان برای کانون گرم
خانواده و بودن پدر و مادر در کنار یکدیگر تنگ شده و مادرانی که
دل‌نگران جگرگوشه‌های‌شان هستند؛ آری امروز مدافعان سلامت
جان خود را سپر حفظ سلامت کشور کرده‌اند.
در همین رابطه رییس کمیته اطلاع‌رسانی ستاد دانشگاهی پیشگیری و
کنترل بیماری کرونا استان زنجان در رابطه با اولین شهید خدمت
سلامت زنجان، اظهار می‌کند: با توجه به اعلام یافته‌های
آزمایشگاهی زنده‌یاد «اسدالله شیخ‌جابری» به عنوان شهید خدمت به
افتخار اولین شهید مدافع سلامت استان زنجان نائل شد.