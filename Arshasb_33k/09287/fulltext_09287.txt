9287
تحویل واحدهای مسکونی ایتام تا پایان 99/تخصیص اعتبار 43
میلیاردی برای تجهیز بیمارستان ولیعصر
سید علی آقازاده امروز پنجشنبه 22 خرداد در همایش ائمه جمعه استان
مرکزی که در مصلی بیت المقدس شهر اراک برگزار شد، با اشاره به تعطیلی
حدود 70 روزه نمازهای جمعه استان، اظهار کرد: این تعطیلی به معنای
تعطیلی کلی نمازهای جمعه نبود و ائمه جمعه همواره پای کار بودند و در
کنار همه سربازانی که برای مقابله با کرونا تلاش می کردند، حضور
داشتند و به لطف خدا استان مرکزی با درایت ائمه جمعه و سایر مسئولین
مربوطه جزو استان های موفق کشور در زمینه مقابله با این بیماری بود.
وی افزود: استان مرکزی بنا بر آمار رسمی، دومین استانی بود که در 30
بهمن سال گذشته مشخص شد به این ویروس آلوده شده است و در آن
زمان دوران بسیار سختی را پشت سر گذاشتیم، اما خوشبختانه با تلاش
همه مسئولین و مردم استان، امروز رتبه بیست و دوم را از حیث شیوع
کرونا در اختیار داریم. هرچند در دو سه روز گذشته شاهد بروز پیک
جدیدی از این بیماری در استان بودیم و در مدت 24 ساعت حدود 70
بیمار جدید شناسایی شد، اما مجددا با پیگیری ها و اهتمام مردم تعداد
مبتلایان در روز گذشته دوباره به حدود 34 نفر کاهش یافت.
استاندار مرکزی با اشاره به اقدامات انجام شده در چند ماه گذشته در
استان مرکزی، تصریح کرد: در سال گذشته بیش از 15 هزار شغل