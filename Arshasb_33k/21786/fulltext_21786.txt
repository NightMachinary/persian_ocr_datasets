21786
قیمت ماسک در خراسان شمالی 900 تومان شد
محمدعلی شجاعی 23مهرماه در این نشست با بیان اینکه در بیست روز
گذشته با برگزاری نشست های تخصصی به آنالیز قیمت ماسک در استان
پرداختیم، اظهار کرد: قیمت ماسک تعیین شده توسط سازمان حمایت
از تولیدکنندگان و مصرف کنندگان کشور 1300 تومان می باشد که
تلاش کردیم در استان با پای کار آمدن تمامی بخش ها قیمت ماسک
تولیدی استان کمتر از این قیمت مصوب به دست مصرف کنندگان
برسد.
شجاعی با تاکید بر اطلاع رسانی قیمت مصوب ماسک تولیدی استان در
داخل و خارج از مکان های فروش ماسک، گفت: با تعیین سهمیه،
واحدهای تولیدی استان باید مجموعا روزانه 150 هزار ماسک تولید
کنند و در صورت نیاز به عرضه بیشتر نیز باید میزان مورد نیاز را تامین
کنند.
شجاعی با تاکید بر حمایت از واحدهای تولیدی استان، میزان ظرفیت
تولید ماسک روزانه استان را 490 هزار اعلام کرد و گفت: میزان ماسک
مصرفی روزانه بین 150 تا 200 هزار است که بنا بر مصوبه کارگروه
تنظیم بازار استان واحدهای تولیدی باید این میزان را تامین کنند و
برای بازاریابی و عرضه مازاد تولید واحدهای تولیدی به آنان کمک
خواهیم کرد.