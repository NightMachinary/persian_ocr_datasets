9047
بختیاری تاکید کرد: شبکه توزیع باید شفاف و مناسب باشد، تا بتوان
نظارت کافی بر قیمت‌ها داشت، اما متاسفانه شبکه توزیع شفاف نیست.
تبادل آتش گسترده مرزی میان هند و پاکستان
به گزارش ایسنا، به نقل از خبرگزاری اسپوتنیک، درگیری‌ها و
خصومت‌ها میان نیروهای هندی و پاکستانی در خط کنترل، مرز دو
فاکتویی که کشمیر را به دو بخش تقسیم می‌کند، مجددا شروع شده
است.
شاخه مطبوعاتی ارتش پاکستان در بیانیه‌ای نیروهای هندی را به
استفاده از آتشبار و خمپاره‌های سنگین در مرز و هدف گرفتن عمدی
غیرنظامیان متهم کرد.
در این بیانیه آمده است: نیروهای هندی طی 24 ساعت گذشته با استفاده
از آتشبار و خمپاره‌های سنگین در بخش‌های شاردا، دادنیال و
شاهکوت در امتداد خط کنترل و هدف گرفتن عمدی غیرنظامیان
مرتکب نقض بی‌پروای آتش‌بس شده‌اند.
در ادامه این بیانیه آمده است: نیروهای هندی به صورت کورکورانه
دست به شلیک تسلیحات سنگین زده و چهار غیرنظامی از جمله یک دختر
15 ساله را زخمی کردند. نیروهای ارتش پاکستان با کالیبرهای تطبیق
داده شده به طور مؤثر به این حملات پاسخ دادند و پایگاه‌های ارتش
هند را که ابتدا تیراندازی کرده بودند، هدف گرفتند.