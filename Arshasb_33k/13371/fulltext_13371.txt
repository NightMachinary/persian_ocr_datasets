13371
خانه موزه پروفسور حسابی، مرکز نوآوری شهری می‌شود
به گزارش ایسنا و بنابر اعلام روابط عمومی سازمان فناوری اطلاعات و
ارتباطات شهرداری تهران، در جلسه ای با حضور محمد فرجود،
مدیرعامل سازمان فاوای شهرداری تهران و سید حمید موسوی،
شهردار منطقه یک پایتخت و همچنین ایرج حسابی، فرزند پرفسور
حسابی و هیئت امنای این خانه موزه، اهداف، شرایط و نحوه راه
اندازی این مرکز بررسی شد.
فرجود در این نشست ضمن تشریح رویکرد شهرداری تهران در توسعه
نوآوری شهری، بر لزوم هدف گذاری مشخص و ارزیابی مستمر
عملکرد مراکز نوآوری و فناوری تهران هوشمند تاکید کرد.
وی همچنین با اشاره به شبکه سازی میان این مراکز در شهر تهران، تاکید
کرد که این مرکز باید با نگاه عمیق به مسائل شهری، به دنبال ارائه
راهکارهای خلاقانه برای رفع چالش‌های شهر و شهرداری باشند.
شهردار منطقه یک نیز بر ویژگی‌های شخصیتی پروفسور حسابی و لزوم
اشاعه سبک زندگی ایشان، بر ارتباط میان بنیاد حسابی و فعالیت‌های
مرکز نوآوری و فناوری منطقه یک تاکید کرد.
موسوی همچنین با برشمردن چالش‌ها و مسائل مهم منطقه یک مانند
گردشگری، ایمنی شهری و ترافیک، خواستار نگاه ویژه به
موضوعات شد.