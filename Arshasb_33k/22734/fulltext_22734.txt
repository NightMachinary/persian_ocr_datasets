22734
عقبه را از اوایل مردادماه سال 1365 آغاز کردند.
این شناسایی‌ها در معابر متعددی در سه محور انجام گرفت تا اینکه در
اواسط شهریورماه یعنی پس از یک ماه به نتیجه رسید. از طرفی دیده‌بانان
اطلاعات نیز دائما از دکل دیده‌بانی موجود مواضع دشمن را تا
کیلومترها عقب‌تر رصد می‌کردند و هر گونه تحرکات دشمن را از عقبه
به جلو و بالعکس را ثبت می‌کردند. سرانجام موعد عملیات 20شهریور
در نظر گرفته شد و گردان 154 حضرت علی اکبر (ع) به فرماندهی سردار
رشید اسلام «حاج محسن امیدی» برای انجام عملیات تعیین شد
همچنین گردان 156 نیز به عنوان گردان پشتیبانی در نظر گرفته شد.
با شور و غوغایی وصف‌ناپذیر، رزمندگان یگان در روز نوزدهم
شهریور ماه به سوی جزیره مجنون رهسپار شدند و در عصر آن روز
نیروهای گروهان غواصی جعفر طیار به عنوان نفرات خط شکن وارد
آب شده و به صورت ستونی، آهسته و آرام به سوی دشمن خیز برداشتند
پس از مدت زمانی نیروهای پیاده نیز سوار بر قایق‌های موتوری اما
خاموش و پارو زنان با فاصله به دنبال غواصان به راه افتادند. غواصان با
سعه صدر و توکل بر خدا با رعایت استتار و اختفا خود را به عقبه دشمن
رسانیده و مهیای نبردی حماسی شدند.
سرانجام در ساعت دو بامداد ندای تکبیر رزمندگان آسمان را
عطرآگین کرد و عملیات انصار آغاز شد.