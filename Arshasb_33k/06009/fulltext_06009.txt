6009
ایوان لکو: خوب نیست در تیم دو دروازه بان آماده داشته باشید
به گزارش ایسنا و به نقل از اخبار فوتبال بلژیک، حضور دو دروازه بان
آماده در یک تیم سختی ها و دشواری های زیادی برای سرمربی این تیم
دارد و این وضعیتی است که اکنون ایوان لکو سرمربی آنتورپ با آن
روبرو است. بعد از عملکرد خوب دروازه بان این تیم در دیدار با تاتنهام
اکنون این سوال پیش می آید که در بازی‌های پیش روی آنتورپ
کدام دروازه بان از ابتدا برای تیمش به میدان می رود.
ایوان لکو سرمربی آنتورپ در واکنش به این وضعیت گفت: این
انتخاب سختی است.اما از روز اول ما می دانستیم که این مسئله مشکلاتی
ایجاد می کند. اگر شما دو دروازه بان خوب دارید ، هرگز خوب نیست.
وقتی یکی بازی می کند همه می گویند چرا دیگری بازی نمی کند؟ و
بالعکس. شما نمی دانید باید در بازی‌ها چکار کنیم و کدام دروازه بان را
به زمین بفرستیم.
او در ادامه گفت: علیرضا در برابر تاتنهام فوق العاده بود ، اما افرادی که می
خواهند بوته را درون دروازه ببینند به اولین گل بازی اشاره می کنند که
دروازه بان می توانست جای دیگری باشد. و او در آنجا بهتر عمل کند.
هواداران بیرانوند تأکید می کنند که او سه سیو بزرگ انجام داده است.
هر دو درست می گویند ، شما موافقان و مخالفان درستی برای دروازه
بانی هستید. من هنوز تصمیمی نگرفته ام. این یک معضل است.