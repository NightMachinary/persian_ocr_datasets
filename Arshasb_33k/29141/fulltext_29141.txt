29141
پیش بینی چگونگی بروز آنفلوآنزا در سال جاری
دکتر مسعود مردانی در گفت‌وگو با ایسنا، با اشاره به اینکه رعایت نکات
بهداشتی با شروع فصل سرد سال اهمیت بیشتری دارد، گفت: دقیقا همان
مسائل بهداشتی که برای عدم ابتلا به کرونا رعایت می‌شود برای عدم
ابتلا به آنفلوآنزا نیز باید جدی گرفته شود. شست‌وشوی دست‌ها،
پوشاندن دهان و بینی هنگام عطسه و سرفه، حفظ فاصله فیزیکی، زدن
ماسک و... همگی از نکات حائز اهمیت برای عدم انتقال آنفلوآنزا هم
است‌. مردانی ضمن بیان اینکه ممکن است به دلیل رعایت‌ نکات
بهداشتی که مردم برای عدم ابتلا به کرونا انجام می‌دهند، امسال میزان
ابتلا به آنفلوآنزا کاهش یابد، تصریح کرد: یکی از توصیه‌های مهم ما
تزریق واکسن انفلوآنزا برای افراد پرخطر است که بهترین زمان برای
تزریق واکسن نیز مهرماه و آبان ماه است. وی همچنین ضمن هشدار
نسبت به مصرف خودسرانه آنتی‌بیوتیک‌ها، تاکید کرد:
آنتی‌بیوتیک بر ویروس‌ها اثری نخواهد داشت و مصرف خودسرانه
آنها با گمان اینکه می‌تواند در بهبودی موثر باشد باوری غلط است که
تنها منجر به ایجاد مقاومت میکروبی در بدن افراد خواهد شد. این
متخصص بیماری‌های عفونی، ادامه داد: یکی از محل‌هایی که
احتمال انتقال ویروس آنفلوآنزا را افزایش می‌دادند، مدارس
بودند؛ با توجه به اینکه امسال مدارس به شکل سال‌های قبل فعال نیست و