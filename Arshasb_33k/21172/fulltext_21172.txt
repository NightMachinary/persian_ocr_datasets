21172
چاه عمیقی که در حوزه آسیبها وجود داشت بودجه تاثیری نداشت.
رئیس انجمن مددکاران اجتماعی ایران در ادامه به برنامه هفتم توسعه
کشور اشاره کرد و گفت: قوانینی که در برنامه هفتم در حوزه آسیب های
اجتماعی نوشته می شود باید سنجش پذیر و شفاف باشد، تقسیم کار و
هدف گذاری مشخص داشته باشد و همچنین از کلی گویی پرهیز کند.
ضمن آنکه رویکرد قانون گذاری و سیاستگذاری باید رویکرد
سلامت نگر و سلامت محور باشد یعنی بیش از آنکه به دنبال جمع آوری
معتادان متجاهر باشیم، بر روی پیشگیری سرمایه گذاری کنیم. ارتقا
سلامت روانی اجتماعی نیز باید محور کار ما باشد. وی در ادامه به
موضوع فضای مجازی اشاره کرد و گفت: فضای مجازی بعد از کرونا،
بدون شک تاثیرات مخرب و منفی را بر روی سلامت روان خواهد
داشت. ما هیچ چشم اندازی برای فضای مجازی و مدیریت این فضا در
حوزه آسیب های اجتماعی نداریم. شورای عالی فضای مجازی در
خواب عمیق است. به طور قطع یکی از محورهای جدی برنامه هفتم باید
موضوع فضای مجازی باشد.