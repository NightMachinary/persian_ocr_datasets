11380
توسعه و رونق ورزش کارگری یزد با استفاده از توان معادن بزرگ 
«عماد تشکری» درنشست بررسی راهکارهای توسعه ورزش
کارگری شهرستان بافق خاطرنشان کرد: این جلسه با هدف بررسی
راهکارهای قانونی جهت بهره گیری از اعتبارات برنامه ششم توسعه و
گسترش سرانه ورزش کارگری شهرستان بافق است.
وی با اشاره به تبصره 2 ماده 38 که به واحدهای تولیدی اجازه می دهد به
منظور ارتقا مهارت و سلامت کارکنان خود بابت ایجاد، تکمیل،
تجهیز توسعه و نگهداری مراکز آموزشی و ورزشی هزینه کنند،
تاکید کرد: براساس تفاهم‌نامه بین شرکت سنگ آهن مرکزی
ایران(بافق) و اداره کل تعاون، کار و رفاه اجتماعی استان یزد، در
راستای مسئولیت اجتماعی شرکت و استفاده از معافیت‌های مالیاتی
از طریق تبصره مذکور، مبلغ استرداد جهت تجهیز و تکمیل مجموعه
فرهنگی، رفاهی و ورزشی کارگران شهرستان هزینه می‌شود.
سرپرست تعاون، کار و رفاه اجتماعی استان تاکید کرد: راه اندازی و
تجهیز مجموعه ورزشی کارگران بافق می‌تواند در زمینه تقویت
ورزش کارگری شهرستان و همچنین بهره‌مندی کارگران
واحدهای تولیدی کوچک که امکان خدمات ورزشی ندارند،
مورد استفاده قرار گیرد و در راستای عدالت اجتماعی، خدمات
یکنواختی به همه کارگران ارائه شود.