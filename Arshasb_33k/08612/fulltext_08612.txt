8612
بیکاری رانندگان و اتوبوس‌هایی که خوابیده‌اند
یدالله غلام‌پور درگفت‌وگو با ایسنا اظهار کرد: از اول فروردین‌ماه تا
نیمه‌ مردادماه سال جاری، یک میلیون و 50 هزار و و 358 نفر با وسایل
حمل و نقل عمومی جابه‌جا شده‌اند.
وی افزود: در مدت مشابه سال‌ گذشته 3‌ میلیون‌ و 980 هزار و 702 نفر
جابه‌جا شدند که معادل‌ 73.4 درصد کاهش مسافر داشته‌ایم که دلیل
اصلی آن، ‌شیوع ویروس کرونا و عدم تردد مردم‌ بوده است.
رئیس سازمان حمل و نقل بار و مسافر شهرداری بیرجند بیان کرد: در
حال حاضر 35 دستگاه اتوبوس در این ناوگان فعال هستند که 60‌
درصد از آن‌ها ‌بخش خصوصی و 40 درصد ناوگان دولتی‌ هستند.
غلام‌پور در ‌خصوص تدابیر صورت گرفته برای جلوگیری از شیوع
کرونا، تصریح کرد: در این راستا ضدعفونی‌ و گندزدایی‌ ناوگان‌
اتوبوسرانی هر شب‌ بعد از پایان‌ شیفت‌ کاری‌ صورت می‌گیرد.
وی بیان کرد: در پایانه‌ اتوبوسرانی‌ ابوذر و آزادی‌ نیز محلول‌های‌
ضدعفونی‌کننده در دسترس رانندگان قرار گرفته و رانندگان ملزم
هستند تا دستگیره‌ها و دستگاه‌های کارت بلیط الکترونیک را
ضدعفونی کنند.
رئیس سازمان حمل و نقل بار و مسافر شهرداری بیرجند گفت: طبق
ابلاغیه‌ ستاد ملی‌ کرونا، در ‌اتوبوس‌ها محل جای‌گیری مسافران