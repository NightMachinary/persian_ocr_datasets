6759
وی با یادآوری اینکه دغدغه جدی در مورد کنکور وجود دارد،
گفت: کنکور کارشناسی و کارشناسی ارشد پیوسته به دغدغه تبدیل
شده، حدود یک میلیون نفر ثبت نام کرده اند و منتظرند؛ مقرر شده هفته
آینده شورای سنجش و پذیرش را دعوت و رایزنی کنیم تا مردم از
سرگردانی رها شوند.
نماینده کرمان یادآور شد: در نشست با وزیرآموزش و پرورش به
تفاهم رسیدیم و به نوعی 80 درصد دروس در اواسط اسفند تدریس شده
و می توان آن را ملاک قرار داد و پایان سال تحصیلی را اعلام کرد؛ در کنار
بخشنامه ها باید اختیارات ویژه ای به دانشگاه‌ها داده شود. دانشگاه ها
در تهران حالت ملی دارند اما در استان‌ها باید جداگانه عمل شود، یعنی
اختیاراتی به روسا با محوریت رئیس دانشگاه مرکز استان داده شود؛
برای امتحان پایان ترم باید براساس شرایط اقلیمی، منطقه و کرونایی
اختیاراتی داده شود و از آنها گزارش بخواهیم.
رئیس کمیسیون آموزش و تحقیقات مجلسادامه داد: بحث
غیرانتفاعی و آزاد دو جنبه دارد و دانشجوی غیرانتفاعی آزاد علیه
مسئولانشان در فضای مجازی فضاسازی می کند که چرا وقتی کلاس
نرفته‌ایم باید شهریه پرداخت کنیم. اگر به دانشگاه آزاد و غیرانتفاعی
کمک نکنیم ورشکست می‌شوند و به طور قطع آثار آن از ورشکستگی
کارخانجات به مراتب بیشتر است، زیرا تبعات اجتماعی و امنیتی دارد