8327
نشوید؟
«تلویزیون می‌گوید ماسک بزنید اما هیچ وقت اتوبوس را نشان
نمی‌دهد که مردم مثل آجر کنار هم چیده شده‌اند». او هم مثل اغلب
بیمارانی که اینجا بستری‌اند پس از شروع علائم ابتلا به کرونا نه تنها
خودش را در خانه قرنطینه نکرده بلکه هر روز سر یک سفره با همسر و
بچه‌هایش غذا خورده، در یک اتاق مشترک همراه با خانواده‌اش
روزهای مریضی را سپری کرده بی‌آنکه ماسکی بزند یا حداقل فاصله را
با آنها رعایت کند.
هفته‌ای که گذشت با وجود همه هشدارها و بالا رفتن آمار فوتی و
مبتلایان کرونا در تهران اما مشتریان زیادی در بازارها در رفت و آمد
بودند. سمیه یکی از همین مشتری‌های ثابت بازار عبدل آباد است که
به‌گفته خودش مریضی را آنجا گرفته است.
سمیه 36 سال دارد و برای خرید لوازم خانه به عبدل‌آباد رفته بود؛ یک
هفته قبل از شروع علامت‌هایی چون بدن درد و سردردهای مهلک.
«بازار خیلی شلوغ بود. ماسک هم نزده بودم. صد درصد آنجا این
زهرماری را گرفتم.» می‌پرسم این همه توصیه می‌کنند در مراکز شلوغ
بدون ماسک تردد نکنید چرا بی‌احتیاطی کردی؟ جواب سمیه به این
سؤال خیلی کوتاه است: «اوایل خیلی مراعات می‌کردم، احساس
کردم کرونا کم شده و همه چیز آزاد شده فکر نمی‌کردم کرونا بگیرم