18144
سلامت جسمانی نوآموزان از اول مرداد سنجش می‌شود
رقیه کریمی در جمع خبرنگاران با بیان اینکه سنجش سلامت جسمانی
و آمادگی تحصیلی نوآموزان بدو ورود به دبستان از اول مرداد ماه در
استان آغاز می‌شود، گفت: پیش بینی می‌شود امسال بیش از 20 هزار
نوآموز بدو ورود به دبستان در این برنامه مورد ارزیابی قرار گیرند.
وی با اشاره به اینکه نوبت‌دهی برای حضور نوآموزان در مراکز
سنجش سلامت بعد از ثبت‌نام در مدارس و از نیمه دوم تیر ماه خواهد بود،
افزود: طرح سنجش در دو سطح اولیه و تخصصی انجام خواهد شد.
رئیس اداره آموزش و پرورش استثنایی گیلان به نقش اجرای این طرح
در موقعیت تحصیلی نوآموزان اشاره کرد و گفت: در مرحله نخست
نوآموزان در قالب این طرح از نظر بینایی، دید رنگ، شنوایی،
گفتاری، قد و وزن، دهان و دندان و اختلالات جسمی و حرکتی مورد
ارزیابی قرار می‌گیرند.
کریمی با بیان اینکه در صورت عدم وجود مشکل در پاسخگویی به
سوالات از سوی نوآموزان، والدین این نوآموزان می‌توانند
اقدام به ثبت نام آنها در مدارس عادی کنند، افزود: در صورت عدم
پاسخگوی، نوآموز به پایگاه‌های تخصصی ارجاع و ارزیابی‌ها به
صورت تخصصی انجام خواهد شد و بسته به نوع مشکل در مدارس
عادی یا استثنایی ثبت می‌شوند.