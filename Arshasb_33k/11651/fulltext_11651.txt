11651
به گزارش ایسنا، احد قبادی، مدیر عامل این شرکت دانش‌بنیان با بیان
اینکه در این شرکت دو محصول دانش‌بنیان را با تکیه بر توانمندی و
تخصص نیروی انسانی بومی‌سازی کردیم، گفت: محصول نخست
ماده موثره یک علف‌کش تخصصی مزارع چغندر قند است که تمام
علف‌های هرز را به غیر از محصول اصلی از بین می‌برد. این ماده موثره تنها
در یک شرکت آلمانی تولید می‌شود؛ اما اکنون دانش فنی تولید آن به
صورت بومی در ایران نیز وجود دارد.
وی محصول دوم تولیدشده این شرکت را ماده موثره سم حشره کش
دانست و افزود: این سم از سموم سبز محسوب می‌شود و از مزایای آن بی
خطر بودن برای انسان و دام است و فرمولاسیون آن به گونه‌ای است که در
صورت مصرف این سم، در مدت زمان 6 روز از بدن خارج می‌شود که
زمانی کوتاه است.
قبادی با اشاره به اینکه بخش عمده ماده موثره آفت‌کش‌های
کشاورزی از دو کشور چین و هند به کل کشورها صادر می‌شود،
افزود: در حال حاضر در این دو محصول به خودکفایی رسیدیم و با توجه
به ایران ساخت بودن این محصولات، هزینه تمام شده آنها کاهش
یافته است.