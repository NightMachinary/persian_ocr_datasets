28635
روحانی همچنین به وزیر نفت دستور داد در روند اتمام پروژه لوله نفت
از گوره به جاسک تسریع شود تا این طرح هر چه سریعتر به بهره‌برداری
برسد.
رئیس جمهور همچنین ضمن قدردانی از تلاش بی وقفه پرسنل
وزارتخانه‌های نفت و نیرو برای تامین نیازهای کشور در حوزه انرژی
در روزهای مبارزه با کرونا، اظهار داشت: حفظ سلامت کارکنان فعال
در حوزه‌های تولید و خدمت رسانی به مردم، اولویت نخست است و
پروتکل‌های بهداشتی باید به دقت در همه بخش‌های این
وزارتخانه‌ها رعایت شود.
بیژن زنگنه وزیر نفت در این گفت‌وگو، گزارشی را از وضعیت بازار
جهانی و قیمت نفت و مباحثی که قرار است امروز به صورت ویدئو
کنفرانس بین وزرای انرژی کشورهای صادرکننده گاز مطرح
شود، ارائه کرد.
رضا اردکانیان وزیر نیرو نیز در این تماس تلفنی، با تاکید بر اجرای دقیق
دستورات رئیس جمهور در خصوص بهره‌برداری از پروژه‌های
زیربنایی آب و برق طبق برنامه و رعایت دقیق پروتکل‌های بهداشتی
در همه بخش‌های وزارتخانه، گزارش‌هایی را از روند اجرای
طرح‌های صنعت آب و برق و پروژه‌های شبکه‌های آبیاری و زهکشی
ارائه کرد.