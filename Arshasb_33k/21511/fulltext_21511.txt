21511
مسائل می‌توانیم هم عرض موضوعات را حل کنیم و خواهیم دید با حل
موضوعات اصلی مسائل دیگر نیز حل و فصل خواهد شد.
رئیس مجلس شورای اسلامی با انتقاد از بکارگیری پول و سرمایه برای
ایجاد اشتغال اظهار داشت: آمارهای چند هزار میلیاردی برای ایجاد
اشتغال ارائه می‌شود اما خروجی آنها منطبق بر آمارهای اشتغال نیست
چرا که سیستمی و مردمی نگاه نکرده‌ایم از این رو تأکید بر شفافیت،
هوشمندسازی، کارآمدسازی و مردمی سازی دارند.
قالیباف تأکید کرد: قول می‌دهیم در این دوره از مجلس کارهای روی
زمین مانده سند چشم انداز 20ساله را با استفاده از ظرفیت‌های موجود
به پایان برسانیم و تنها باید قوانین لازم احصا شود و نظارت‌ها پرتوان
صورت گیرد، اعتقاد دارم که نمی‌توان از تهران و پشت میز به فکر حل
مسائل در حوزه‌های انتخابیه باشیم و بگوییم کس دیگر رصد می‌کند،
ما نمایندگان باید پای کار باشیم تا مسائل حل شود.
رئیس مجلس شورای اسلامی با بیان اینکه کمیسیون اجتماعی فصل
مشترکی با سایر کمیسیون‌ها دارد، عنوان کرد: باید این فرصت فراهم
شود تا سایر کمیسیون‌ها، نخبگان، ذینفعان و صاحبنظران در
کمیسیون‌ حاضر شوند و مباحث خود را مطرح کنند چرا که اعتقاد
داریم در این دوره از مجلس اصالت با کمیسیون‌ها است.