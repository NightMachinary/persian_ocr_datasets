27647
شاخص فوت و رشد حدود دو برابری را در شاخص ابتلا نشان می دهد .
به گفته رئیس علوم پزشکی اراک، آمار دو روز پیش بیشترین آمار فوتی و
بستری در هشت ماهه اخیر بوده است، اما آمار اعلامی امروز رکورد
آمار دو روز پیش را جابجا کرد، بر این اساس به نظر می رسد شرایط در
استان مرکزی بسیار قرمزتر از آنست که بتوان تصور کرد.
وضعیت افتضاح است؛ رودربایستی‌ها را کنار گذاشته و با خاطیان
برخورد قاطع کنید
دکتر سید وحید احمدی‌طباطبایی در گفت‌وگو با ایسنا، با اشاره به
وضعیت استان کرمان به لحاظ شیوع کرونا گفت: متاسفانه شاهد روند
صعودی ابتلا و مرگ و میر در استان کرمان هستیم و در برخی روزها بیش
از 20 نفر در استان کرمان به دلیل ابتلا به کرونا جان خود را از دست می دهند
که به شدت جای تاسف دارد.
وی با بیان اینکه فعلا استان کرمان وضعیت خوبی ندارد، تصریح کرد:
7 شهرستان استان کرمان در وضعیت سیاه قرار دارند و مابقی شهرهای
استان در وضعیت زرد، نارنجی و قرمز می‌باشند. متاسفانه تقریبا
ظرفیت بیمارستان‌های افضلی‌پور و پیامبر اعظم (ص) شهر کرمان
(بیمارستان های مرجع بیماران کرونایی استان کرمان) تکمیل
شده‌اند و از بیمارستان‌های دیگر برای پذیرش و خدمت‌رسانی به
بیماران کرونایی کمک گرفته‌ایم.