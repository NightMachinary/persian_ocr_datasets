5737
اکبر عالمی درگذشت
به گزارش ایسنا، اردشیر عالمی فرزند مرحوم اکبر عالمی با اعلام خبر
درگذشت این هنرمند، در صفحه شخصی خود در اینستاگرام نوشت:
پدر رفت، فقط پدر من نبود، پدر چند نسل ایران بود، تاثیر وجودش تا
سال‌ها باقی خواهد ماند.
اردشیر عالمی اعلام کرده که زمان و شرایط برگزاری مراسم ترحیم پدر
مرحومش به‌زودی اعلام خواهد شد.
اکبر عالمی، متولد تیر 1324 در اهواز، فارغ‌التحصیل رشته سینما با
مدرک دکتری از انگلستان است که تاکنون مستندهای مختلفی را از
جمله «مروارید خلیج‌فارس» ساخته است. اوعلاوه بر تالیف و ترجمه
آثاری در حوزه سینما و عکاسی، در سال‌های دهه 70 هم مجری برنامه
«هنر هفتم» بود.
اکبر عالمی نقشی مهم در شناساندن هنر هفتم داشت
به گزارش ایسنا به نقل از روابط عمومی صداوسیما، در متن پیام عبدالعلی
علی عسکری آمده است:
«انالله و انا الیه راجعون درگذشت استاد اکبر عالمی، پیشکسوت و از
چهره‌های خدوم رادیو و تلویزیون را به خانواده ایشان و همکاران،
دوستان و شاگردان او در خانواده بزرگ صداوسیما تسلیت عرض
می‌کنم. فقدان دکتر عالمی عزیز برای اهالی عرصه نمایش، تلخ است. او