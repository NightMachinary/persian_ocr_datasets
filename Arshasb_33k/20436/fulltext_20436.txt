20436
عشایر در دشت‌های همدان با مشکل آب مواجه هستند
حسین محمدی در گفت‌وگو با ایسنا، با اشاره به اینکه عشایر در 72 سامانه
عرفی استان مستقر هستند، اظهار کرد: معمولاً عشایر به مدت یک تا سهماه
در مراتع قشلاقی استان همدان مستقر می‌شوند و بعد از آن برای حفظ
ظرفیت مراتع به دشت ها و پایین دست کوچ کرده و از زمین های
کشاورزی برای چرای دام‌های خود استفاده می‌کنند.
وی با اشاره به اینکه عشایر همدان 3000 خانوار هستند، بیان کرد: در
مراتع قشلاقی به علت وجود چشمه‌ها و رودها مشکلی در زمینه آب
عشایر وجود ندارد اما در دشت ها مشکل دارند که به صورت سیار به آنها
آبرسانی می‌شود.
محمدی با بیان اینکه اولویت آبرسانی سیار با عشایر دارای پروانه
است، خاطرنشان کرد: عشایر استان چند گروه هستند، بعضی از عشایر
اصلاً پروانه چرا ندارند که عشایر گسسته نامیده شدند و مرتعی ندارند به
همین علت در نقاط مختلف پراکنده هستند. البته به این دسته از عشایر
آبرسانی و خدمات ارائه می‌شود اما اولویت با عشایر دارای پروانه
چراست.
مدیر امور عشایر استان همدان با تأکید بر اینکه دام عشایر 470 هزار
رأس است، یادآور شد: عشایر تنها 10 درصد از مراتع استان همدان را
استفاده می‌کنند.