26040
نگرش کمی به تشکل‌های مردم نهاد مهمترین تهدید برای سمن‌ها است
محمد سیمزاری در گفتگو با ایسنا با بیان این مطلب اظهار کرد: تعداد
مجوزهای صادر شده زیاد اما تعداد تشکلهای فعال کم است و این روند
صحیحی نیست. وی اضافه کرد: باید فرایند نظارت اصلاح شود و دفتر
امور اجتماعی، نظارت بیشتری روی فعالیت سمنها داشته باشد تا هم
فعالیت زیادی انجام گیرد و هم فعالیتهای مفیدی به ثمر نشیند. سیمزاری
با بیان اینکه افزودن تعداد سمنها و بالا بردن آمار نتیجهای ندارد، ادامه
داد: فرصتها را باید ساخت چرا که وجود تشکلهای مردم نهاد فی نفسه
برای دولت، ملت و حاکمیت فرصت است. وی ادامه داد: ممکن است
افرادی درباره عملکرد تشکلها نسبت به قبل انتقادی داشته باشند یا
برعکس بخواهند از وضعیت فعلی تعریف کنند و گذشته را نقد کنند که
متاسفانه یا خوشبختانه هیچکدام درست نخواهد بود چون فعلا
تغییری در ساختار و نحوه اداره تشکلها ایجاد نشده و ویروس کرونا
همه معادلات را به هم ریخته است. مدیرکل امور اجتماعی و فرهنگی
استانداری اردبیل در پاسخ به سوالی مبنی بر فعالیتهای سازمانهای
مردم نهاد در زمینه کاهش آسیبهای ویروس کرونا تصریح کرد:
سمنها در همان روزهای اول شیوع کرونا یعنی روزهای چهارم و پنجم
اسفند ماه 98 اعلام آمادگی کردند که کمک حال هموطنان خود باشند
ولی موقعیت خاصی و تکالیف نامشخص بود. سیمزاری افزود: از