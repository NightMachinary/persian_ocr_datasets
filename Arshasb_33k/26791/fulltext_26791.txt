26791
هنر در خدمت تعالی جامعه باشد
حجت‌الاسلام حسن شجاعی شامگاه دیروز(20 مهرماه) در دیدار با
هنرمندان خرم‌دره با اشاره به جایگاه فرهنگ و هنر در اندیشه دینی،
هنرمند اصلی را خداوند متعال دانست و اظهار کرد: قرآن کریم
بزرگ‌ترین هنر خدا است که یک اثر هنری بی‌بدیل است.
وی با تاکید بر اینکه جامعه‌ای که تهی از هنر باشد، تعالی نخواهد یافت،
ادامه داد: هنر باید در ساحت اجتماعی از لطافت اجتماعی برخوردار
باشد، زیرا تعالی اجتماعی به وسیله هنر رخ خواهد داد.
این مسئول با اشاره به اینکه اسلام با هر چیزی که از تعالی انسان بکاهد و
موجب تزلزل او شود مخالف است، افزود: هدف همه کسانی که در
حوزه فرهنگ و هنر فعالیت می‌کنند باید تعالی این دو عنصر ارزشمند و
تاثیرگذار جامعه باشد.
نماینده مردم ابهر، خرم‌دره و سلطانیه در مجلس شورای اسلامی با تاکید
بر ضرورت اهتمام بیشتر در مسائل فرهنگی جامعه، تصریح کرد:
روشن‌ترین گله در خصوص مسائل فرهنگی را مقام معظم رهبری
داشتند که فرمودند: «ما در مسئله فرهنگ با یک ولنگاری فرهنگی مواجه
هستیم».
وی یادآور شد: هنر یکی از عناصر موثر در زندگی انسان‌ها است و
همواره به عنوان انعکاس از توانایی‌های فکری، دستی و عاطفی بشر