17632
سایه تحریم‌ها و نوسانات ارزی بر بازار قطعات خودروهای سنگین/
عرضه قطعات تقلبی
اکبر عشوریون در گفت‌وگو با ایسنا با اشاره به اتصال زنجیره‌های
کسب و کار و صنعت و اقتصاد، اظهار کرد: اگرچه این صنف به طور
مستقیم متاثر از آثار کرونا و تعطیلی نشد، اما آثار بحران این پاندمی تا
جایی پیش رفته که امروز بیشتر اعضای اتحادیه در پرداخت حق
عضویت خود به اتحادیه دچار مشکل شده اند.
وی با بیان اینکه امروز بخش تولید کشور ضربه سختی از کرونا خورده
است، افزود: با توجه به طولانی شدن پاندمی کرونا، شیوع و گسترش
آن در کشور انتظار می‌رود دستگاه‌های مختلف همچون دارایی،
مالیات، تامین اجتماعی و ... مراعات حال اصناف کنند.
رئیس اتحادیه خدمات فنی خودروهای سنگین اصفهان در خصوص
تاثیرتحریم‌ها در تامین قطعات اولیه این صنف، توضیح داد: اگرچه در
کشور توانایی تولید برخی ماشین آلات و قالب‌ها وجود دارد، اما
مواد اولیه آنها همچون فولادهای صنعتی وارداتی هستند که
تحریم‌ها موجب گرانی آنها شده است.
وی اضافه کرد: به عنوان مثال یک تن آلومینیوم نیازمند 70 میلیون
تومان هزینه است که امروز این صنف را با بحران مواجه کرده و بر روی
هزینه‌های تولید قطعات تاثیر مستقیم گذاشته است.