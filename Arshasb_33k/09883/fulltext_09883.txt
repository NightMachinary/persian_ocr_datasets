9883
تسلیت  معاون رییس جمهور در پی درگذشت ایت الله یزدی
به گزارش ایسنا، متن پیام حسینعلی امیری به این شرح است: خبر ارتحال
عالم جلیل القدر، فقیه وارسته حضرت آیت الله محمد یزدی(رحمت الله
علیه) موجب تاثر و تالم گردید. عزیزی که عمر با برکت خود را در جهت
خدمت به اسلام گذراند و با مجاهدت های خود در قبل از پیروزی
انقلاب اسلامی و مسئولیت هایی چون ریاست قوه قضائیه، عضویت
شورای نگهبان، نمایندگی مجلس شورای اسلامی و خبرگان رهبری
در به ثمر رساندن انقلاب اسلامی و ترویج دستاوردهای آن نقش
موثری داشته است. در سالهای عضویت در شورای نگهبان همواره
شاهد تیزبینی و دقت نظر ایشان در خصوص بررسی مصوبات مجلس
شورای اسلامی و در قوه قضائیه تلاش برای حفظ استقلال قوه قضائیه و
پشتیبانی از قضات شجاع، مستقل و مومن بوده ام. اینجانب رحلت این
عالم مجاهد را به محضر مقام معظم رهبری، حوزه های علمیه، اعضای
محترم شورای نگهبان و خبرگان و بیت مکرم به ویژه فرزندان ایشان
تسلیت عرض نموده، از درگاه خداوند سبحان جل و علا برای ایشان
رحمت واسعه الهی و برای بازماندگان صبر و شکیبایی مسالت می نمایم.