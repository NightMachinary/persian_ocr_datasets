31778
گرانی تجهیزات، مشکل جدی کمانداران؛ هر تیر 1/5 میلیون تومان!
مجید میررحیمی در گفت‌وگو با ایسنا، درباره وضعیت تمرینات
انفرادی کمانداران ریکرو در سایت تیروکمان با توجه به تشدید
موج ویروس کرونا اظهار کرد: در حال حاضر که کمانداران
تمرینات انفرادی خود را در سایت تیر کمان انجام می‌دهند و فعلا
برنامه‌ای برای توقف تمرینات آنها پیش بینی نشده است. البته اگر
شرایط بدتر شود این احتمال وجود دارد که تمرینات انفرادی
کمانداران را در سایت تیر و کمان لغو کنیم.
وی گفت: طبق برنامه ریزی انجام شده هر کدام از کمانداران به صورت
انفرادی در سایت تیر کمان حضور پیدا می‌کنند و تمرینات آنها زیر
نظر من در روزهای زوج انجام می‌شود. البته با نگرانی که درباره شیوع
دوباره موج کرونا وجود دارد روند خوبی برای تداوم تمرینات
کمانداران وجود ندارد و با افت رکورد مواجه هستند. تلاش ما بر این
است تا بتوانیم آنها را در آمادگی نسبی قرار دهیم و فشار زیادی به
ورزشکاران وارد نکنیم تا دچار آسیب دیدگی نشوند.
میررحیمی خاطرنشان کرد: نگرانی ما در حال حاضر بحث شرایط
روحی و روانی ورزشکاران است که متاسفانه انگیزه کافی برای زدن
تیر در سایت تیر و کمان را ندارند. البته این امر طبیعی است. وقتی
مسابقه‌ای وجود ندارد ورزشکار نیز ادامه تمرینات را برای خود بی