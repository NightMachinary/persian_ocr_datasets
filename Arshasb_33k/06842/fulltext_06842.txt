6842
مانند ملحفه، ظروف غذاخوری با دیگر افراد خانواده مجزا باشد،
اتاقی جدا به بیمار اختصاص داده شود و از طرفی مراقب باشد تمامی
موارد بهداشتی را با دقت رعایت کند، کسی که مسئول مراقبت از بیمار
است، پس از هر تماس با بیمار فورا دست و محل برخورد را شست و شو دهد
و قبل و بعد از تهیه غذای بیمار حتما شست و شوی دست را فراموش نکند.
وی با تاکید بر اینکه در استان آمار ابتلا به کرونا در تماس با بیمار ترخیص
شده ای که در قرنطینه خانگی است، بسیار کم است، گفت: آمارها نشان
می دهد که خوشبختانه افراد ترخیص شده از بیمارستان که تحت
مراقبت در خانه هستند، آلودگی خانگی ندارند، اما بیمار باید 14 روز
در منزل در اتاق شخصی دارای تهویه مناسب با کمترین میزان
جابجایی تحت مراقبت قرار گیرد و تمامی اصول نیز قبل از ترخیص به
صورت مکتوب به بیمار آموزش و ارائه می شود.
معاون درمان دانشگاه علوم پزشکی استان مرکزی افزود: با توجه به
آمارها به نظر می رسد که بایدها و نبایدهای بهداشتی در منازلی که بیمار
ترخیصی کرونایی دارند رعایت می شود، همچنین سیستم بهداشتی تا
روز پنجم قرنطینه خانگی با بیمار و مراقب در تماس است و سپس روز دهم
مجددا در تماس با بیمار ارزیابی لازم را انجام می دهد، حتی در فضای
روستایی که سیستم بهداشتی، خانه بهداشت و بهورز مستقر هستند، نیز
شرایط بدی وجود ندارد.