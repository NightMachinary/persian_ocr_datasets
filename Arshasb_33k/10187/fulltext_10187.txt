10187
تظاهرات در شرق لیبی برای سومین روز
به گزارش ایسنا، به نقل از سایت المیادین، مردم شهر بنغازی، مقر دولت
موقت در شرق لیبیدر اعتراض به نابسامانی در بخش خدمات رسانی،
کاهش نقدینگی و رواج فساد دولتی همچنان تظاهرات می کنند و
اکنون سقف مطالبات خود را بالا برده و خواستار برکناری دولت
موقت به نخست وزیری عبدالله الثنی هستند. تا جایی که این تحولات
سریع عقیله صالح، رئیس پارلمان طبرق در شرق لیبی را وادار کرده
درخواست نشست فوری با مسوولان این دولت را بدهد.
تظاهرات در بنغازی که از روز پنجشنبه شروع شده، چند هفته پس از
تظاهرات در طرابلس صورت می گیرد و در هر دو این تظاهرات مروم
خواستار بهبودی سطح معیشتی خود و نابودی فساد هستند.
رسانه های داخلی اعلام کردند، دامنه اعتراضاتی که از شهر بنغازی
شروع شده به شهرهای دیگر در شرق لیبی از جمله شهر البیضا هم کشیده
شده است.
از زمان سقوط نظام معمر قذافی، دیکتاتور لیبی در سال 2011 این
کشور که بزرگترین ذخیره نفتی را در آفریقا دارد، صحنه
درگیری‌های متوالی است. از سال 2015 نیز دو قدرت بر سر حکومت
برلیبی وارد جنگ شده‌اند؛دولت وفاق ملی لیبی به نخست وزیری فایز
السراج که مقر آن در طرابلس قرار دارد و مورد حمایت ترکیه و سازمان