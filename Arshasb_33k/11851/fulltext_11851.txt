11851
تیراندازی و قتل در خیابان طالقانی قزوین
سرهنگ آرش مرادی، رئیس پلیس آگاهی قزوین، اظهار کرد: در پی
اعلام حادثه تیراندازی و کشته شدن فردی در سر پل طالقانی، ابتدای
بلوار مدرس، بلافاصله مأموران به محل اعزام، در بررسی مشخص شد
فردی 37 ساله پس از اصابت گلوله بر سرش در ورودی منزل خود به قتل
رسیده است.
بنا بر اعلام مرکز اطلاع‌رسانی فرماندهی انتظامی استان قزوین،
مرادی گفت: تلاش پلیس برای دستگیری قاتل یا قاتلین و علت و انگیزه
قتل ادامه دارد که متعاقباً نتایج تحقیقات اطلاع‌رسانی خواهد شد.
تیغ کند قانون در فوتبال ایران!
به گزارش ایسنا، بابک مرادی هافبک استقلال و سعید واسعی هافبک
تراکتور به علت فسخ غیرقانونی قرارداد با تیم‌های سابق خود با حکم
کمیته تعیین وضعیت فدراسیون فوتبال به مدت چهار ماه از حضور در
میادین محروم شده‌اند و نمی‌توانند تا پایان سال تیم‌های خود را
همراهی کنند.
سال گذشته نیز محمد بلبلی به علت فسخ غیرقانونی قراردادش با
سپیدرود رشت چنین محرومیتی را پشت سر گذاشت و بعد از بازگشت به
میادین هیچ شباهتی به گذشته نداشت و بعد از مدت‌ها نیمکت‌نشینی، از
استقلال راهی نفت مسجد سلیمان شد. تجربه تلخ محرومیت برای بلبلی،