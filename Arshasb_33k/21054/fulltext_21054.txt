21054
فرمانده قرارگاه پشتیبانی ستاد ارتش:بسیج همیشه در عرصه خدمت
رسانی به مردم خوش درخشیده است
به گزارش ایسنا به نقل از روابط عمومی ارتش، امیر سرتیپ دوم احمد
شفیعی، فرمانده قرارگاه پشتیبانی ستاد ارتش در این دیدار با تاکید بر
اهمیت نقش بسیج در جامعه و نسل جوان امروز گفت: بسیجیان عزیز
همواره در عرصه‌های متنوع فرهنگی، هنری، ورزشی و بویژه
خدمت رسانی و مردم یاری حضوری گسترده داشته و تلاش می‌کنند با
اجرای برنامه‌های تاثیرگذار،‌ ماموریت های محوله را به نحو احسن
انجام دهند. وی در ادامه از حرکت های جهادی و کمک های مومنانه
گروه های جهادی بسیج در جریان شیوع ویروس منحوس کرونا و
کمک مجدانه آنان به کادرهای درمانی و اقشار آسیب پذیر جامعه
تقدیر و تشکر کرد و افزود: قرارگاه پشتیبانی ستاد ارتش نیز همواره در
حد توان و بضاعت خود از برنامه ها و فعالیت های بسیج کوی‌های
سازمانی حمایت و پشتیانی می کند. در ادامه این دیدار، فرمانده بسیج
کوی سازمانی شهید رسولی نیز از حمایت ها و پشتیبانی های خوب
قرارگاه پشتیبانی ستاد ارتش تشکر کرد. همچنین در این دیدار علاوه
بر تبادل نظر در خصوص راهکارهای ارتقای وضعیت محیطی مراکز
فرهنگی کوی های سازمانی، از فعالیت‌های اثربخش بسیج در کوی
های سازمانی ستاد ارتش تقدیر به عمل آمد.