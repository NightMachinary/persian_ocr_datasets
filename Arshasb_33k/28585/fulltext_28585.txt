28585
پروتکل‌های لازم برای کفن و دفن متوفیان کرونا در تبریز رعایت
می‌شود
ایرج شهین باهر در مراسم تجلیل از مدافعان خاموش، با اشاره به خدمات
و تلاش‌های غسال‌ها و غساله‌ها در خصوص کفن و دفن متوفیان کرونا
گفت: مدافعان خاموش از اولین روزهای شیوع ویروس کرونا در
شهر تبریز پای کار هستند.
وی ادامه داد: کفن و دفن اموات کرونایی یکی از موضوعات مهم و
دشوار ماه‌های اخیر بود که سازمان آرامستان‌های شهرداری تبریز و
نیروهای فعال در موضوع کفن و دفن از اولین روزهای شیوع ویروس
کرونا پای کار آمده و هرگز به خاطر خطرات این ویروس دست از کار
نکشیدند.
وی بیان کرد: با تلاش نیروهای سازمان آرامستان‌های شهرداری
تبریز خوشبختانه تاکنون مشکل خاصی در امر کفن و دفن اموات
کرونایی پیش نیامده و با رعایت تمامی پروتکل‌ها، کفن و دفن
متوفیان انجام می‌شود.
شهین باهر افزود: افراد فداکار و از خودگذشته در این روزهای سخت
مشخص می‌شوند و دیدیم که در تبریز برخلاف برخی از کلان شهرها،
مدافعان خاموش از اولین روزها، فعال بودند و دست از کار نکشیدند و
ترک پست هم انجام نشد.