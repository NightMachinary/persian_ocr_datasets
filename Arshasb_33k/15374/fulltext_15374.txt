15374
ورزش در منزل استفاده کردیم. وی با بیان اینکه کم‌تحرکی در زندگی
مردم نگران‌کننده است، اضافه کرد: در شرایط کرونایی برنامه‌ریزی
برای انجام ورزش با رویکرد غنی‌سازی اوقات فراغت مردم و افزایش
تاب‌آوری جامعه انجام شده است. حجت‌الاسلام عبدالله حسنی
مسئول نهاد نمایندگی مقام معظم رهبری در دانشگاه محقق اردبیلی و
رئیس دفاتر نهاد نمایندگی مقام معظم رهبری در دانشگاه‌های استان
اردبیل هم گفت: ورزش یک ابزار ارزشمند برای حفظ جان است و مقام
معظم رهبری ورزش، تحصیل و تهذیب را به جوانان توصیه می‌کنند.
وی اضافه کرد: ورزش موجب سلامت نفسانی، روانی و جسمانی شده و
سبب افزایش اعتمادبه‌نفس، تقویت روح و جسم و ارزشمندی انسان
می‌شود. مهرداد محرم زاده دبیر علمی دومین همایش بین‌المللی و
چهارمین همایش ملی تازه‌های پژوهش در علوم ورزشی گفت: 325
مقاله به دبیرخانه همایش ارسال شده بود که از بین آنها 267 مقاله مورد
پذیرش قرار گرفت. وی ادامه داد: از بین مقالات پذیرش شده در دومین
همایش بین‌المللی و چهارمین همایش ملی تازه‌های پژوهش در علوم
ورزشی 225 مقاله در قالب پوستر و 8 مقاله هم به‌صورت سخنرانی ارائه
خواهد شد. محرم زاده اضافه کرد: 8 سخنران کلیدی برای سخنرانی در
پنل ها در نظر گرفته شده است که 4 نفر آنها از کشورهای ترکیه، عراق و
آذربایجان بوده و 4 نفر هم از دانشگاه‌های کشورمان است. سجاد