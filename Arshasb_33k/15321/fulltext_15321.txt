15321
می‌خوانند.
رویکرد هسته‌ای دولت نهم
ازسرگیری فعالیت‌های هسته‌ای مربوط به غنی‌سازی اورانیوم از
سوی ایران که در هشتمین روز ریاست‌جمهوری محمود
احمدی‌نژاد اعلام شد، باعث واکنش‌های مختلفی شد. برخی از
کشورهای جنبش عدم تعهد از این اقدام استقبال کردند و در مقابل
برخی از کشورهای اروپایی به رهبری انگلستان، با نزدیک‌شدن به
موضع آمریکا، از ارجاع پرونده ایران به شورای امنیت حمایت
کردند. این پرونده پیش از این و تا یک هفته پس از آغاز به کار مجدد
مجتمع اصفهان، در شورای حکام آژانس بین‌المللی انرژی اتمی
بررسی می‌شد. ایران و برخی از کشورهای مستقل این اقدام را غیر
حقوقی و غیر قانونی خواندند.
نامه‌نگاری با دنیا
در ششمین ماه از ریاست‌جمهوری احمدی‌نژاد، اعلام شد
رئیس‌جمهور ایران (احمدی‌نژاد) نامه‌ای برای سران کشورهای
جهان می‌نویسد. این خبر به‌ عنوان خبری مهم مورد توجه محافل خبری
جهان قرار گرفت و وقتی روشن شد مخاطب اولین نامه احمدی‌نژاد،
جورج بوش، رئیس‌جمهور آمریکاست، تحلیل و تفسیرها درباره
متن آن شدت گرفت. وزارت خارجه آمریکا در اولین واکنش به نامه