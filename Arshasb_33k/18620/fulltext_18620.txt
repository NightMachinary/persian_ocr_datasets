18620
شبکه های اجتماعی علیه مدافعان حرم سم پاشی می کنند
دریادار پاسدارعلیرضا تنگسیری در یادواره تلویزیونی شهدای
مدافع حرم استان گیلان که با محوریت شهیدان «یدالله قاسم زاده»،
«سجاد عفتی» و «حبیب روحی» برگزار شد، ضمن گرامیداشت یاد و
خاطره هشت هزار شهید استان گیلان، اظهار کرد: امروز هر چه داریم به
برکت شهدای دفاع مقدس و مدافع حرم است که با شجاعت خود دشمن
را از مرزهای کشور دور کردند.
وی با بیان اینکه رزمندگان ایرانی در دفاع از حرم حماسه های زیادی
آفریدند، تصریح کرد: داعشی ها فهمیدند که ایران و ایرانی کیست.
فرمانده نیروی دریایی سپاه، شهدا را متخلق به اخلاق اسلامی دانست و
افزود: سجایای اخلاقی شهید حبیب روحی زبانزد بود و همگان این
شهید بزرگوار را به مهربانی و شجاعت می شناختند.
تنگسیری، با بیان اینکه شهید روحی قبل از ورود به سپاه با خدا ارتباط
برقرار کرده بود، گفت: این شهید بزرگوار مسجدی بود و بر نماز اول
وقت تاکید داشت و سعی می کرد نماز را به جماعت اقامه کند.
وی تکفیری ها، نیروهای النصره و داعشی ها را مجهز به سلاح های روز
بسیار پیشرفته دانست و خاطرنشان کرد: کشتن زنان و کودکان بی
دفاع کمترین جنایت داعشی ها بود و بویی از انسانیت نبرده بودند و
مسلمان و غیر مسلمان را ذبح می کردند.