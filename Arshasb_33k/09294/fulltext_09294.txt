9294
جدید، شرکت جدید مهر خلیج فارس را راه‌اندازی کنیم و دو ماه پیش
کلنگ آن به زمین خورد.
محمد با بیان اینکه این پروژه ظرفیت تبدیل 120 هزار بشکه به
فرآورده‌ها را دارد، تصریح کرد: زیرساخت‌ها در این منطقه موجود
است اما اگر بخواهیم این پروژه را در منطقه دیگری مانند سیراف
احداث کنیم که زیرساخت‌ ندارد باید حداقل یک میلیارد یورو منابع
صرف آن شود.
وی با بیان اینکه بر اساس طراحی‌ها، قرار بر این است که این پروژه به
صورت پتروپالایشگاهی احداث شود، گفت: از آنجایی که امروز
شاهد واردات بی‌رویه مواد پایین دستی نفت و گاز هستیم و در این
شرایط خروج ارز از کشور به صلاح نیست، قرار است که این پروژه را به
صورت پتروپالایشگاهی ساخته شود.
وی در بخش دیگری از صحبت های خود با تاکید بر اینکه معتقدم کشور
آنقدر ظرفیت دارد که نباید منتظر بمانیم و خودمان باید مشکل عدم
نقدینگی را برطرف کنیم، تصریح کرد: اگر نفت به فروش نرفت باید
نقدینگی نزد مردم و از اموال دولتی استفاده شود. امروز کشور در
موقعیت سختی قرار دارد و فشارهای ظالمانه برقرار است و مردم آن را
تحمل می‌کنند، باید از این فشاری که وارد می شود حداکثر استفاده را
برای توانمندسازی استفاده کنیم.