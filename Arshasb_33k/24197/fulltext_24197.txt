24197
معرفی چهار شهرداری متخلف به مرجع قضایی در غرب تهران
به گزارش ایسنا شیدا آکار با اعلام این خبر گفت: به دنبال شکایات
مردمی از بروز مشکلات ناشی از بوی تعفن زباله، آتش‌سوزی در محل،
اختلاط زباله‌های پزشکی و عادی در سکوهای موقت زباله در
شهرستان شهریار و بر اساس بازدید و بررسی کارشناسان این اداره،
گزارش از وضع موجود تهیه و اخطاریه برای شهرداری‌های مربوطه
صادر شد.
وی افزود: علیرغم اخطاریه‌های صادره و تذکرات لازم با توجه به
اهمیت بیشتر مدیریت پسماند در شرایط شیوع ویروس کرونا و از
آنجایی‌که شهرداری‌های مربوطه در خصوص رفع مشکلات
زیست‌محیطی و بهداشتی موجود اقدام مناسب را به عمل نیاوردند،
اداره محیط زیست شهرستان شهریار به استناد ماده 688 قانون
مجازات اسلامی و تبصره 2 ماده 12 قانون هوای پاک، چهار شهرداری از
شهرهای شهرستان را به مرجع قضایی معرفی کرد.
به گزارش روابط عمومی حفاظت محیط زیست استان تهران، رییس
اداره حفاظت محیط زیست شهرستان شهریار در پایان اظهارکرد:
طبق ماده 7 قانون مدیریت پسماند، مدیریت اجرایی کلیه پسماندها
غیر از صنعتی و ویژه در شهرها و روستاها و حریم آن‌ها به عهده
شهرداری‌هاو دهیاری‌ها و در خارج از حوزه و وظایف شهرداری‌ها