5161
آفرینندگان این آثار آیا چنین سودایی در سر داشته‌اند؟ ما این
آفرینندگان را نمی‌شناسیم و خود آن‌ها نیز کوشش نکرده‌اند تا نام
خود را در کنار آفریده‌های‌شان جاودانه کنند. امروزه ما این افراد را
هنرمند می‌نامیم اما راستش را بخواهید نمی‌دانیم که آیا خود ایشان هم
به خودشان به این چشم نگاه می‌کرده‌اند، یعنی آیا به خود به چشم
موجوداتی استثنایی نگاه می‌کرده‌اند برخوردار از استعدادی
مادرزاد که از دیگران دریغ شده است، یا نه، به احتمال زیاد، خود را
کارگر و بنا و معمار و کاشی‌کار می‌دیده‌اند. اما یک چیز مسلم است و آن
این است که این آفرینندگان بی‌نام و نشان در کار خود هیچ چیز را به
دست تصادف رها نمی‌کرده‌اند و در اجرای خود حساب همه چیز را
می‌کرده‌اند. ما که چیزی از کاشی‌کاری نمی‌دانیم اگر از گوشه‌ای
ناظر کار یکی از این کاشی‌کاران باشیم، از این‌که می‌بینیم که اجزای
ریز کار خود را به چه سرعتی و با چه صرافت طبعی و انگار بی‌هیچ کوشش
و اندیشه‌ای، کنار هم می‌گذارد، هم نگران می‌شویم و هم حیرت
می‌کنیم. نگران می‌شویم که مبادا در طراحی تکه‌های کاشی که باید
کنار هم قرار بگیرند یک گوشه یا یک ضلع درست حساب نشده باشد و این
کجی در سراسر بنا تکرار شود و نتیجه خراب از کار دربیاید و حیرت
می‌کنیم وقتی می‌بینیم که نگرانی ما بی‌جا بوده و هر قطعه‌ای درست سر
جایش قرار گرفته است. ما به حاصل کار این آدم‌ها آثار هنری و به خود