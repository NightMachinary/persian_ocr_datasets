13328
تنها چاره خصوصی‌سازی است
مدت‌ها است که قرار بر این شده تا سرخابی‌ها خصوصی‌ شوند اما این
کار فقط تا مرحله حرف پیش رفته و هیچوقت به عملنرسیده زیرا هر دفعه
بهانه‌ای برای تائید صلاحیت نشدن متقاضیان 2 باشگاه استقلال و
پرسپولیس آورده می‌شود. اگر قرار است این 2 باشگاه از دست ضعف
مدیریتی رهایی پیدا کنند، باید خصوصی‌سازی صورت گیرد. حال
باید دید امسال واقعا این دو باشگاه از سیطره وزارت ورزش خارج
می‌شوند یا روال قدیمی ادامه پیدا می کند.
خارجی‌های بی‌رقیب در بازار چادر مشکی
به گزارش ایسنا، روزنامه همشهری نوشت: «قیمت بالای پارچه چادر‌
مشکی این روزها تهیه آن را برای بخش اعظمی از زنان مصرف‌کننده
این کالا مشکل کرده و از آنجا که بیشتر مصرف‌کنندگان آن، قشر
متوسط و پایین جامعه هستند، به این مشکل باید نگاه جدی‌تری داشت.
این کالا البته به‌ دلیل وارداتی بودن بخش عمده‌ای از حجم بازار
هیچ‌گاه کالای ارزان‌قیمتی نبوده اما قیمت‌های بالای یک‌ میلیون و
حتی 2 میلیون‌ تومانی که امروز برای یک قواره چادر تعیین می‌شود،
دسترسی به آن را برای بخش زیادی از مصرف‌کنندگان سخت و چه‌بسا
غیر ممکن کرده است. میزان مصرف پارچه چادر مشکی در ایران بسیار
بالاست و این موضوع ایران را به بازاری پررونق برای کشورهایی