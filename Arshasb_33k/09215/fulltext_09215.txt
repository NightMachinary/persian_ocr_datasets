9215
رئیس قوه قضاییه گفت: این تدبیر رهبر انقلاب، «تحریم استکبار
اقتصادی» است که امروزه می‌خواهد با تفرعن جان ملت‌ها را به خطر
بیاندازد و جهان را قربانی منافع خود کند، اما رهبری حکیم انقلاب،
جلوی این کار را گرفتند.
رئیسی به بیماری «خودتحقیری» هم اشاره کرد که در این میان به کمک
غربی‌ها آمده است و تصریح کرد: «ویروس خودتحقیری» و این که
برخی به توانمندی‌های خود و جوانان و دانشمندان کشور باور
نداشته باشند و چشمشان به بیگانگان باشد، اگر خطرناک‌تر از ویروس
کرونا نباشد کمتر از آن نیست.
رئیس دستگاه قضا این نکته را هم خاطر نشان کرد که اگر واکسن تولید
کشورمان پس از موفقیت آزمایش‌های انسانی به مرحله تولید انبوه
برسد، همه ملت‌ها از آن بهره‌مند خواهند شد و هیچ ملتی بدون سهم
نخواهد ماند.
وی با بیان این که یقین داریم با اتکا به خدا و خودباوری می‌توانیم به قله‌ها
برسیم و تمدن نوین اسلامی را رقم بزنیم از توفقیات جمهوری اسلامی
ایران در تولید قدرت در حوزه‌های علمی و فناوری به عنوان نشانه‌های
مدنیت واقعی یاد کرد و آن‌ها را زمینه ساز شکل گیری تمدن نوین
اسلامی دانست.
رئیس قوه قضاییه در بخش دیگری از سخنانش با گرامیداشت یاد و