1253
انتظار می‌رود تا بررسی دقیق تیم‌های کارشناسی حاضر در محل
حادثه، از هرگونه گمانه‌زنی در این خصوص پرهیز شود. در این
خصوص ناو جماران و یا شناور کنارک می‌توان مقصر بوده باشد.
احتمالا و بر طبق شنیده‌ها ناو کنارک به صورت خاموش و بدون اطلاع
وارد محدوده مانور شده است. این اتفاق مختص به ایران نیست و در
کشورهای دیگر نیز چنین خطاهای انسانی پیش آمده است که منجر به
تلفات در میان نیروهای خودی شده است. رقم خوردن چندین باره
چنین اشتباهاتی لزوم بازنگری در برخی امور ایمنی را بیشتر مورد
توجه قرار می‌دهد. باید در این رابطه تشکیل جلسه داد و نقاط ضعف این
حوزه مورد بررسی قرار گیرد. با اتکا به مشورت و بررسی دقیق جزئیات
می‌توان از وقوع چنین حوادثی در آینده جلوگیری کرد. با توجه به
شناختی که از فرماندهان ارتش دارم یقین دارم که به سادگی از کنار
چنین مواردی عبور نمی‌کنند و به گونه‌ای عمل خواهند کرد که دیگر
چنین اتفاقی رقم نخورد و نگاه علمی و بررسی دقیق همواره سرلوحه این
فرماندهان بوده است.
این مطلبی که برخی مطرح می‌کنند این اتفاقات ناشی از عدم آموزش
کافی در نیروهای نظامی ایران است به هیچ وجه صحت ندارد و مقوله‌ای
کاملا مجزاست. پرسنل نیروی دریایی ارتش از نظر آموزش و مهارت
جز بهترین‌ها بوده و مقوله خطای انسانی نمی‌تواند ارتباطی با عدم