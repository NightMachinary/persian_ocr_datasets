24993
یارانه پرداخت می کند تا نان با قیمت مناسب به دست مصرف کننده
برسد، بنابراین نانوایان به هیچ وجه مجاز به گران فروشی نیستند.
قاضی عسگرتاکید کرد: متاسفانه برخی نانوایان با سواستفاده و به بهانه
زدن اندکی کنجد، پول بیشتری از مشتریان دریافت می کردند اما با
تصمیم جدید، زدن کنجد بر روی نان های یارانه ای ممنوع شده است،
البته نانوایان آزادپر می توانند این کار را انجام دهند.
وی گفت: نانوایان باید در تابلویی مشخص به مردم اطلاع رسانی کنند
که آرد آنها یارانه ای است یا آزاد؛ همچنین وزن نان باید دقیق ذکر شود،
بنابراین مردم در صورت مشاهده هر گونه تخلف مغایر با آنچه در این
تابلو ذکر شده، می توانند موارد را به شماره بازرسی 124 و یا 135
تعزیرات گزارش دهند.
معاون هماهنگی امور اقتصادی استانداری اصفهان درباره قیمت
بالای مرغ نیز، توضیح داد: در حال حاضر قیمت مرغ برای مصرف
کننده بین 24 هزار و 500 تا 25 هزار تومان برای مصرف کننده تثبیت
شده است، اما لازمه کاهش قیمت مرغ این است که جهاد کشاورزی به
مرغداران نهاده های بیشتری با ارز 4200 تومان پرداخت کنند.
وی گفت: قیمت فعلی مرغ براساس 50 درصد نهاده های 4200 تومان و
50 درصد نهاده با نرخ آزاد است، اما باید تعیین تکلیف کنیم که آیا
دولت می تواند نهاده ها را با قیمت 4200 تومان تحویل دهد یا خیر؟