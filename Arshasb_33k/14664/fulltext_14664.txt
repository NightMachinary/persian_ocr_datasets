14664
این‌که در یکی دو سال گذشته حوزه گردشگری و به تبع آن حوزه
صنایع دستی گرفتار یک سری بلایای طبیعی و غیرطبیعی شد، افزود: در
سال 98 پیک سفر در استان خوزستان که ایام نوروز بود را به دلیل وقوع
سیل از دست دادیم و این در حالی بود که پایان سال نیز که می‌توانستیم به
پیشواز گردشگران برویم، این‌ بار کل دنیا و ایران درگیر ویروس
کرونا شد که این معضل همچنان نیز ادامه دارد.
وی ادامه داد: ورود گردشگران و مهمانان به استان باعث درآمدزایی و
تولید ثروت می‌شود و در کنار این موضوع حوزه صنایع دستی
بیشترین نفع را با فروش تولیدات صنایع دستی خواهد برد که این مهم را
متاسفانه پارسال به دلایلی که گفته شد از دست دادیم.
مدیرکل میراث فرهنگی خوزستان با بیان این‌که استان ما دارای
ویژگی‌هایی است که باعث می‌شود حوزه صنایع دستی در آن به
پویایی و بالندگی برسد، گفت: خوزستان استانی با تنوع اقوام،
فرهنگ، پوشش و رویداد است که باعث می‌شود نگاه‌ها به تولیدات نیز
متفاوت شود.
وی افزود: صنایع دستی هنری است که توسعه فرهنگی را نیز به همراه
خود به بار می‌آورد؛ یک تولید صنعتی معمولی ممکن است حاکی از
نوع نگرش تولیدکننده یا جامعه تولیدکننده نباشد ولی در صنایع
دستی عکس این قضیه صادق است.