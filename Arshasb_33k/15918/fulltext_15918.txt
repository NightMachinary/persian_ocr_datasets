15918
اعتبار با نرخ 12 درصد برای این مورد در نظر گرفته، ما در استان رقم مورد
نیاز را پیش‌بینی کردیم و اطلاع دادیم تا خسارت دیدگان بتوانند از
کمک‌های مالی بهره‌مند شوند و نقدینگی آنان که به تهلیل رفته جبران
شود.
مونسان ادامه داد: در بحث تبصره 18، با توجه به این‌که بسیاری از این
واحدهای تولیدی در پی شیوع کرونا نتوانستند فروشی داشته ‌باشند
و یا صادرات خود را انجام دهند ما پیشنهادات خود را دادیم تا بتوانیم
امتیازاتی در نظر بگیریم که این واحدها نیز دچار تعدیل نیرو و یا
محدودیت‌هایی نشوند، البته این تمام مشکلات نیست و همکاران ما
در حال مطالعه و بررسی هستند تا دوباره جمع‌بندی شود و مرحله به مرحله
مشکلات جدیدی که احتمالا با آن روبرو خواهیم شد، پیگیری و
مجوزهایی که نیاز است از دولت، بانک مرکزی و سایر دستگاه‌ها اخذ
‌شود.
وی درخصوص آسیب به شبکه بانکی پس از بحران کرونا تصریح کرد:
پس از کادر درمان در حوزه سلامت، می‌توان گفت شبکه بانکی به
عنوان پیشخوان نبرد اقتصادی بیش‌ترین آسیب را خصوصا در حوزه
نیروی انسانی داشت که در استان چند تن از عزیزان در اثر ابتلا به ویروس
کرونا جان باختند، با وجود این‌که شعب بانک‌ها، کانون مراجعات
بسیار زیاد ارباب رجوع و مشتریان بود، اما این فعالیت قطع نشده ‌است.