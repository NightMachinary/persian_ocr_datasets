23501
فرو می برد گویا تو را از خودت می کند و به دیگری الصاق می کند و تو دیگر
خودت نیستی بلکه او هستی در خودت، یک حس عجیب و شگفتی انگیز.
در این وضع دل مانند دانه ای رطب کبکاب است که از پنگ خویش در
بلندترین نقطه نخل رها شده، بر زمین افتاده و پوستش ترک برداشته و شهد
و شیرینی اش بیرون زده است.
این رطب رسیده و این مائده آسمانی قبل از آن که آب دهان کودکی
گرسنه را راه بیاندازد و در دستان او شکار شود اولین مشتری اش
گنک‌های زرد اند (گنک بر وزن بلک مورچه های کوچک و سبک وزن
سریع السیرند) آنها در تعداد زیاد رطب را دوره می کنند و شروع می
کنند به خوردن از شهدهای بیرون زده رطب و غم‌های عشق در اولین شب
عاشقی مانند خیل گنک به این رطب دل از بالا افتاده بر زمین عشق هجوم‌ می
آورند و شروع می کنند به مکیدن شهد این افتاده ترک برداشته...
و تو در نوجوانی عاشق پیشه خود در شعر کمالی می بالی و اوج‌می گیری و
زبان شعر زبان جان‌ تو می شود و در فراسوی زمان و جایی دور از همه
مکان‌های عالم سیر می کنی. کمالی حالا مرده است و تو که موجودی
اسیر دام زمانی یک باره همه بی زمانی های شعر کمالی بر وجودت آوار می
شود و حس می کنی او این بار سنگین تعهد و احساس و عشق و گرمی و
حرارت سوزناک را به سمت تو هل داده و رفته است.
مرگ‌ شاعر مانند مرگ‌ هر آدم دیگری می آید او را بر می دارد و از جمع ما