28959
پیام حاجی میرزایی به مناسبت سالگرد درگذشت محمدرضا حافظی
به گزارش ایسنا،21 خردادماه سالگرد درگذشت مردی از تبار نیکان
است که با قدم‌های خیرش در مدت بیش از بیست سال اواخر عمرش،
کودکان بسیاری را در این سرزمین بر سر کلاس‌های درس و مدارس
نشاند.
محمدرضا حافظی، متولد 1310، شهرستان بروجرد بود و دکتری
مدیریتش را از یکی از دانشگاه‌های کالیفرنیا گرفته بود. پدرش
محروم «مصطفی بروجردی» بنیان‌گذار صنعت برق کشور بود. او بیش
از 23 سال رئیس مجمع خیرین مدرسه‌ساز بود و حادثه‌ای ناگوار سبب
تحول وی درزمینه مدرسه‌سازی شد.
پسرش«امیر حسن حافظی» در سن 24 سالگی و عروسش «مریم
مهدوی» حدود 19 سال پیش هنگامی‌که قرار بود به ‌زودی مراسم
عروسی آن‌ها برگزار شود براثر تصادف جان خود را از دست دادند.
محمدرضا حافظی که در آن زمان‌ها به تازگی به مجمع خیرین
مدرسه‌ساز پیوسته بود و در مراسم تشییع پسرش متوجه حضور تعداد
زیادی از مردم شد و تعجب کرده بود، متوجه شد این مردم به خاطر او
نیامده‌اند بلکه به خاطر کارهای نیکی که پسرش بدون خبر پدر انجام
داده آمده‌اند. فعالیت‌های نیک پسر او را در مسیر جدیدی قرارداد. او
تصمیم گرفت خانه‌ای که برای پسرش در خیابان آفریقای پایتخت