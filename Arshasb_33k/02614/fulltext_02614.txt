2614
ایران با اشاره بر اینکه اطلاعات وارد شده در این سامانه به طورکامل و
دقیق ثبت خواهد شد، تصریح کرد: تعداد ثبت نام ها و متقاضیان متغیر
است اما در سایت جدیدی که طراحی شده سیستم پایش کاملا دقیق
است و می توانیم آمار دقیق را بدست آوریم. وی تاکید کرد: برای وانت
بارها و تاکسی ها عملیات تبدیل 100 درصد رایگان است.
تبدیل در کارگاه‌های مجاز صورت می‌گیرد
قائم مقام شرکت ملی پخش فراورده های نفتی ایران با اشاره به وضعیت
کارگاه های تبدیل خودرو، گفت: تمام کارگاه های تبدیل
خودرویی که در سامانه قرار دارند به صورت مجاز و استاندارد فعالیت
می کنند و هیچ کدام از واحدهای غیر مجاز در سامانه قرار ندارند.
قاسمی با تاکید بر اینکه کارگارهای تجهیز زیر نظر پیمانکاران اصلی
مستقیم ما هستند، افزود: یعنی کارخانه های تولیدکننده با شماره
سریال مشخص تجهیزات را در اختیار کارگاه ها قرار می دهند و بعد از
اینکه خودرو وارد این کارگاه شد، پلاک آن خودرو توسط دوربین
خوانده و به سامانه متصل می شود. وی ادامه داد: تجهیزاتی که روی
خودرو متصل می شود با کد رهگیری که دارند به سامانه وصل می شوند و
به طور کامل می دانیم که خودرو با چه تجهیزاتی تبدیل شده و این مساله
کاملا زیر نظر سازمان استاندارد است و امکان تقلب و استفاده نامناسب
از این تجهیزات نیست.