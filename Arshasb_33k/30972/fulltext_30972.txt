30972
کشاورزان مقصر آتش‌سوزی مراتع به دستگاه قضا معرفی شوند
نشست کمیسیون پیشگیری از وقوع جرم و آسیب‌های اجتماعی
صبح امروز 19 خرداد در دادسرای قزوین برگزار شد؛ علی فولیان،
معاون دادستان عمومی و انقلاب قزوین در این نشست ضمن اشاره به
آتش‌سوزی مراتع بیان کرد: قانون نیاز به مصوبه ندارد و عدم اطلاع
مردم، آنان را از برخورد دستگاه قضا مصون نگاه نمی‌دارد و با اعلام‌جرم
از سوی سازمان جهاد کشاورزی قابل‌پیگیری است و برای تأکید آن را
در این جلسه مصوب می‌کنیم.
وی ادامه داد: ایجاد ایستگاه آتش‌نشانی در هر روستا دور از انتظار است
ولی بر اصل مشارکت تأکید داریم و همه دستگاه‌ها موظف هستند
امکانات خود را به اشتراک بگذارند تا در زمان وقوع حادثه از آن
استفاده کنند.
معاون دادستان عمومی و انقلاب قزوین خاطرنشان کرد: در اطفای
حریق باید واکنش سریع انجام شود چون بدین طریق خسارت
کمتری در پی خواهد داشت و لازم است در این راستا از ظرفیت دهیاران
استفاده شود.
وی تصریح کرد: هرساله شاهد آتش‌سوزی هستیم و اگر این رویه ادامه
یابد شاهد بحران‌های زیست‌محیطی خواهیم بود و تنوع زیستی در
معرض خطر قرار خواهد گرفت.