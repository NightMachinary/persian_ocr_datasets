3598
اعتبار باشد، امسال 10 هزار شغل ایجاد می‌کنیم
محسن رخصی در جلسه امروز (20 شهریور) شورای اداری استان با
اشاره به کسب رتبه اول کمیته امداد در بحث اشتغالزایی در میان 31
استان کشور گفت: سال گذشته 5590 فرصت شغلی با صرف اعتباری
بالغ بر 183 میلیارد تومان برای مددجویان تحت پوشش استان ایجاد
شد.
وی افزود: امسال هم ایجاد شش هزار فرصت شغلی را در برنامه داریم و اگر
اعتبارات مناسبت در اختیار کمیته امداد قرار گیرد، این تعداد را به 10
هزار فرصت شغلی می رسانیم.
رخصی تصریح کرد: کمیته امداد در حوزه اشتغالزایی، در کنار ایجاد
فرصت های شغلی، مهارت آموزی را هم در دستور کاردارد و در همین
راستا سال گذشته 2500 نفر تحت آموزش های مهارتی قرار گرفتند.
مدیرکل کمیته امداد استان کرمانشاه خاطرنشان کرد: امسال هم اگر
منابع مناسب تامین شود تعداد آموزش های مهارتی استان به پنج هزار
نفر می رسد.
رخصی با اشاره به نظارت مستمر بر طرح های اشتغالزایی کمیته امداد
گفت: یکی از اقدامات خوب کمیته امداد در بحث اشتغالزایی،
پیگیری طرح های اشتغالزایی است، بطوری که با گذشت چند سال این
طرح ها بتوانند به یک پایداری مطلوب برسند.