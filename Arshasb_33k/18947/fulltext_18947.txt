18947
بمانند، جایزه‌شان دو برابر می‌شود و دو تا از خوراکی انتخابی‌شان
می‌گیرند. اگر هم نتوانند صبر کنند باید زنگ را به صدا درمی‌آوردند و
در آن لحظه پژوهشگر آزمایش را تمام می‌کرد. بعضی از بچه‌ها هیچ
تلاشی برای خویشتن‌داری نکردند و همان لحظه یکی از خوراکی‌ها
را خوردند. بعضی دیگر به ابژه میلشان زل زدند تا اینکه تسلیم وسوسه
شدند. بسیاری دیگر هم از درد دندان‌قروچه می‌کردند و در حالی‌که به
طرف دیگر نگاه می‌کردند، دست و پایشان را می‌چرخاندند. برخی هم
صداهایی مسخره از خود درمی‌آوردند. در آخر، یک‌سوم از بچه‌ها
نتوانستند مقاومت کنند. آنچه به‌عنوان آزمایشی درباره صبر در
ارضای میل آغاز شد حالا پس از چندین دهه نتایج خیلی جالب‌تری در
مورد فراشناخت یعنی فکرکردن در مورد تفکر به دست داده است.
میشل زندگی تمام سوژه‌هایش را در دبیرستان، کالج و بزرگسالی
دنبال کرد تا زمانی که آنها صاحب بچه، مسکن و شغل شدند. نتیجه جالب
این پژوهش این است که آن دسته از کودکانی که توانستند به‌خاطر
نتیجه‌ای بهتر، بر میلشان برای پاداش کوتاه‌مدت غلبه کنند بعدها نه
باهوش‌تر از بچه‌های دیگر از آب درآمدند و نه کمتر از آنها اهل
پرخوری بودند. آنها فقط درک بهتری از این امر داشتند که چگونه خود را
به انجام کاری وادارند که برایشان بهتر است. آنها به‌جای نگاه‌کردن به
خوراکی، به دیوار خیره شده بودند، به‌جای بوکردن شیرینی،