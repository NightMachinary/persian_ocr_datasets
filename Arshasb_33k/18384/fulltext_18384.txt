18384
به گزارش ایسنا، به نقل از خبرگزاری اسپوتنیک، در بیانیه دفتر رجب
طیب اردوغان،‌ رئیس‌ جمهوری ترکیه آمده است: رئیس‌جمهوری
ما با ولادیمیر پوتین، رئیس‌جمهوری روسیه تلفنی گفت‌وگو کرد.
طرفین درباره مسائل اقتصادی، گام‌هایی که می‌توان برای توسعه
روابط دوجانبه برداشت و همکاری برای مقابله با پاندمی ویروس
کرونا بحث و تبادل نظر کردند.
در ادامه این بیانیه آمده است: رهبران این دو کشور وضعیت در لیبی و
سوریه را مورد بررسی قرار داده و به دیگر مسائل منطقه‌ای پرداختند.
دیمیتری پسکوف، سخنگوی ریاست جمهوری روسیه با تایید این
خبر گفت، طرفین درباره وضعیت در ادلب سوریه و راه‌های از
سرگیری گفت‌وگوها در لیبی رایزنی داشتند. پوتین همچنین توجه
رئیس‌جمهوری ترکیه را به نارضایتی‌ای که بعد از تغییر وضعیت موزه
ایاصوفیه به مسجد ایجاد شد، جلب کرد.