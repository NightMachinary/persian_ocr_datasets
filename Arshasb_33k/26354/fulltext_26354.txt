26354
هسته اولیه پژوهش در مدارس شکل می‌گیرد
به گزارش ایسنا، منصور غلامی در آیین تجلیل از دانش آموزان
پژوهشگر و فناوران برگزیده که صبح امروز(شنبه، 22 آذر) در
وزارت آموزش و پرورش برگزار شد، با بیان اینکه تربیت نسل آینده
در تمام سطوح جزو دستاوردهایی است که در طول دوره پس از
پیروزی انقلاب قابل افتخار است، گفت: جامعه ای که از نظر سطح
پوشش تحصیلات دانشگاهی جایگاه مناسبی نداشت و افراد فارغ
التحصیل از کشورهای دیگری وارد می شدند و وابستگی نسبتا جدی به
آنها وجود داشت؛ امروزه در تمام سطوح توانسته نیازهای خود را
تامین کند و فارغ التحصیلان ما هرکجای دنیا رفته اند منشا تحولات
جدی بوده اند و برای تمام دنیا اثرات مفید داشته اند که حاصل تلاش
معلمین و اساتید است.
وی افزود: هسته اولیه پژوهش در مدارس شکل می گیرد و کاشت بذر
توانمندی و اندیشمندی در دل بچه های این آب و خاک توسط معلمین
انجام می‌شود و همان درختی را به بار خواهد آورد که ناصر خسرو گفته
است درخت تو گر بار دانش بگیرد، به زیر آوری چرخ نیلوفری را.
وزیر علوم با بیان اینکه بذر این درخت توسط معلمین در وجود تک تک
دانش آموزان در حال تحصیل در کلاس های کوچک و بزرگ مدارس
ایران اسلامی کاشته و آبیاری شده است، گفت: باید قدر این معلمان را