29358
بزرگ‌تر بود. عباسعلی تحصیلات دوره ابتدایی‌اش را در روستای
خودمان به اتمام رساند و، چون به پدرش کمک می‌کرد، ترک تحصیل
کرد. بعد به همراه برادرش به حرفه آلومینیوم سازی پرداخت. تا جایی
که هر دو در این کار استاد و حرفه‌ای شدند. وقتی انقلاب پیروز شد،
عباسعلی 12 سال داشت.
اولین اعزام عباسعلی چه سالی بود؟ چه خاطراتی از اعزام‌هایش
دارید؟
اولین اعزام پسرم سال 61 بود که به عنوان بسیجی به جبهه رفت. یکبار
عباسعلی تازه به مرخصی آمده بود. سه روز از آمدنش می‌گذشت و من
خیلی خوشحال بودم. داخل اتاق نشسته بودم و مشغول دوختن لحاف
برای عباسعلی بودم تا در اولین فرصت دامادش کنم. با هر کوک که می‌زدم
صدای هلهله و شادی مجلس دامادی اش از ذهنم عبور می‌کرد. همان
لحظه عباسعلی وارد اتاق شد؛ سلام کرد و گفت مادرجان! داری چه کار
می‌کنی؟ گفتم دارم برای دامادی‌ات لحاف کرسی می‌دوزم. خندید
و کنارم نشست و گفت لحاف و کرسی ما سنگره! تا جنگ است که من زن
نمی‌خوام. بعد هم حرفش را ادامه داد و گفت نمی‌خوام بعدش هی لحاف
رو پهن کنی و گریه کنی! راستی مادرجان! شما حق نداری لباس مشکی
بپوشی! دنباله رو حضرت زهرا (س) و زینب (س) باش! بدون آن که
متوجه شود اشک هایم را پاک کردم و گفتم من که خاک پای ایشان نمی‌شوم