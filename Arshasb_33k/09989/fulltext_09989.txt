9989
وی در خصوص شرایط شدید نوسانات نرخ ارز و تورم، اظهار کرد:
شرایط موجود، خانواده ها را از نظر رفاهی با سختی معیشت همراه کرده
است و حتی معیشت دهک های 5، 6 و 7 درآمدی که دهک های متوسط
هستند، دچار مشکل شده اند، به خصوص اگر مخارج این خانوارها
متمرکز بر کالاهای وارداتی همچون وسایل طبی، داروهای
وارداتی و ... باشد.
اقتصاد ایران دارای بنیان های تولیدی است
عضو هیئت علمی دانشکده اقتصاد دانشگاه اصفهان با تحلیل وضعیت
موجود گفت: اقتصاد ایران برخلاف تصور بسیاری افراد دارای بنیان
های تولیدی است، درحالیکه اگر اقتصاد ایران فاقد چنین بنیان هایی
بود، فشارهای تحریمی هوشمند و چند لایه شرایط شبه قحطی در
اقتصاد ایران ایجاد می کرد.
وی توضیح داد: به عنوان مثال اقتصاد ایران تولیدکننده 30 میلیون
تن فولاد در سال است که این عدد 40 سال پیش حدود 1.5 میلیون تن بود به
همین صورت در بخش های دیگر پتروشیمی و ... نیز تولیدات بالایی
دارد، بنابراین با وجود فشارهای شدید تحریمی، اقتصاد ایران
گردش رفاهی خود را انجام می دهد؛ یعنی حداقل رفاه اکثریت
جمعیت به صورت درون زا تامین می شود.
واعظ همچنین با بیان اینکه اقتصاد ایران در مبادلات خارجی در