12310
از گردونه شرکت های صندوق خارج شده اند. تامین منابع اقتضا می
کند با واگذاری شرکت ها این اتفاق بیفتد. طبیعتا راهکارهای اساسی
در این زمینه در حال انجام است اما کمی زمانبر است.
مدیر کل فنی صندوق بازنشستگی کشوری در ادامه با بیان اینکه مدرک
تحصیلی تعیین کننده گروه شغلی شاغلان است گفت: کسانی که
لیسانس دارند در گروه 14 قرار می گیرند و این محاسبات برای همه آنها
که 30 سال خدمت دارند و لیسانسه هستند انجام شده و حقوقشان به
حدود 5 میلیون تومان می رسد، اما اگر سابقه مازاد و مدیریتی و غیره
داشته باشند به همان نسبت از حقوق بیشتری برخوردار می شوند.
وی در پاسخ به اینکه آیا افزایش شامل مستمری بگیران می شود؟ گفت:
بله بازنشستگان و وظیفه بگیران مشمول این افزایش حقوق هستند.
همانطور که گفته شد یک کار ویژه ای انجام شد. احکام افزایش حقوق را
صادر کردیم و تمام تلاش همکاران ما در صندوق و سازمان برنامه بر این
است که حتما در مهرماه پرداخت شود.
مدیر کل فنی صندوق بازنشستگی کشوری درباره تاثیر رتبه بندی
معلم ها در همسان سازی گفت: رتبه بندی برای معلمان سال گذشته اعمال
شد و در محاسبه حقوق معدل همسان سازی دیده شد و در همسان سازی
امسال هم حقوقشان ترمیم شد. احکام بازنشستگان امسال را هم سال
آینده صادر می کنیم.