32691
3000 نفر انتخابات مرحله دوم را رصد می‌کنند/ تاکنون گزارش
مستندی از تخلفات نداشته‌ایم
حجت الاسلام محسن مفید در گفت و گو با ایسنا با اشاره به برگزاری این
مرحله از انتخابات در دو حوزه انتخابیه کرمانشاه و اسلام آبادغرب و
دالاهو گفت: در مجموع سه هزار نیرو در 783 شعبه اخذ رای در این دو
حوزه مستقر شده و کار نظارت بر روند انتخابات را انجام می دهند.
وی افزود: تا این لحظه گزارشاتی از تخلفات انتخاباتی رسیده، اما هیچ
کدام مستند نیستند و همکاران ناظر در حال مستندسازی تخلفات
گزارش شده هستند.
مفید خاطرنشان کرد: هیچ گزارش مستندی هم از خرید و فروش رای
نداشته ایم و تا این لحظه مشکل خاصی و یا تخلف مستندی در روند
برگزاری انتخابات مشاهده نشده است.
رییس دفتر شورای نگهبان در استان کرمانشاه تصریح کرد: عوامل
نظارتی ما در محل شعب حضور دارند و هرجا که تخلفی گزارش شود
سریعا پیگیری کرده و برای مستندسازی آن اقدام می کنند.
مفید با بیان اینکه وجود آثار تبلیغاتی نامزدها در محل شعب و خارج از
آن تخلف ممنوع است، گفت: در همین راستا نماینده فرماندار با
هماهنگی نیروی انتظامی که وظیفه حفاظت از شعب اخذ رای را برعهده
دارد، موظف به امحا آثار تبلیغاتی نامزدها هستند.