13003
به گزارش ایسنا،سید محمد علی حسینی سفیر ایران در پاکستان در
دیدار با رئیس مجلس ملی این کشور اظهار کرد: جمهوری اسلامی
ایران، روابط با پاکستان را بسیار حائز اهمیت می داند. پاکستان شریک
ایران برای صلح منطقه ای است.
وی تصریح کرد: رهبری و دولت ایران مشتاقانه خواستار تقویت
مناسبات و همکاری با پاکستان هستند.
حسینیضمن قدردانی از تلاش های رئیس مجلس پاکستان برای کمک
به افزایش همکاری های اقتصادی و تجاری میان دو کشور، ابراز کرد:
دو ملت و دو کشور ایران و پاکستان از روابط محکم و تاریخی
برخوردار هستند که از همان ابتدا در کنار یکدیگر ایستاده و در هر
مشکل و مراحل دشوار یاور یکدیگر بوده اند.
سفیر کشورمان در اسلام آباد با تمجید از نقش پاکستان برای کمک به
ترویج وحدت اسلامی، بر لزوم افزایش تعاملات میان نهادهای
کشوری ایران و پاکستان با هدف حکومت داری موثر تاکید کرد.
همچنین، اسد قیصر رئیس مجلس ملی پاکستان در دیدار با سفیر
کشورمان در این کشور ضمن اشاره به تحولات منطقه، روابط و
همکاری های دوجانبه اظهار کرد: پاکستان، احترام و اهمیت بالایی
به روابط نزدیک خود با جمهوری اسلامی ایران قائل است، مشترکات و
محبت عمیقی میان ملت های ایران و پاکستان برقرار است.