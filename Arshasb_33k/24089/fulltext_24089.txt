24089
معاون اول رییس‌جمهوری در مجلس حضور می‌یابد
اسدالله عباسی سخنگوی هیات رییسه مجلس شورای اسلامی در
گفت‌وگو با ایسنا، ضمن اعلام این خبر اظهار کرد: پیرو هماهنگی‌های
صورت گرفته بین ریاست جمهوری و نایب رییس اول مجلس آقای
دکتر پزشکیان قرار شد آقای جهانگیری به جای رئیس جمهور در
جلسه علنی فردا (چهارشنبه) مجلس برای بررسی صلاحیت وزیر
پیشنهادی جهاد کشاورزی حضور پیدا کند.
قرار است در جلسه فردا(چهارشنبه) مجلس، صلاحیت کاظم
خاوازی وزیر پیشنهادی جهاد کشاورزی مورد بررسی قرار گیرد.
معاون باشگاه نفت مسجدسلیمان: کارشکنی‌ها تیم را بلاتکلیف گذاشته
است
به گزارش ایسنا، مصطفی سلیمانی در حاشیه مراسم قرعه کشی لیگ برتر
اظهار کرد: تیم ما در شرایط خوبی قرار ندارد. با وجود این که سال
گذشته توانستیم شرایط خوبی برای تیم ایجاد کنیم و رتبه خوبی در
لیگ کسب کنیم و در جام حذفی هم تا چهار تیم نهایی بالا بیاییم اما
متاسفانه قانون شرکت نفت مبنی بر تمدید دوره مدیریت در هر سال
باعث شده است که هیات مدیره بلاتکلیف بماند. در حال حاضر آقای
ورناصری نماینده شهرستانتلاش می کند که این مجوز را از وزارت
نفت بگیرد و ظاهراً امروز یا فردا صادر خواهد شد.