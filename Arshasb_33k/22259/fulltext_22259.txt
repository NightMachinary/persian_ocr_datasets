22259
ماجرای تلف شدن ماهیان سد شهید کلانتری مرند
مدیر جهاد کشاورزی شهرستان مرند در گفت‌وگو با ایسنا در این
خصوص، اظهار کرد: آب این سد مخصوص آبیاری زراعت‌های
یکساله هم‌چون گندم، جو و کلزا است و حتی برای آبیاری یونجه و
باغات هم استفاده نمی‌شود زیرا مقدار آب محدودی دارد.
علی صیادی افزود: معمولا آب سیلاب‌های اواخر زمستان یا اوایل
بهار در این سد ذخیره می‌شود و در دو نوبت فصل بهار به زمین‌های زراعی
سه روستای انامق، بهرام و دیزج یکان آبرسانی می‌شود.
وی ادامه داد: اندکی آب همواره در این سد باقی می‌ماند تا مواد محلول
رسوب نشوند به همین دلیلمردم خودسر ماهی‌های خود را به این سد
می‌اندازند.
وی گفت: طی چند روز گذشته تعدادی تانکر از این سدها برداشت
کرده‌اند که چون حجم آب خیلی پایین آمده و از طرفی باران هم
نباریده و ورودی دیگری به سد وجود نداشته، ماهی‌های موجود در
سد تلف شدند که بنا بر آمارگیری اولیه تعداد 5000 الی 6000 قطعه
ماهی هستند.
صیادی افزود: البته ماهی‌های باقی مانده زنده با کمک ادارات به
استخرهای پرورش ماهی متنقل شدند و سد تخلیه شده تا رسوب‌ها
جمع آوری شود.