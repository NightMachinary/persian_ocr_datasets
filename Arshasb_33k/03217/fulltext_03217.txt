3217
استقبال خوب از کلاس های حضوری در هفته اول بازگشایی مدارس
محمدرضا ناظم زاده در گفت و گو با ایسنا، اظهار کرد: از 41 منطقه
آموزش‌ و پرورش استان اصفهان، در هفته اول شروع سال تحصیلی
جدید، 9 منطقه کلاس حضوری نداشتند که شامل 6 ناحیه شهر اصفهان و
شهرهای نجف آباد، خمینی شهر و فلاورجان بود.
وی با اشاره به اینکه این هفته در 32 منطقه‌ آموزش و پرورش استان کلاس
های حضوری دایر بود، افزود: در مجموع حدود 900 هزار دانش
آموز سال تحصیلی جدید را به صورت حضوری و غیرحضوری از این
هفته شروع کردند.
معاون آموزش متوسطه و دبیر پروژه مهر اداره‌ کل آموزش و پرورش
استان، با اشاره به اینکه با تصمیم ستاد مقابله با کرونا استان، شروع
حضوری کلاس های مدارس اصفهان، خمینی شهر، فلاورجان و
نجف آباد به مدت یک هفته به تعویق افتاد، گفت: باتوجه به اینکه تعویق
شروع مدارس اصفهان و 3 شهر دیگر به مدت یک هفته اعلام شده بود، از
شنبه در همه 41 منطقه آموزش‌ و پرورش استان کلاس های حضوری
دایر می شود.
به گفته وی، برگزاری کلاس های درس در تمام مدارس استان براساس
یک سناریو پیش می رود و همه مدارس باز هستند، مگر اینکه ستاد مقابله با
کرونا تصمیم به تعطیلی مدارس بگیرند.