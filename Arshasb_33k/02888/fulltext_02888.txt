2888
نمی‌توان آن را کنترل و به او تفهیم کرد که برای آموزش مجازی نیاز به
سکوت است اما در این زمان خانواده به کمک من می‌رسند و همسر و
فرزند بزرگترم پسر کوچکم را سرگرم می‌کنند تا من بتوانم
کلاس‌های آنلاینم را برگزار کنم .
دانشجویان هم که به نوعی روی دیگر این سکه هستند، انگار رضایت
چندانی از آموزش مجازی ندارند.
اساتید ما را درک نمی‌کنند
بهرام که دانشجوی یکی دانشگاه‌های دولتی است گفت: کلاس‌ها به
شدت بدون برنامه، بی نظم و ناقص است طوری که انگار که هیچ نظارتی
بر چگونگی عملکرد اساتید وجود ندارد، تمامی این مشکلات جدا از
مشکلات فنی و اینترنتی است‌.
سیما که به شدت نسبت به آموزش مجازی معترض است گفت: اساتید به
هیچ عنوان حاضر به درک شرایط متفاوت نیستند حجم امتحانات،
تکالیف و پروژه‌هایی که می‌خواهند چند برابر شرایط عادی شده است
و اصلاً متوجه این نیستند که ممکن است 24 ساعت روز را در خانه باشیم
اما این به معنی آن نیست که کاری به جز درس خواندن نداریم.‌
آموزش مجازی، خانه‌های کوچک، خانواده‌های پرجمعیت
شیرین هم گفت: برخی اساتید انگار متوجه محدودیت‌های برخی
خانواده‌ها نمی‌شوند، برای مثال ما خانواده‌ای پرجمعیت در یک خانه