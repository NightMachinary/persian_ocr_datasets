13402
خبر اعمال برخی محدودیت های تردد در سطح کشور درپی شیوع
کرونا کذب است
حسین قاسمی در گفتگو با ایسنا، با تاکید بر کذب بودن خبر منتشر شده در
فضای مجازی مبنی بر اعمال برخی محدودیت های تردد در سطح
کشور درپی شیوع کرونا از سوی کمیته انتظامی ستادملی کرونا
گفت: خبری که در فضای مجازی دست به دست می شود در قالب طرح
فاصله گذاری اجتماعی 7 فروردین ماه سال جاری ابلاغ شد و از 8
فروردین اجرایی و مصادیق ان نیز مربوط به همان زمان است و به ایام فعلی
مربوط نیست.
وی افزود: مشخص نیست چه افرادی با چه نیتی دست به انتشار دوباره این
خبر زده‌اند لذا آنچه که به عنوان خبر اعمال محدودیت ها در سطح
شهرهای کشور در فضای مجازی دست به دست می شود از اساس کذب
است و مربوط به زمانی است که قرار بود طرح فاصله گذاری اجتماعی در
فروردین ماه اجرایی شود.
دبیر کمیته اجتماعی انتظامی ستادملی کرونا در پاسخ به سوالی درباره
مصوبه جدید این کمیته نیز گفت: برای استان هایی که شهرهای قرمز
داشتند یکسری محدودیت ها از 14 تیرماه ابلاغ و اجرایی شده است؛
مدت این محدودیت ها در مرحله اول یک هفته بوده که با درخواست
استانداران برای یک هفته دیگر تمدید شده است.