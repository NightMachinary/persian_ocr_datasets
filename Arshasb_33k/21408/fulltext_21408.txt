21408
وقتی به راننده می‌گویم بستن کمربند ایمنی قانون است، راننده که
پیرمرد است می‌خندد و می‌گوید «این چیزها را چه کسی رعایت
می‌کنند دختر جان فکر کردی اینجا کجاست، ایران که این چیزها را
ندارد»؛ مرد میان‌سالی که پیش از آن در حال مکالمه با تلفن بود متوجه
صحبت ما می‌شود و می‌گوید: وقتی به ما می‌رسد همه‌چیز قانونی
می‌شود و از سندی می‌گوید که موردپذیرش واقع نشده است
درحالی‌که پدرش با دستان خودش مطلب را نوشته است و حالا قانون
می‌گوید موردقبول نیست.
فکر می‌کنم که گاهی بی‌قانونی‌ها و تمرد از قانون به خاطر عدم اطلاع از
قانون است درحالی‌که در قانون به‌صراحت تأکید شده است که اسناد و
دست‌نوشته‌های عادی قابل‌انکار و تردید هستند؛ لذا برای انجام
معاملات و تنظیم سند، در مرحله اثبات اصالت، بسیار خطاپذیرند. با
توجه به این‌که موارد بسیاری ازاین‌گونه نوشته‌ها، جعل می‌شود،
اثبات اصالت نوشته عادی توسط کارشناسان بسیار مشکل است. لازم
است افراد از دست‌نوشته اجتناب کنند و جایی که دسترسی به دفاتر
اسناد رسمی نباشد، در تنظیم سند عادی حتماً دو نفر شاهد بگیرند.
کارشناسی دست‌نوشته‌های عادی در دادگاه نیازمند زمان است، اگر
احراز اصالت دست‌نوشته صورت نگیرد، سند جعلی محسوب می‌شود
و در صورت شکایت فرد ذی‌نفع، پرونده جزایی دیگری با عنوان