16329
رضایی: ادعای جنگ رژیم صهیونیستی با ایران طنزی بیش نیست
ابراهیم رضایی در گفت و گو با ایسنا در واکنش به اظهارات اخیر برخی از
مقامات رژیم صهیونیستی درباره احتمال حمله به ایران، گفت: ادعای
جنگ از طرف سران رژیم صهیونیستی فکاهی و طنز است چون این
رژیم در چند سال گذشته حتی در تقابل با برخی گروه‌های کوچک
مقاومت توان ایستادگی نداشته و با یک حرکت و بیان سید حسن نصرالله و
حزب الله لبنان نظمش از هم فرو می پاشد.
وی افزود: از سوی دیگر نظام استکبار به این ادراک رسیده که جمهوری
اسلامی در تامین امنیتش با هیچ کسی شوخی ندارد. اربابان
صهیونیست ها در قضیه عین الاسد، گلوبال هاوک و نفتکش انگلیسی
نتوانستند به جمهوری اسلامی ضربه بزنند زیرا توان پاسخگویی ما را
می‌دانند.
این عضو کمیسیون امنیت ملی و سیاست خارجی مجلس همچنین
درباره تاثیر افزایش قیمت دلار همزمان با صحبت های یکی از وزرای
رژیم صهیونیستی اظهار کرد: مشکلات فعلی اقتصادی بیشتر از اینکه
حاصل کنش های بین المللی باشد متاثر از ضعف و ناکارآمدی برخی
دولتمردان و سیستم غیر شفاف اقتصاد داخلی است که تغییر مثبت در آن
از طریق تغییر رویکرد مسئولین و اصلاح سیستم اقتصادی میسر می
شود لذا افزایش و کاهش قیمت دلار در چند روز گذشته تنها حاصل