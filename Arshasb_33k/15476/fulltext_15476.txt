15476
دیدار نخست وزیر عراق با رئیس حزب دموکرات کردستان عراق
به گزارش ایسنا، به نقل از سایت شبکه خبری روسیا الیوم، مصطفی
الکاظمی، نخست وزیر عراق در جریان دیدار با مسعود بارزانی، رئیس
حزب دموکرات کردستان عراق در خصوص روابط اربیل و بغداد به
بحث و تبادل نظر پرداخت.
دو طرف در جریان این دیدار به بررسی اوضاع عمومی عراق،
بارزترین چالش‌های پیش روی این کشور، یکپارچگی مواضع در
سطح ملی و همچنین پرونده برگزاری انتخابات زودهنگام
پرداختند.
الکاظمی تاکید کرد، عراق در حال حاضر نیاز به اصلاح و تغییرات
دارد.
نخست وزیر عراق همچنین تصریح کرد، هماهنگی عالی میان
نیروهای مسلح عراق و نیروهای پیشمرگه به تحقق پیروزی علیه
گروهک‌های تروریستی داعش، حفاظت از خاک عراق و ایجاد فرصت
رشد و شکوفایی کمک کرده است‌.
الکاظمی ضمن تاکید بر اهمیت هماهنگی مواضع دولت فدرال و
دولت اقلیم کردستان عراق، عنوان داشت: فرصت برای ارتقای
جایگاه عراق در صحنه بین‌المللی و تقویت جایگاه عراق میان امت‌ها
فراهم شده است.