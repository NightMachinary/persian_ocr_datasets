5230
انتقاد رهبر اقلیت سنا از عملکرد ترامپ در مدیریت مداخلات
انتخاباتی
به گزارش ایسنا، به نقل از پایگاه پولتیکو، چاک شومر، رهبر دموکرات
اقلیت سنا گزارش‌ها درباره تلاش‌های روسیه برای مداخله در
انتخابات آمریکا را تایید کرد و واکنش دونالد ترامپ، رئیس
جمهور آمریکا به این اخبار را زیر سوال برد.
در گزارش اطلاعاتی که هفته گذشته منتشر شد، آمده است که روسیه،
چین و ایران به عنوان تهدیدهایی برای انتخابات 2020 آمریکا تلقی
می‌شوند و روسیه به ویژه به صورت فعالانه برای متزلزل کردن جو
بایدن، نامزد دموکرات‌ها در انتخابات پیش‌رو تلاش می‌کند.
شومر در مصاحبه‌ای با شبکه ای‌بی‌سی گفت: ترامپ مقاومت می‌کند.
چرا دونالد ترامپ نمی‌خواهد مانع روسیه از مداخله در این انتخابات
شود؟ شما باید این سوال را بپرسید. این سرچشمه و منبع دموکراسی
ماست.
شومر به تلاش‌های دموکرات‌ها برای مقابله با مداخله انتخاباتی و به
لایحه سناتور کریس وان هولن از ایالت مریلند اشاره کرد که تدابیر
حفاظتی ویژه‌ای را در آستانه انتخابات 2020 ایجاد می‌کند.
شومر همچنین سناتور رون جانسون و لیندسی گراهام را به خاطر
رهبری تحقیقات درباره روابط ادعا شده بایدن با روسیه محکوم کرد.