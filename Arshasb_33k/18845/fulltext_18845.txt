18845
شمسایی ادامه داد: اهورا دو شکست در بازی‌های خارج از خانه داشته
است و تیم منسجمی دارند.اگر بازی‌های گذشته دو تیم را رصد کنیم
سال قبل گیتی پسند در بهبهان بازی سختی داشت که به تساوی رسید. اما
برای ما فرقی نمی‌کند که کجا بازی کنیم و باید برنده بازی باشیم.برای
این بازی سعید عباسی و مهدی مصطفایی را نداریم و حمید احمدی هم به
تازگی پدر شده و شاید در این بازی همراه ما نباشد.
سرمربی گیتی پسند با بیان اینکه در مرحله اول لیگ به دنبال شناخت نقاط
ضعف و قوت تیم است تاکید کرد: هدف ما حضور قدرتمندانه
درمرحله دوم است ولی تا اینجا روز به روز از روند تیم راضی هستم و باید
بازی به بازی قوی‌تر شویم. البته من این صدرنشینی را با فوتسالی بهتر
دوست دارم.
کاپیتان اسبق تیم ملی فوتسال در مورد احتمال لغو بازی‌های فوتسال
قهرمانی آسیا گفت: من این خبر را در رسانه ها خواندم اما امیدوارم این
اتفاق نیفتد.این مسابقات به لحاظ برنامه ریزی شباهت زیادی به جام
جهانی دارد و می‌تواند یک دوره فشرده برای آماده سازی بازیکنان
باشد. برای ما که در برگزاری بازی‌های دوستانه هم مشکل داریم لغو
این بازی‌ها کارمان برای جام جهانی را سخت می کند و آماده سازی
دشواری را خواهیم داشت.
شمسایی: هیچ‌وقت نگفتم گیتی پسند پول ندارد