17996
شوخی‌ها و نکته‌های طنز هم اغلب از شوخی‌های رایج در فضای
مجازی وام گرفته می‌شوند و سخیف و بی محتوا هستند. حال تکرار چند
باره همین شوخی‌ها کار را نازل‌تر و بی کیفیت‌تر می‌کند.»
نویسنده این گزارش در ادامه با نام بردن از سریال های طنز اخیر،
یادآور شده است: «در سریالی مانند «سارق»، با ویروس کرونا
شوخی‌هایی شده است که دائما تکرار شده و دیگر خنده‌دار نیست.
سریال کمدی «مردان خانه» که در ماه رمضان از شبکه‌های مصری
پخش شد هم با انتقادها و واکنش‌های تند مخاطبان نسبت به سخیف
بودن صحنه‌ها و بازی بی کیفیت بازیگران روبرو بود. تا جایی که احمد
فهمی بازیگر نقش اول سریال در شبکه‌های جتماعی وادار به
عذرخواهی از مردم شد.»
الجزیره در ادامه یکی دیگر از ایرادهای بزرگ سریال‌های کمدی
ساخته مصر را تاکید بر استفاده از بازیگران تکراری در نقش‌های
تکراری عنوان کرده و آورده است: «سازندگان سریال‌های کمدی
وقتی ببینند یک کاراکتر کمی محبوب شده و در دل مردم جا باز کرده
است، چندین بازیگر را در همان نقش و یا یک بازیگر را در چندین نقش
مشابه به بازی می‌گیرند. این مسئله سبب شده که سریال‌ها برای مخاطب
خسته‌ کننده باشند و بازیگران هم از تجربه نقش‌های متفاوت بی نصیب
بوده در بروز استعدادهایشان ناکام باشند.»