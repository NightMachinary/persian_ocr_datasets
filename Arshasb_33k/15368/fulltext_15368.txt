15368
اروپایی در پایان یادآور شده‌اند که تحولات بلاروس را برای
چگونگی ارائه یک پاسخ قاطع از سوی بروکسل به دقت تحت نظر دارند.
در این بیانیه همچنین تاکید شده است که تنها حمایت از حقوق بشر،
دموکراسی و انتخابات آزاد و عادلانه می‌تواند ثبات و حاکمیت را در
بلاروس تضمین کند.
کمیسیون اروپا نیز در نخستین واکنش نسبت به تحولات بلاروس
هرگونه سرکوب و توسل به خشونت برای برخورد با معترضان به نتیجه
انتخابات ریاست جمهوری در این کشور را محکوم کرد و خواستار
شمارش «درست» آرا شد.
اورسولا فون در لاین، رئیس کمیسیون اروپا با انتشار پیامی در صفحه
توییتر خود همچنین تاکید کرد: «آزار و سرکوب خشونت‌آمیز
تظاهرات مسالمت‌آمیز جایی در اروپا ندارد.»
وی در ادامه از مقامات بلاروس خواست آرای ریخته شده به
صندوق‌های انتخابات ریاست جمهوری را «درست» و با دقت
بازشماری کنند و نتایج را با جزئیات کامل در اختیار شهروندان قرار
دهند.
شارل میشل، رئیس شورای اروپا در واکنشی توییتری به تحولات
اخیر در بلاروس اعمال خشونت بر ضد معترضان به نتیجه انتخابات
ریاست جمهوری در این کشور را محکوم کرده است.