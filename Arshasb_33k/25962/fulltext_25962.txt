25962
وزیری‌مقدم یادآور شد: شکل‌گیری و راه‌اندازی بنیاد محسن
وزیری‌مقدم در رم مهمترین اتفاقی بود که در سال 2017 برای پدرم و
هنر مدرن ایران افتاد. برپایی نمایشگاه در ایتالیا و انتشار کتاب
«یادمانده‌ها» از نخستین فعالیت‌های ما در بنیاد وزیری‌مقدم بود.
بدون اغراق کتاب «یادمانده‌ها» از معدود کتاب‌هایی است که
توسط خود هنرمند درباره زندگی‌اش نوشته است. پدرم خاطراتش
را از زمان کودکی تا سال‌های پایانی عمرش در این کتاب نوشته است.
سال‌ها پیش او انتشار این کتاب را به ناشری سپرد که نتوانست آن‌گونه
که باید به تعهدات خود عمل کند و زمانی که کتاب منتشر شد پدرم
اجازه پخش کتاب را نداد و ناشر را واداشت که تمام نسخه‌های کتاب را
خمیر کند.
او افزود: در سال 2014 تصمیم گرفتم که برای انتشار این کتاب اقدام
کنم و با نشر نظر وارد گفت‌وگو شدم. ناشر نیز به تهعدات خود عمل کرد و
آخرین آرزوی محسن وزیری‌مقدم برآورده شد. پدرم با انتشار این
کتاب گویی می‌خواست نقطه پایانی بر فعالیت هنری‌اش بگذارد.
مدیر بنیاد وزیری‌مقدم ادامه داد: پدرم این کتاب را به همه دانشجویان
و هنردوستان تقدیم کرده است و با مطالعه این کتاب می‌توان با زوایای
عجیب و غریبی از تاریخ معاصر هنرهای تجسمی ایران آشنا شد و تصویر
روشنی از محسن وزیری‌مقدم از ورای خاطراتش دید. در حال حاضر