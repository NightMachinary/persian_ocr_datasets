14809
پلیس در بیانیه‌ای اعلام کرد یکی از مظنونان در یک کنسول‌گری واقع
در این جزیره مشغول به فعالیت بوده در حالی که دیگری از کارکنان یک
کشتی مسافربری مسیر بین رودس و جزیره کاستلوریزو بوده است.
هر دو جزیره در نزدیکی ساحل ترکیه قرار دارند.
یک مقام ارشد پلیس اظهار کرد یکی از مظنونان متهم به تصویربرداری از
نیروهای مسلح یونان در دریای اژه بوده است.
مظنونان دستگیر شدند اما همان‌گونه که در یونان معمول است، در
بازداشت به سر نمی‌برند و در انتظار تحقیقات هستند.
یونان و ترکیه دارای اختلاف دیرینه‌ای بر سر حقوق اکتشافی در
دریای مدیترانه هستند که از لحاظ دارا بودن منابع انرژی، غنی تلقی
می‌شود.
تنش‌های بین این دو کشور در ماه اوت، زمانی که آنکارا کشتی
اکتشافات لرزه‌ای را به آب‌های مورد ادعای یونان فرستاد، تشدید
شد.