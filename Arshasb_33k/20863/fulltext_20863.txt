20863
کمپینش شکایت‌هایی را در پنسیلوانیا و چند ایالت چرخشی دیگر با
امید عوض کردن نتایج در آنجا تنظیم کرده‌اند.
رانا مک‌دنیل، رئیس کمیته ملی جمهوری‌خواهان که پس از مک‌انانی
سخنرانی کرد، مدعی یک سری تخلفات در ایالت میشیگان شد اما از ارائه
جزئیات به خبرنگاران امتناع کرد.
وی گفت: ناظران حزب جمهوری‌خواه در بخش وین واقع در ایالت
میشیگان از حق قانونی برای نظارت بر این انتخابات منع شدند و عمدا در
بی‌اطلاعی نگه داشته شدند. مقامات انتخاباتی پنجره‌ها را پوشانده و
درها را بسته‌اند.
مک‌دنیل افزود: هزاران گزارش درباره تهدید و ارعاب ناظران
انتخاباتی حزب جمهوری‌خواه وجود دارد و آنها قادر نیستند تا
وظیفه خود را انجام دهند.
مک‌انانی در پاسخ به اصرار خبرنگاران درخصوص اینکه آیا وی سند و
مدرکی دال بر وجود آرای تقلبی در صندوق‌های رای در اختیار دارد یا
خیر، گفت:‌ چیزی که ما اکنون از شما می‌خواهیم این است که صبور
باشید.
تاکنون سناتور میچ مک‌کانل، رهبر اکثریت سنا و دیگر
جمهوری‌خواهان نظر مثبت خود را نسبت به استراتژی قانونی کمپین
ترامپ برای تغییر نتایج انتخابات ابراز کرده‌اند.