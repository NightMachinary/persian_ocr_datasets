6433
ربیعی در پاسخ به سوالی درباره تاکید رهبری برای بررسی دقیق بسته
بودن یا نبودن مساجد و اماکن مقدس، گفت: وزیر کشور با کمیته
اجتماعی سیاسی و وزیر بهداشت با کمیته بهداشت به طور توأمان
مطالعاتی را ظرف چند روز انجام می‌دهند. بعد دو کمیته جلسه‌ای
برگزار خواهند کرد و نتیجه جلسه این دو کمیته در جلسه بعدی ستاد ارائه
خواهد شد.
سخنگوی دولت افزود: معتقد هستیم که می‌توانیم با روحیه‌ای که
نمازگزاران ما دارند و افرادی که به جماعت شرکت می‌کنند
پروتکل‌ها رعایت شود و بتوانیم محیط‌های معنوی مان را بازگشایی
کنیم.
ربیعی اضافه کرد: باید از دیدگاه‌های افراطی اجتناب کنیم نظراتی
وجود دارد معتقد هستیم این نظرات نظر مراجع و رهبری نیست. تجمع
کردن، کنار هم ایستادن و عدم رعایت فاصله نباید به وجود بیاید و
مسئولان امر هم در این زمینه حتماً پیگیری خواهند کرد.
آمادگی تهران برای تشکیل کمیته حقیقت یاب برای مشخص شدن
علت اتفاق رخ داده برای مهاجران افغانستانی
وی در پاسخ به پرسشی درباره اتفاقی که برای مهاجران افغانستانی رخ
داده است، اظهار کرد: این اخبار و دیدن تصاویر قطعاً موجب
دلشکستگی فراوان همه ما شده است. ما پذیرای بیش از 3 میلیون نفر از