22809
محموله کارت‌خوان‌های 8 میلیاردی به مقصد نرسید
سردار خلیل واعظی در تشریح این خبر اظهار کرد: ماموران پلیس
آگاهی دشتستان با انجام اقدامات اطلاعاتی دریافتند، قاچاقچیان
کالا قصد دارند یک محموله دستگاه کارت خوان را از آن شهرستان
خارج و به سایر نقاط کشور انتقال دهند.
وی عنوان کرد: در تحقیقات نامحسوس انجام شده توسط پلیس، محل
نگهداری محموله قاچاق که منزلی در روستای گزبلند از توابع آن
شهرستان بود، شناسایی شد.
این مقام ارشد انتظامی گفت: در همین راستا با هماهنگی مقام قضائی
ماموران پلیس آگاهی در یک عملیات غافلگیرانه وارد منزل شده و در
بازرسی از آن محل 400 دستگاه کارت خوان که در یک سواری پژو
405 بارگیری و راننده آن قصد داشت آنها را از آنجا خارج کند، کشف
شد.
فرمانده انتظامی استان بوشهر با بیان اینکه طبق نظر کارشناسان مربوطه
ارزش محموله مکشوفه 8 میلیارد ریال برآورد شده است، افزود: در
این رابطه یک خودرو توقیف و یک متهم نیز دستگیر که پس از تشکیل
پرونده در اختیار مرجع قضائی قرار گرفت.
محموله یک تنی مرفین در طبس توقیف شد 
سرهنگ ناصر فرشید اظهار کرد: مأموران انتظامی شهرستان طبس با