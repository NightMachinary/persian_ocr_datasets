1155
دهند که موجب وابستگی بیش از حد فرزندانشان نشود.
این عضو هیات علمی گروه روانشناسی دانشگاه فردوسی با اشاره به
اینکه «ورود به دانشگاه به منزله ورود به زندگی‌ جدید است»، ادامه داد:
دانشجویان پس از گذراندن دبیرستان در دانشگاه با فضای جدیدی از
نظر تنوع درسی، تنوع هم‌کلاسی‌ها،تعامل با دانشجویان دیگر،
رفت‌وآمد بین شهری و تجارب جدیدی روبرو خواهند شد که ممکن
است همراه با فشار تحصیلی باشد. تمام این تحولات ممکن است
جوانان را تحت تاثیر قرار دهد و آنها را بیش از گذشته نیازمند همراهی و
حمایت‌گری والدین کند.
قضاوت‌های خشک و یک‌طرفه برقراری روابط را سخت می‌کند
این روانشناس اظهار کرد: در صورتی که جوانی در دوران نوجوانی
خود با مشکلات روحی درگیر بوده باشد، احتمال دارد در زمان ورود به
دانشگاه با مشکلات بیشتری روبرو شود و مشکلات گذشته او تشدید
شود. نقش والدین در این موقعیت‌ها بسیار پررنگ می‌شود. والدین
باید تلاش کنند تا جوانان خود را به عنوان یک جوان مستقل که در مسیر
رشد است و می‌تواند با تجربه و مقداری آزمون و خطا استقلال خود را
کسب کند ببینند.قضاوت‌های خشک، یک‌طرفه و نابه‌جا برقراری
رابطه را سخت می‌کند. والدین باید تلاش کنند تا در زمان و موقعیت
مناسب دغدغه‌های خود را با فرزندانشان در میان بگذارند.