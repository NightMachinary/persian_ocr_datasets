10182
پلیس رژیم صهیونیستی سه‌شنبه چهار مظنون به حمله علیه معترضان در
منطقه حولون را بازداشت کرد که یکی از آن‌ها به تظاهرکنندگان با گاز
اشک‌آور حمله کرده بود.
رسانه‌های صهیونیستی اعلام کردند، برخی از فعالان حزب
راست‌گرای رژیم صهیونیستی که پرچم‌های حزب لیکود را در دست
داشتند با معترضانی از جنبش پرچم‌های سیاه که علیه نخست‌وزیر در
میدان میدیتک تظاهرات می‌کردند، برخورد کردند.
به گفته رسانه‌ها،فعالان راست‌گرا به تظاهرکنندگان دشنام دادند و به
سمت آن‌ها اشیائی را پرتاب کردند و آن‌ها را خیانتکار و نابودکننده
اسرائیل دانستند. بعد از آن یکی از آن‌ها علیه معترضان از گاز اشک‌آور
استفاده کرد.
اعضای جنبش پرچم‌های سیاه اعلام کردند که نتانیاهو و شرکایش
مسئول این حادثه و خشونت‌ها هستند. نتانیاهو خواهان ریختن
خون آن‌هاست چراکه فکر می‌کند با این کار تظاهرات را متوقف
می‌کند اما اعتراضات تا زمان استعفای نتانیاهو ادامه خواهد داشت.
اخیرا رسانه‌های اسرائیلی اعلام کردند، حزب آبی سفید به سرنگونی
بنیامین نتانیاهو تهدید کرده است.
مسئولان حزب آبی سفید تهدید کرده‌اند که دولت جایگزینی را برای
برکناری نتانیاهو در صورت پافشاری‌اش برای برگزاری انتخابات