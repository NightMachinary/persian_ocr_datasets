21554
دادستان قزوین عنوان کرد: نگاه دستگاه قضایی در بسیاری از حوزه‌ها
پیشگیرانه است و یکی از محورهای تحولی قوه قضاییه، بحث
پیشگیری از وقوع جرم است و بی‌تردید همیشه پیشگیری هزینه‌های
کمتری را برای فرد، جامعه و حاکمیت به دنبال خواهد داشت و در
موضوع قاچاق دام نیز ابتدا باید اقدامات پیشگیرانه برنامه‌ریزی و
اجرایی شود.
بنا بر اعلام روابط عمومی گستری کل استان قزوین، قاسمی به موضوع
قاچاق معکوس اشاره و عنوان کرد: در گذشته قاچاق به‌صورت
یک‌طرفه و از خارج به داخل کشور انجام می‌شد، اما در حال حاضر با
قاچاق معکوس کالا روبه‌رو هستیم و برخی از کالاهای استراتژیک
داخلی به کشورهای همسایه قاچاق و بازار داخلی را با کمبود کالا و یا
افزایش غیرقانونی قیمت‌ها مواجه می‌کند و بدون شک قاچاق کالا
یکی از حربه‌های دشمن در جنگ اقتصادی برای ضربه زدن به معیشت
مردم و چرخ اقتصاد کشور است.
این مقام قضایی استان تصریح کرد: طی سال‌های اخیر، تشدید پدیده
قاچاق دام یک امر عادی و طبیعی نیست و قطعاً دشمن در خارج از مرزهای
کشور برای این موضوع برنامه‌ریزی کرده و متأسفانه برخی افراد در
داخل کشور نیز برای کسب منافع بیشتر، آب در آسیاب دشمن ریخته و
اقدام به قاچاق دام به خارج از مرزهای کشور می‌کنند و امنیت غذایی