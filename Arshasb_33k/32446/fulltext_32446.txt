32446
14 میلیون دلار در بازار متشکل ارزی معامله شد
به گزارش ایسنا، بازار متشکل ارزی مکانی برای عرضه و تقاضای
بی‌واسطه ارز است که بر معاملات آنی و نقدی اسکناس متمرکز است.
کانون صرافان، کانون بانک‌های خصوصی و شورای هماهنگی
بانک‌های دولتی به عنوان بازیگران اصلی این بازار هستند و بانک
مرکزی به عنوان بازیگردان اصلی، نرخ ارز را مدیریت می‌کند و
نظارت بانک مرکزی بر این بازار به صورت سیستماتیک و غیرمستقیم
خواهد بود.
در این بین، اطلاعات دریافتی ایسنا از بازار متشکل ارزی حاکی از آن
است که ارزش معاملات اسکناس ارز در این بازار (شامل سه ارز دلار،
یورو و درهم) از شنبه 17 آبان تا ظهر 19 آبان روند صعودی داشته و به بیش
از 14 میلیون دلار رسیده است.
همچنین، تعداد اعضای بازار متشکل ارز ایران(کارگزاران بازار) به
300 صرافی رسیده و روند استقبال صرافان برای عضویت فزاینده و
مثبت است. در حال حاضر کارگزاران بازار متشکل ارزی شامل 16
بانک، 18 صرافی بانکی (اعم از دولتی و خصوصی) و حدود 270
صرافی غیر بانکی است.
14 هزار حامی از یتیمان لرستانی حمایت می‌کنند
جاسم محمدی‌فارسانی امروز 20 مهرماه در جمع خبرنگاران، با بیان