12445
جلساتی که مصوبات کرونا را نقض می‌کنند/ ابتلای بیش از 450 کارمند
به کرونا در ایلام
«قاسم سلیمانی‌دشتکی» در نشست ستاد تسهیل و رفع موانع تولید
استان ضمن تذکر در خصوص عدم رعایت پروتکل های بهداشتی در
ادارات و جلسات، اظهار کرد: تاکنون بیش از 450 نفر از کارمندان در
استان مبتلا به کرونا شده اند و این یک هشدار جدی است و ضرورت دارد
مدیران به طور جد دستورالعمل ها و پروتکل های بهداشتی را در حوزه
کاری خود رعایت کنند.
وی با تاکید بر این مهم که در اجرایی کردن مصوبات ستاد کرونا
مسئولان باید پیشگام باشند، گفت : درحالیکه ما مصوب کرده ایم
تمامی نشست ها و جلسات با تراکم جمعیتی بالا که خطر شیوع کرونا را
تشدید می کند ممنوع شود، نمی شود خود ما با تشکیل چنین جلساتی
ناقض مصوبات خود باشیم بنابرین، اینجا تاکید می کنم جلسات صرفا
در صورت ضرورت آن هم با حداقل اعضا برگزار شود.
استاندار ایلام با تاکید بر برگزاری جلسات به صورت مجازی، ادامه
داد: سعی شود از این به بعد جلسات بیشتر از طریق فضای مجازی و به
صورت ویدئو کنفرانس برگزار شود و اگر حضور فیزیکی افراد در
نشست ها ضروری است باید با رعایت کامل اصول بهداشتی و درمانی و با
حداقل افراد انجام شود.