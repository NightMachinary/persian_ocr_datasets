27798
وقتی مغز مه‌آلود می‌شود!
به گزارش ایسنا، «عصر ایران» به نقل از ام‌ان‌ان نوشت: با افزایش سن
نگرانی درباره اینکه مغز مه‌آلود سرآغازی برای ابتلا به بیماری
آلزایمر باشد، افزایش می‌یابد. اگرچه مغز مه‌آلود به عنوان یک بیماری
و شرایط پزشکی شناخته نمی‌شود، معمولا اصطلاحی است که مردم
برای توصیف نشانه‌های ابهام ذهنی استفاده می‌کنند. افزون بر
فراموشی، نشانه‌های دیگری که مردم گزارش می‌کنند از خستگی و
سردرد تا کمبود انرژی و ناپایداری را شامل می‌شوند.
مغز مه‌آلود حس مبهمی است که هنگام تلاش برای به خاطر آوردن
چیزی در شما شکل می‌گیرد اما نمی‌توانید روی آن متمرکز شوید.
تلاش برای یادآوری و استفاده از توان مغز می‌تواند به اندازه یک
فعالیت جسمانی انرژی شما را تخلیه کند. تجربه این شرایط، بویژه در
دوران نوجوانی و جوانی، در نتیجه هراس از ابتلا به آلزایمر می‌تواند
عذاب‌آور باشد. آلزایمر شایع‌ترین شکل زوال عقل است که در حال
حاضر درمانی ندارد و شناسایی آن در مراحل اولیه نیز دشوار است.
دلایل احتمالی مغز مه‌آلود
پس اگر ابهام شکل‌گرفته در شما نشانه‌ای از زوال عقل نیست، چه چیزی
می‌تواند دلیل آن باشد؟ احتمالات فراوانی در این زمینه وجود
دارند. یکی از مواردی که می‌تواند زمینه‌ساز شکل‌گیری مغز مه‌آلود