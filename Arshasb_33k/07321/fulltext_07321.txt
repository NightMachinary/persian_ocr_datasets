7321
بررسی ماجرای نشر اطلاعات کاربران رایتل توسط پلیس/ برخورد با
خرید و فروش حواله خودرو 
به گزارش ایسنا، سردار حسین رحیمی در حاشیه اجرای طرح کاشف
که پیش از ظهر امروز در مقر مرکزی فاتب برگزار شد، در مورد نشر
اطلاعات کاربران رایتل اظهار کرد: اطلاعات تکمیلی در این
خصوص را بعد از انجام بررسی‌ها اعلام خواهیم کرد؛ اما در حال حاضر
این موضوع در حال بررسی است و پلیس فتا به این موضوع وارد شده
است. باید ببینیم که چه کم توجهی شده و اطلاعات مردم چگونه به
سرقت رفته است.
رحیمی در مورد خرید و فروش حواله خودرو هم اظهار کرد: خرید و
فروش حواله خودرو جرم است و مواردی هم بوده که پلیس با شیوه‌های
خود از آن مطلع شده و با آن برخورد کرده است. ما این موضوع را هم
بارها اعلام کرده ایم که خرید و فروش حواله خودرو جرم است.
فرمانده انتظامی تهران بزرگ در مورد اتصال دوربین‌های مراکز
صنفی به پلیس نیز گفت: در این زمینه اقداماتی انجام داده‌ایم تا هم
دوربین‌های کنترلی بازسازی و نوسازی شده و هم دوربین‌های
مراکز حساس به مراکز پلیسی متصل شود.
رحیمی همچنین با اشاره به برگزاری جلسه کمیته مبارزه با سرقت که
صبح امروز با حضور استاندار تهران برگزار شد، تصریح کرد: در این