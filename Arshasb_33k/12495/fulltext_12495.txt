12495
تعاملات بین المللی و همچنین اقدام به موقع در مقابله با تهدیدات است.
جلیلی با اشاره به درخواست مذاکره از سوی مقامات آمریکا، آن را
تاکتیکی برای کسب منافع ناشی از راهبرد فشار حداکثری علیه ایران،
خواند.
وی با اشاره به تحریم های ثانویه علیه ایران، آن را نمونه یک جنگ تمام
عیار اقتصادی دانست که برای شکست آن باید دشمن را ناامید کرد.
عضو مجمع تشخیص مصلحت نظام، ناامید کردن دشمن را منوط به
تقویت اقتصاد داخلی و جهش تولید خواند و تاکید کرد: از لوازم جهش
تولید، جهش در صادرات است و یکی از وظایف مهم دستگاه سیاست
خارجی در این حوزه، یافتن بازارهای صادراتی برای تقویت تولید
داخلی کشور است.
عضو مجمع تشخیص مصلحت نظام در پاسخ به پرسشی درباره‌ قرارداد
راهبردی ایران و چین، ضمن اشاره به سفر رئیس جمهور این کشور به
ایران در سال 94 و اعلام آمادگی چین برای همکاری‌های راهبردی با
کشورمان‌، اظهار داشت: به دلیل برخی تعلل‌ها و عدم تشخیص درست
اولویت‌ها، این طرح پس از گذشت چند سال هنوز در مرحله
پیش‌نویس بوده و مخالفت‌های صریح مقامات آمریکایی درباره آن
حاکی از نگرانی و احساس خطر آنها از شکست راهبرد فشار حداکثری
است.