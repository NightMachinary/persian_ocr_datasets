8752
تاثیر کرونا بر فعالیت پژوهشی دانشگاه‌ها
علی حقیقی در گفت‌وگو با ایسنا اظهار کرد: قطعا کرونا همانطور که بر
سایر حوزه‌ها تاثیرگذار بود، بر پژوهش نیز تاثیر منفی دارد؛ به این دلیل
که دانشجویان تحصیلات تکمیلی نمی‌توانند در مراکز تحقیقاتی و
آزمایشگاه‌ها حضور پیدا کنند. از طرفی با توجه به مجازی شدن
آموزش، اساتید دانشگاه و دانشجویان، عمده انرژی و وقت خود را
صرف کلاس‌ها و آموزش‌ مجازی می‌کنند. ما پیش از کرونا چند
ساعت در هفته را به کلاس‌های حضوری اختصاص می‌دادیم اما اکنون
وضعیت به گونه‌ای است که باید تولید محتوا کنیم و مجازی آموزش
دهیم که این کار، سختی بسیاری دارد و انرژی زیادی از اعضای هیات
علمی می‌گیرد. بنابراین زمان زیادی برای انجام پژوهش باقی
نمی‌ماند. این وضعیت باعث شده که دانشجویان تحصیلات تکمیلی و
اساتید، وقت کمتری داشته باشند تا به پژوهش بپردازند.
وی افزود: پژوهش عمدتا دو بخش دارد؛ بخش اول پژوهش بنیادی
است که در قالب تحقیقات و یا تزهای دکتری است و قطعا با وجود کرونا
کاهش پیدا کرده‌ است و بخش دوم شامل پژوهش‌هایی است که در
ارتباط با صنعت هستند؛ در اجرای این پروژه‌ها نیز با مشکل مواجه
شدیم، زیرا این پروژه‌ها در ارتباط با دیگر دستگاه‌ها هستند و در
وضعیت کنونی بسیاری از سازمان‌ها با مشکلاتی مواجه شده‌اند و این