18835
شماره جدید «نوپا» ویژه محمدرضا باطنی
به گزارش ایسنا، در معرفی این مجله آمده است: ««نوپا» رسانه‌ای برای
نویسندگانی که رسانه ندارند.» این مجله بیش‌تر حجم مطالب خود
(اعم از شعر و داستان و ترجمه و...) را به نویسندگانی اختصاص می‌دهد
که تا کنون اثری از آن‌ها به‌چاپ نرسیده است. مجله «نوپا» رسالت خود
را معرفی و کشف استعدادهای نوظهور در ادبیات ایران می‌داند و تمام
آثار را همراه با نقد و یادداشت به چاپ می‌رساند.
در بخش شعر مهدی سالاری‌نسب، (دبیر شعر و مشاور مجله) به معضلات
شعر معاصر پرداخته و با تیتر «دو اشکال اساسی شعر امروز ایران» این
مسئله را بررسی کرده است. همچنین در این بخش شعرهایی از شاعران
جدیدهمراه با نقد و معرفی چند دفتر شعراز میان تازه‌های چاپ منتشر
شده است.
در بخش داستان، دو داستان از جمال میرصادقی آمده و در ادامه هشت
داستان از داستان‌نویسان جدیدهمراه با نقدهایی بر داستان‌ها. در این
شماره همچنینیک داستان از داستان‌نویسان افغانستان آمده که قرار
است به‌طور ثابت و ادامه‌دار اتفاق بیفتد.
در «فصل اول یک رمان چاپ نشده»، فصل‌هایی از رمان احمد اکبرپور و
فصل‌هایی از رمان جدید و در درست چاپ بختیار علی باترجمه مریوان
حلبچه‌ای آمده است.