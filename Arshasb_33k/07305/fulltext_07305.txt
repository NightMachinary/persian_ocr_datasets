7305
بررسی طرح جهش تولید و تامین مسکن در دستور کار هفته آینده
مجلس
به گزارش ایسنا، مجلس شورای اسلامی هفته آینده در روزهای
یکشنبه، سه شنبه و چهارشنبه جلسه علنی خواهد داشت.
براین اساس نمایندگان در این روزها به گزارش کمیسیون عمران در
مورد طرح دو فوریتی جهش تولید و تامین مسکن، گزارش کمیسیون
ویژه جهش و رونق تولید در مورد طرح اصلاح مواد یک و هفت قانون
اجرای سیاست‌های کلی اصل 44 قانون اساسی با اصلاحات و الحاقات
بعدی و همچنین گزارش کمیسیون اقتصادی در خصوص لایحه یک
فوریتی تمدید قانون مالیات بر ارزش افزوده رسیدگی خواهند کرد.
از دیگر مواردی که نمایندگان به بررسی آن خواهند پرداخت
می‌توان به گزارش کمیسیون آموزش در مورد لایحه نحوه
کمک‌های اشخاص حقیقی و حقوقی به سازمان آموزش فنی و حرفه‌ای
کشور و گزارش این کمیسیون در خصوص رد لایحه الحاق یک تبصره
به ماده 5 قانون سنجش و پذیرش دانشجو در دانشگاه‌ها و مراکز
آموزش عالی کشور و گزارش کمیسیون قضایی و حقوقی در مورد
لایحه موافقت نامه انتقال محکومین میان دولت جمهوری اسلامی
ایران و دولت فدراسیون روسیه اشاره کرد.
در این جلسات همچنین گزارش کمیسیون قضایی و حقوقی در