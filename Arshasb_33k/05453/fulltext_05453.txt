5453
انصارالله: طرح ما برای آزادی افسران سعودی در ازای آزادی اسرای
حماس پابرجاست
به گزارش ایسنا، علی القحوم،‌ عضو دفتر سیاسی انصارالله یمن اظهار
کرد: نمی‌توان از مساله فلسطین چشم پوشی کرد و موضع ما در این باره
ثابت است.
به گفته القحوم،‌ انصارالله طرحی را به نظام سعودی در زمینه آزادسازی
بازداشتی‌های حماس مقابل آزادی افسران سعودی مطرح کرد.
این مقام انصارالله گفت: طرح ما درباره آزادسازی افسران سعودی در
مقابل آزادی بازداشتی‌های حماس همچنان به قوت خود باقی است. ما
به ارتباط با مقاومت فلسطین ادامه می‌دهیم.
القحوم تاکید کرد: اگر محاصره ملت یمن ادامه یابد ما تهدیدات خود
مبنی بر ضربه زدن به اهدافی در عربستان را اجرایی می‌کنیم.
او تاکید کرد، روشن است سعودی‌ها هیچ تصمیمی ندارند بلکه
آمریکایی‌ها باید به جای آنها تصمیم بگیرند.
انصارالله مجددا به رژیم صهیونیستی درباره مداخله در امور یمن هشدار
داد
به گزارش ایسنا، به نقل از روسیا الیوم، فضلابوطالب، عضو دفتر سیاسی
انصارالله گفت، ملت یمن در وارد کردن سخت‌ترین ضربات ممکن به
اهداف حساس رژیم صهیونیستی ذره‌ای تردید نخواهند کرد.