26586
است.
هفته‌های سختی در پیش داریم
محمودرضا مرادی در نشستی خبری که امروز(21 مرداد) به مناسبت
گرامیداشت روز خبرنگار برگزار شد، بااشاره به عبور کرمانشاه از
پیک بیماری کرونا، موفقیت های حاصل شده در استان در مقابله با این
بیماری را مرهون دو عامل اقدامات پیشگیرانه و همدلی دانست و اظهار
کرد: از حدود دو هفته پس از انتشار خبر شیوع بیماری کرونا در کشور
چین، تمهیدات لازم را با اطلاع رسانی های گسترده و آموزش مردم در
استان شروع کردیم.
وی تصریح کرد: اقدامات پیشگیرانه ای که از اواخر دی ماه آن را در
استان آغاز کرده بودیم منجر به این شد تا در اسفند و فروردین که بسیاری
از استان ها در پیک بیماری کرونا قرار گرفتند، جزو استان‌هایی باشیم
که تعداد مبتلایانمان کم باشد و همین مسئله فرصتی را ایجاد کرد تا
بتوانیم برای مقابله با این بیماری خودمان را تقویت کنیم.
رئیس دانشگاه علوم پزشکی کرمانشاه افزود: از نیمه دوم خرداد بعد از
بازگشایی هایی که در برخی صنوف داشتیم، وارد پیک بیماری کرونا
شدیم که خوشبختانه شیب ورود استان به پیک این بیماری یک شیب
ملایم و آرام بود و به سیستم درمانی استان فرصت رسیدگی بیشتری به
بیماران را می‌داد.