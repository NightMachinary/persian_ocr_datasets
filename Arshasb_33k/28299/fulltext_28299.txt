28299
در ایام تحصیل چندین بار به‌عنوان شاگرد اول و ممتاز از مدرسه و
معلمان خود جایزه دریافت کرد و چون از نعمت صوت خوش
برخوردار بود ضمن آموزش تجوید و قواعد قرائت و نیز احکام و
اصول عقاید و حدیث، در جلسات مذهبی، محافل مختلف قرآنی
شرکت کرده و چندین بار در مسابقات استانی مقام ممتازی را کسب
کرد. وی اهل مطالعه بود و با عضویت در مرکز مطالعات علوم اسلامی، در
سیر مطالعاتی ارائه شده توسط آن مرکز شرکت کرد، نماز و روزه،
دعاهای کمیل و توسل او ترک نمی‌شد، شجاع، درسخوان، مهربان،
دلسوز و خوش خلق بود.
در سال 1362 اولین بار در سن 15 سالگی در جبهه جنگ شرکت کرد که
در هنگام شناسایی در منطقه پیرانشهر و پنج وین عراق مجبور به سه روز
پیاده‌روی بدون آذوقه می‌شوند و به همین دلیل دچار ضعف شدید و
متحمل سختی‌های فراوانی می‌شود.
وی بعد از گذراندن دوران طولانی نقاهت به اصرار خانواده
فعالیت‌های خود را در زمینه‌های فرهنگی و هنری از جمله فعال کردن
انجمن اسلامی دبیرستان و اجرای تئاتر و سرود و مطالعات آثار شهید
مطهری متمرکز می‌کند و با فعالیت در پایگاه بسیج به گشت شبانه،
آموزش قرآن، راه‌اندازی حلقه‌های معرفتی و برپایی مراسم دعای
کمیل و توسل در مسجد باب الحوائج ابهر اهتمام ورزیده و با بهره‌گیری