3107
که فوتبال خوزستان تاکنون به آن‌چه استحقاقش را دارد، نرسیده
است. در صورتی که پتانسیل بسیاری داریم که باید از این بازیکنان و
مربیان بومی به خوبی استفاده کنیم تا دوباره خوزستان به جایگاه
اصلی‌اش برگردد.
*بازی با پیکان برای شخص سراج مهم بود
وی در ادامه نیز به ارزیابی دیدار صنعت نفت مقابل پیکان پرداخت و
گفت: بازی مقابل پیکان چندان برای نفتی‌ها حائز اهمیت نبود ولی برای
شخص آقای سراج که طی هفته‌های گذشته نتایج نه‌چندان خوبی
کسب کرده بود و شدیدا نیز تحت فشار افکار عمومی اهالی فوتبال
آبادان قرار داشت، مهم بود و می‌خواست مقابل پیکان پس از
ناکامی‌های اخیر به پیروزی دست پیدا کند تا تیمش به آرامش برسد.
این بازی بدون افت و خیز چندانی در نیمه اول دنبال شد و بیشتر شاگردان
ویسی بودند که در چندین نوبت، در موقعیت گلزنی قرار گرفتند که
البته توپ‌های ارسالی نیز توسط سالاری، دروازه‌بان خوب این
روزهای نفت، دفع شدند.
این پیشکسوت فوتبال با بیان این‌که این دیدار در نیمه نخست چیز
خاصی نداشت و نفت آبادان کاملا بی‌انگیزه بود، ادامه داد: کادر فنی
باید بتواند بی‌انگیزگی ایجاد شده در تیم را برطرف کند و درست است
که صنعت نفت نه برای کسب سهمیه می‌جنگد و نه سقوط آن را تهدید