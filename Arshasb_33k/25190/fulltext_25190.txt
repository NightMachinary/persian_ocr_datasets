25190
2022 وجود ندارد.
نخست وزیر سودان تعامل با کشورش به عنوان یک مجرم پس از گذشت
بیش از دو دهه از اخراج بن لادن و برکناری نظام سابق در آوریل 2019
غیرمنصفانه دانست.
وی افزود: سودانی ها هرگز تروریست نبوده اند، رژیم سابق چنین
کاری کرده است.
حمدوک ادامه داد: حفظ نام سودان در لیست حامیان تروریسم، مسیر
دموکراسی را تهدید می کند. ما از جهان جدا شده ایم. حذف نام سودان
از این لیست شاخص ها را تغییر می دهد.
وی شایعات مربوط به عادی سازی روابط سودان با رژیم صهیونیستی
در ازای حذف نام این کشور از لیست حامیان تروریسم را تکذیب کرد
و گفت: ما می خواهیم با این دو مسیر، جداگانه تعامل شود.
نخست وزیر سودان تخمین زد که توافقنامه صلح که اخیراً با گروه های
شورشی امضا شده تأثیر مثبتی بر اقتصاد در حال سقوط این کشور
خواهد داشت.
وی همچنین به رایزنی ها بادادگاه کیفری بین الملل در مورد احتمال
محاکمه عمر البشیر، رئیس جمهور مخلوع سودان در برابر این نهاد
قضایی اشاره کرد و از احتمال برپایی دادگاهی ترکیبی از قضات
دادگاه بین المللی و قضات سودانی به این منظور خبر داد.