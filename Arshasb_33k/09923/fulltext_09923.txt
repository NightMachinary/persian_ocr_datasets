9923
وی افزود: گام چهارم در این زمینه بعد از جلسه تاریخی با حضور مقام
معظم رهبری در دستور کار قرار گرفت که در این مرحله از طرح مقابله با
کرونا، هفت راهبرد اساسی در دستور کار قرار دارد.
وی تشدید نظارت بر پروتکل های بهداشتی و انجام تست های فراوان و
هوشمند را راهبرد اول و دوم این مرحله از طرح عنوان کرد وافزود: در
حال حاضر به سمت تولید کیت های داخلی آنتی ژن تست که تست‌های
سریع است رفته‌ایم که ظرف مدت 25 دقیقه نتیجه آزمایش تست
کرونا مشخص می شود.
رییسی تصریح کرد: این تست های سریع در اختیار تمام استان ها قرار
گرفته و بصورت رایگان انجام خواهد شد.
این مسئول پیگیری قرنطینه افراد را راهبرد سوم این طرح عنوان کرد
وافزود: افراد مثبت شناسایی شده باید 14 روز قرنطینه بمانند و باید
روند درمان آنها پیگیری شود.
سخنگوی ستاد ملی مقابله با کرونا حمایت از افراد آسیب پذیر و
سالمندان را راهبرد چهارم این مرحله از طرح عنوان کرد وافزود: 90
درصد موارد مرگ و میر کرونا بطور معمول در افراد سالمندان و افراد با
بیماری زمینه ای است و باید روی محافظت از این اقشار حساسیت ویژه
داشته و قرنطینه معکوس را در خصوص آنها انجام دهیم و پیشگیری
موثری در بحث ابتلا به کرونا در این قشر از جامعه داشته باشیم.