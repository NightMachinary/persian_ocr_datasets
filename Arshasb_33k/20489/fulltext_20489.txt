20489
دورنمای رشد تقاضای جهانی برای نفت در سال 2020 را به میزان 400
هزار بشکه در روز افزایش داد، بیش از دو درصد صعود کرد.
قیمت های نفت تحت تاثیر توافق کاهش تولید 9.7 میلیون بشکه در
روز گروه اوپک پلاس، از رکورد پایینی که در آوریل به ثبت رسانده
بود، صعود کرده است.
کمیته نظارتی مشترک وزیران اوپک و غیراوپک به ریاست مشترک
عربستان سعودی و روسیه روز سه شنبه و چهارشنبه به منظور توصیه
درباره سطح آینده کاهش تولید این گروه دیدار خواهد کرد.
انتظار می رود این گروه با اشاره به بهبود تقاضای جهانی برای نفت،
محدودیت عرضه خود را تسهیل کرده و به 7.7 میلیون بشکه در روز
برساند.
در این بین، لیبی روز جمعه نخستین محموله نفت خود در شش ماه گذشته
را صادر کرد اما روز یکشنبه دوباره وضعیت اضطراری برای تمامی
صادرات نفت این کشور برقرار شد. محاصره میادین و بنادر نفتی از
سوی نیروهای شرق این کشور، مانع از تولید و صادرات نفت لیبی شده
است.
بر اساس گزارش رویترز، شرکت ملی نفت لیبی امارات متحده عربی را
متهم کرد از نیروهای ژنرال خلیفه حفتر خواسته است محاصره نفتی را
دوباره برقرار کنند.