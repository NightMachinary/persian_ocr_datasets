3280
استناد یک عضو حماس به فتوای آیت‌الله خامنه‌ای در پی انتشار ویدیویی
توهین‌آمیز به همسر پیامبر
به گزارش ایسنا به نقل از المیادین، درپی انتشار ویدیویی توهین آمیز به
همسر پیامبر در لبنان، صالح العاروری، معاون رئیس دفتر سیاسی
جنبش حماس در یک سخنرانی گفت: می دانیم که چه کسی به دنبال ایجاد
فتنه‌های فرقه‌ای در لبنان است زیرا تمام فتنه‌ها و جنگ‌های داخلی به
سود اسرائیل است که از طریق هم پیمانان خود آن ها را شعله ور می کند.
وی تاکید کرد: سیده عائشه به کسی نیاز ندارد که از او دفاع کند و آیت الله
خامنه ای فتوایی دینی صادر کرده است و توهین به همسران و صحابه
پیامبر را حرام اعلام کرده است به همین دلیل در تمام ایران حتی یک
روحانی نمی توانید پیدا کنید که به صحابه پیامبر توهین کند.
العاروری خاطرنشان کرد: هر مدرسه ولایت فقیه و تمام علمای شیعه این
اقدام را رد و محکوم می کنند .
وی همچنین گفت که فتنه میان اهل سنت و اهل تشیع در لبنان به مسیحیان و
دروزها و تمام جامعه لبنانی آسیب می رساند.
بر اساس این گزارش، اخیرا ویدیویی منتشر شد که عده ای در لبنان به
همسر پیامبر توهین می کردند که این مساله واکنش های شدیدی به
دنبال داشت.
استواری انقلاب به‌خاطر جانفشانی ایثارگران است