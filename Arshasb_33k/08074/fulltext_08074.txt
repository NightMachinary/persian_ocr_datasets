8074
توحیدی تصریح کرد: هنوز روی این موارد بحث است که واکسن
تولید شده جدا از ابتلا به بیماری می تواند از ابتلا به عفونت یا انتقال آن به
دیگران هم جلوگیری کند یا خیر؟ یعنی ممکن است فرد خودش از نظر
ابتلا به بیماری بالینی ایمن شود اما بتواند عفونت را به دیگران انتقال دهد
چیزی همانند آنچه در مورد افراد حامل ویروس می گوییم. این بدین
معنی است که واکسن فقط برای خود افراد مفید خواهد بود و کمک
زیادی به کنترل بیماری در جامعه نخواهد کرد.
وی بیان کرد: اما اگر واکسن جدا از ابتلا به بیماری، از ابتلا به عفونت و
متعاقب آن انتقال عفونت جلوگیری کند، خیلی کمک کننده بوده و می
تواند ما را به سمت ایمنی گروهی ببرد. در مکانیسم ایمنی گروهی اگر
بتوانیم درصد بالایی از جمعیت را واکسینه کنیم این افراد یک دیواره
دفاعی ایجاد کرده و اجازه نمی دهند فرد بیمار با فرد مستعد تماس مستقیم
پیدا کند و به تدریج تماس ها کمتر شده و بیماری آرام آرام کنترل می
شود.
این اپیدمیولوژیست دانشگاه علوم پزشکی کرمان با اشاره به اینکه
بحث دیگر درمورد واکسن کرونا، ماندگاری ایمنی است اظهار کرد:
اکنون ماندگاری ایمنی بعد از ابتلا به عفونت سه تا شش ماه اعلام شده و بعد
از سه ماه آرام آرام ایمنی کاهش پیدا می کند. در مورد واکسن باید
ببینیم ایمنی که ایجاد می شود چقدر ماندگاری دارد.