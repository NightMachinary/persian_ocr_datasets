8341
نماینده دادستان در ادامه گفت: وکیل متهم طبری صحبت از یک مجرم
می‌کند اشاره او به صدوقی است؛ بله در مورد او پرونده‌ای تشکیل شده و
حکم محکومیت هم صادر شده است، نماینده دادستان این پرونده هم
بنده بودم، اما صدوقی به متهم طبری بالای 10 میلیارد تومان تحت
عنوان قرار کارشناسی ملک داده است وقتی بررسی می‌کنیم می‌بینیم
ملکی وجود ندارد، چه ربطی دارد که ما آن را بیان نکنیم.
نماینده دادستان در ادامه گفت: وکیل متهم طبری به آن فیلم اشاره کرد و
گفت: طبری صرفا جای خالی مبایعه نامه را پر کرد و، چون مبایعه نامه را
امضا نکرد بنابراین اتهامی متوجه او نیست. اتفاقا، چون امضا نکرد اتهام
پولشویی متوجه او است خودش اعلام کرده که بنده امضای دانیال
زاده را گرفتم. آیا معاون اجرایی وقت حوزه ریاست قوه قضاییه بیکار
بوده که جای خالی مبایعه نامه را پر کند و آقایان دیگری معامله کنند؟!
خط خود طبری است، امضا هم نکرده همین دلیل پولشویی است.
خودش رفته امضای دانیال زاده را گرفته، فلورا را از طرف دانیال زاده
به مهر صادقی فروخته و بعد آن را از مهر صادقی دریافت کرده است.
وی افزود: در قرارداد شرکت پوشینه که مشایخ و طبری امضا کردند در
پرونده مندرج است که موضوع آن مشاوره بوده است چه مشاوره‌ای
بوده که اینقدر سود داشته است؛ اگر این بوده که محمل پولشویی است.
نماینده دادستان گفت: در خصوص 5 فقره جعل گفتند که ایرادی