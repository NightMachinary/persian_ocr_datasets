31141
کشف محموله یک تنی مواد مخدر در بیرجند
سردار مجید شجاع، امروز دوشنبه 20 مرداد در جمع خبرنگاران
اظهار کرد: مأموران پلیس مبارزه با مواد مخدر فرماندهی انتظامی
خراسان جنوبی با اشراف اطلاعاتی اخباری دریافت کردند که
قاچاقچیان مواد مخدر قصد دارند محموله سنگین مواد مخدر را از
طریق محورهای مواصلاتی استان به شهرهای مرکزی کشور منتقل
کنند که شناسایی و دستگیری سوداگران مرگ پیگیری شد.
به گزارش ایسنا، به نقل از پایگاه خبری پلیس، فرمانده انتظامی خراسان
جنوبی بیان کرد: تیم‌های عملیاتی مبارزه با مواد مخدر با رصد و کنترل
محورهای مواصلاتی خودروی وانت تویوتا حامل مواد مخدر را
در 20 کیلومتری شهرستان بیرجند شناسایی و دستور ایست صادر
کردند.
شجاع با اشاره به اینکه راننده خودرو بدون اعتنا به هشدار ماموران از
محل گریخت، افزود: مأموران پس از تعقیب و گریزی موفق به توقیف
خودرو و دستگیری راننده آن شدند که در بازرسی از این خودرو یک تن
و 294 کیلوگرم تریاک کشف شد.
فرمانده انتظامی خراسان جنوبی خاطرنشان کرد: از ابتدای سال
جاری تاکنون بیش از 32 تن انواع مواد مخدر از سوداگران مرگ در
استان کشف شده که نسبت به مدت مشابه سال گذشته 85 درصد رشد