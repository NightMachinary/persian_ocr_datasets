3105
وی گفت: کارهای ترکیبی نجاریان و احمدزاده و به ویژه سانترهای
تند و تیز نجاریان که آینده خوبی دارد، بسیار خوب بود اما گاها توپ
در جاهایی فرود می‌آمد که بازیکنان فولاد حضور نداشتند اما هر چه از
بازی گذشت، بازیکنان فولاد با تعداد بیشتری در محوطه حریف ظاهر
شدند ولی دروازه‌بان سایپا که عملکرد بسیار خوبی داشت، نگذاشت
توپ‌های فولادی‌ها وارد دروازه شود. به نظرم او ستاره بی چون و
چرای لیگ برتر ایران در دیدارهای این هفته لیگ بود. نکونام
برخلاف هفته‌های گذشته در دیدار با سایپا، تعویض‌های خوبی انجام
داد و نشان می‌داد، هر چه از بازی‌ها می‌گذرد او باتجربه‌تر می‌شود.
این پیشکسوت فوتبال خوزستان افزود: ورود صابر حردانی به بازی
که به تعویض طلایی نیز معروف است، باعث شد که فولاد از سایپا پنالتی
بگیرد و همه چیز برای پیروزی فولاد مهیا شد اما ضربه بسیار عالی پریرا را
دروازه‌بان سایپا با یک حرکت عالی‌تر دفع کرد. هر چه در ادامه از بازی
می‌گذشت، بازی یک طرفه و فشار فولادی‌ها بیشتر شد و از سویی نیز
سایپایی‌ها در محوطه جریمه خود خیمه زده بودند. البته نکونام هم
باید دست از محافظه‌کاری بردارد زیرا بازی تهاجمی، ریسک می‌طلبد
که نکونام ریسک‌پذیر نیست. مگر در دقایق پایانی که تیمش با استرس
به بازی ادامه می‌دهد که این نیز برای بازیکنان تعویضی کارایی لازم را
ندارد.