30091
و دلالان، کشاورزان ثروتمند شوند؟
حسین مقصودی در بخشی از سخنان خود در مخالف وزیر پیشنهادی
جهاد کشاورزی گفت: کشاورزی مشکلات عدیده‌ای دارد، منابع
طبیعی با روستاییان و دامداران درگیر است، قانون تضمین خرید
محصولات کشاورزی به خوبی اجرا نمی‌شود و همه این وضعیت باعث
خالی شدن روستاها از سکنه شده است.
موافقان وزیر پیشنهادی جهاد کشاورزی
وکیلی: خاوازی می‌تواند کشاورزی سنتی را به کشاورزی علمی
تبدیل کند
محمدعلی وکیلی نماینده مردم تهران در مجلس شورای اسلامی با بیان
این‌که اکنون حوزه کشاورزی نیاز به فردی دانشمند و عالم دارد،
تاکید کرد که خاوازی وزیر پیشنهادی جهادکشاورزی می‌تواند
آرزوی تحول بزرگ در حوزه کشاورزی یعنی عبور این حوزه از
سنتی بودن به علمی بودن را محقق سازد.
وی در بخشی از سخنان خود در موافقت با وزیر پیشنهادی جهاد
کشاورزی ضمن تبریک اعیاد شعبانیه، گفت: اهمیت غذا در کشوری
که ادعای استقلال دارد بر کسی پوشیده نیست. در بحران کنونی
قفسه‌های سوپرمارکت‌ها در مقایسه با کشورهای دیگر که مدعی
پیشرفت هستند پر است و این نشان از آن دارد که دیگران در گذشته در