6917
دیگری از قبیل حمیده بربریه و حمیده اندلسیه نیز برای او نقل شده‌است.
وی در سال 128 همجری قمری، همزمان با انتقال قدرت از امویان به
عباسیان متولد و در سال 148 هجری قمری پس از شهادت پدرش، امام
صادق(ع) به امامت رسید، دوران 35 ساله امامت او با خلافت منصور،
هادی، مهدی و هارون عباسی همزمان بود.
دوره امامت امام کاظم(ع) با اوج قدرت خلافت عباسی همزمان بود و
او در برابر حکومت وقت، تقیه می‌کرد و شیعیان را نیز به این کار سفارش
‌می‌نمود؛ از این رو موضع‌گیری صریحی از امام هفتم شیعیان در برابر
خلفای عباسی و قیام‌های علوی نظیر قیام شهید فخ گزارش نشده است.
با وجود این، وی در مناظره و گفت‌وگو با خلفای عباسی و دیگران تلاش
می‌کرد از خلافت عباسیان مشروعیت‌زدایی کند.
مناظرات و گفت‌وگوهایی از موسی بن جعفر با برخی عالمان یهودی و
مسیحی در منابع تاریخی و حدیثی نقل شده که در پاسخ به پرسش‌های
آنان بوده است.
در کتاب مسند الامام الکاظم بیش از سه هزار حدیث از وی گردآوری
شده که شماری از آنها را برخی از اصحاب اجماع روایت کرده‌اند.
امام کاظم(ع) برای ارتباط با شیعیان، سازمان وکالت را گسترش داد و
در مناطق مختلف، افرادی را به عنوان وکیل تعیین کرد. از سوی دیگر،
حیات امام کاظم(ع) همزمان با بروز انشعاباتی در شیعه بود و فرقه‌های