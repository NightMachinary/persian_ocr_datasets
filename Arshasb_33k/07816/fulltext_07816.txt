7816
قهرمانی، جلال حسینی یکی از نخستین نفراتی بود که در مصاحبه زنده
تلویزیونی حاضر شد. کاپیتان پرسپولیس در این مصاحبه از یک جمله
بسیار جالب استفاده کرد؛ جمله‌ای که شاید راز تداوم حیرت‌انگیز
حسینی را در سینه داشت. جلال گفت: «به هواداران تبریک می‌گویم.
آنها حق دارند شاهد باشند و بیش از این لذت ببرند. برای ما اما همه‌ چیز
همین امشب تمام می‌شود. از فردا کارهای مهم‌تر و بزرگ‌تری داریم.»
حواس‌تان باشد که مدافع 38ساله پرسپولیسی‌ها این حرف را بعد از
یک پیروزی معمولی یا مثلا بردن داربی نمی‌زند. پس از نخستین پوکر
تاریخ فوتبال ایران است که جلال از عبارت «کارهای مهم‌تری
داریم» استفاده می‌کند. بدون هرگونه تعارف و مبالغه، دستاورد
پرسپولیس تا همین جا هم عالی و بی‌نظیر بوده؛ در این صورت حتما
تیم‌های دیگری هم می‌توانستند 3 یا 4قهرمانی پیاپی را جشن بگیرند. با
این همه حسینی به این مقدار راضی نیست و هنوز چیزهای بیشتری از
فوتبال می‌خواهد.
بازیکنان پرسپولیس می‌گویند: «حسینی در رختکن بزرگ‌تری
می‌کند» و اگر این طور باشد، راحت می‌شود فهمید پشت پرده
جنگجویی و مبارزه‌طلبی کل تیم، همین تفکر کاپیتان قرار گرفته
است. بدون چنین ذهنیت قدرتمندی، جلال نمی‌توانست 8 قهرمانی
لیگ برتری به‌دست بیاورد. بدون این روح چالش‌گرا و