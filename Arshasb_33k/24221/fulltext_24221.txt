24221
کنترل شده‌اند اما بیشترشان نه.
زارعدار با انتقاد از افزایش سگ‌های ولگرد در منطقه مشکین دشت
می‌گوید: حالا که کرونا این‌قدر فراگیر شده و کشور را درگیر کرده،
حضور این سگ‌ها در بین مردم سطح بهداشت را پایین می‌آورد.
پارک‌های اینجا پر از سگ‌های ولگرد است که بوی بدی می‌دهند و
فضای پارک را آلوده می‌کنند.
وقتی سگ‌های بلاصاحب همه جا هستند
یکی دیگر از شهروندان شهرستان فردیس، ساکن در شهرک مهندسی
زراعی به ایسنا می‌گوید: سگ ولگرد اینجا فراوان است. شب که
می‌شود، گله‌ای حرکت می‌کنند و به دنبال غذا می‌گردند. تعدادشان
هم روز به روز بیشتر می‌شود. بعضی اوقات که برای پیاده‌روی شبانه
بیرون می‌روم، از ترس آن‌ها مسیرم را عوض می‌کنم.
مریم مقدمی می‌افزاید: فارغ از سگ‌های ولگرد، تعدادی از ساکنین
اینجا نیز سگ‌های خانگی دارند که شب‌ها برای هواخوری با
خودشان به پارک می‌آورند. من با نگه‌داری حیوانات مخالف نیستم و
دوست ندارم هیچ آزاری به آن‌ها برسد اما در شرایط فعلی که کرونا تا این
حد در استان البرز زیاد شده و وضعیت قرمز است، این کار دهن کجی به
حقوق شهروندی مردم است چون ممکن است این حیوانات ناقل
ویروس باشند و مردم را دچار بیماری کنند.