29305
پیمان قاسمخانی: کمدی را باید دسته‌جمعی در سینما دید
به گزارش ایسنا، پس از این‌که دست‌اندرکاران فیلم «خروج» به
کارگردانی ابراهیم حاتمی‌کیا اعلام کردند این فیلم رونمایی‌شده
در جشنواره سی‌وهشتم فجر، در اینروزهایتعطیلی اجباری سینماها به
صورت آنلاین و البته فقط برای 24 ساعتاکران می‌شود،
بازخوردهای متفاوتی در رسانه‌هاانعکاس یافت؛ عده‌ای این کار را
ضربه به سالن‌های سینما دانستند و عده‌ای هم آن را راهکاری برای کم
کردن بار اکران فیلم‌ها و کنار رفتن آثاری که در سینماها مخاطب
زیادی نمی‌توانند کسب کنند.
بر این اساس، با توجه به این‌که زمان بازگشایی سینماها و اطمینان خاطر
پیدا کردن مردم برای حضور در سالن‌ها مشخص نیست،
پیش‌بینی‌هایی از برخی فیلم‌های تازه ساخته‌شده مطرح شده که
ممکن است به صورت آنلاین اکران شوند. یکی از این فیلم‌ها «خوب،
بد، جلف 2» ساخته پیمان قاسمخانی است که یکی از گزینه‌های اکران
نوروزی بود.
این فیلم پس از پایان جشنواره فجر برای گرم کردن تنور سینماها در
روزهای باقی‌مانده تا آخر سال که به اصطلاح زمان مرده اکران گفته
می‌شود،روی پرده رفت ولی با شیوع ویروس کرونا حتی به زمان
قانونی اکران نوروزی هم نرسید.