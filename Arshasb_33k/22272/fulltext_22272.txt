22272
زمان زیادی نیاز نبود تا هنرش را نشان دهد. کمی بعد از خداحافظی از
دنیای بازیکنی فوتبال، به‌عنوان مربی تیم شهربانی انتخاب و موفق شد
آن تیم را از سقوط نجات دهد. می‌گوید از همان زمان به بعد لقب «تیم
نگه‌دار» را به او داده‌اند. یاوری از آن به بعد سرمربیگری تیم‌های
ذوب‌آهن اصفهان، سپاهان اصفهان، برق شیراز، تیم جوانان ایران،
تیم امید ایران، فجر سپاسی شیراز، پاس تهران، تراکتورسازی تبریز،
ابومسلم مشهد، استقلال اهواز، راه‌آهن شهرری، شاهین بوشهر،
صبای قم، پاس همدان، استیل‌آذین تهران و مس کرمان را برعهده
گرفت و تلاش کرد برای پیشرفت بازیکنان تیم‌های مختلف گامی نو
بردارد.
داستان‌های پیچیده سرمربیگری در تیم ملی
برای محمود یاوری اما حضور در تیم ملی ایران به‌عنوان سرمربی، اوج
کار محسوب می‌شود. او دو بار برای نشستن روی نیمکت تیم ملی
کاندیدا شد؛ یک بار موفق شد و بار دیگر نتوانست به چیزی که عشقش را
داشت، برسد. برای اولین بار، او زمانی که بهروز صحابه ریاست
فدراسیون فوتبال را برعهده گرفته بود، سرمربی تیم ملی شد. صحابه
پیش‌تر به‌عنوان شاگرد یاوری فعالیت کرده بود و دوست داشت با
معرفی‌اش به‌عنوان سرمربی تیم ملی ادای دین کرده باشد. یاوری آن
زمان رئیس نیروی انتظامی یزد بود که پیشنهاد سرمربیگری تیم ملی را