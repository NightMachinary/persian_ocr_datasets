24835
میرطاهر: آمریکا می‌خواهد منافذ مالی تعامل ایران با جهان را به طور
کامل مسدود کند
سیدرضا میرطاهر در گفت‌وگو با ایسنا درباره اهداف آمریکا از
تحریم‌های اخیر آمریکا که 18 بانک و نهاد مالی ایران را هدف قرار داده
است در حالی که این بانک ها و نهادهای مالی قبلا نیز از سوی آمریکا
تحریم شده اند؟ گفت: رییس جمهور آمریکا از وقتی روی کار آمد در
ژانویه 2017 رویکرد خصمانه‌ای را علیه ایران در پیش گرفت و بعد از
آن در می 2018 از برجام خارج شد و تحریم های یک جانبه علیه ایران را در
دو مرحله اعمال کرد که مهم ترین آن تحریم نفت بود اما در چارچوب
سیاست فشار حداکثری تحریم و فشار به ایران ادامه داشت و در یک سال
گذشته و نیز ماه‌های منتهی به انتخابات ریاست جمهوری در این
کشور، این فشارها با این هدف که ایران به پذیرش شروط 12 گانه مایک
پمپئو تن دهد، ادامه داشته است و در همین راستا شاهد اعمال تحریم ها از
منافذ و مجاری مختلف علیه ایران هستیم.
وی با اشاره به تحریم وزارت خزانه داری آمریکا که روز پنجشنبه هفته
گذشته علیه 18 شرکت و بانک ایرانی اعمال شد گفت: این تحریم ها در
راستای تشدید فشار به داخل ایران است. آمریکا در تلاش است منافذ
اقتصادی و مالی تعامل ایران با جهان حتی در بخش های انسانی و دارویی
را هم به طور کامل مسدود سازد. بهانه آمریکا برای اعمال این تحریم ها