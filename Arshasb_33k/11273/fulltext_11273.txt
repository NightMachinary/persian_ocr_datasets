11273
رمضان امسال 15 هزار سبد مواد غذایی بین نیازمندان توزیع شود،
همچنین باتوجه به شیوع ویروس کرونا، 15 هزار بسته اقلام بهداشتی
نیز درحال توزیع است که روند تهیه و توزیع این بسته ها ادامه دارد.
رئیس اداره منابع داوطلبی و خدمات داوطلبان جمعیت هلال احمر
استان به توزیع 10 هزار سبد مواد غذایی در ماه رمضان سال گذشته در
استان اشاره و تصریح کرد: امسال حدود 5 هزار سبد مواد غذایی بیشتر از
سال گذشته توزیع می کنیم، ضمن اینکه امسال توزیع بسته های
بهداشتی را نیز در دستور کار داریم که هزینه آن به صورت کامل از
سوی خیران و داوطلبان تامین می شود.
مقتدری ارزش تقریبی هر سبد مواد غذایی را 300 تا 350 هزار تومان
اعلام کرد و افزود: این سبدهای شامل برنج، روغن، رب، ماکارونی و
سویا می شود و اگر خیران نذری داشته باشند گوشت و مرغ هم در بسته
های غذایی اهدایی داریم.
وی با بیان اینکه جمعیت هلال احمر هرسال به کمک خیران و در قالب
طرح های مختلفی همچون طرح همای رحمت در ماه رمضان و یا
فرشتگان رحمت برای عید نوروز به اقشار نیازمند کمک می کند، گفت:
روش های مختلفی برای شناسایی نیازمندان داریم مثل معرفی از مراکز
مختلف و یا مراجعه حضوری نیازمندان که پس از مددکاری، مشمول
کمک های جمعیت هلال احمر در طول سال می شوند.