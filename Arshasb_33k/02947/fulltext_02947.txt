2947
ازدواج نیازمند نگاه عاقلانه است یا عاشقانه؟
دکتر مقصود فقیرپور در گفت وگو با ایسنا، با اشاره به نقش تفاوت های
فرهنگی در تعارضات زندگی زناشویی، اظهار کرد: بسیاری از
مشکلاتی که منجر به ایجاد تعارض در زندگی مشترک می شود، می تواند
به دلیل تفاوت های فرهنگی باشد، اما تفاوت های فرهنگی با هر درجه و
شدتی لزوما موجب ایجاد تعارض نمی شود.
وی با تاکید بر لزوم توجه به تفاوت های فرهنگی، افزود: اگر زوجین به
این تفاوت ها فکر کنند و زمینه های تفاوت ها را بشناسند و شدت و حدت
آنان را بدانند می توانند جلوی بسیاری از تعارضات را بگیرند و یا نحوه
حل مسئله را آسان کنند.
این متخصص روانشناسی، با اشاره به شکل گیری خرده فرهنگ ها و
گویش ها و قومیت ها و مهاجرت ها، تصریح کرد: دنیای امروز دنیای
ارتباطی و اطلاعاتی است و با افراد زیادی از سایر مناطق آشنا می شویم
لذا برخی از افراد بدون ارزیابی جوانب تفاوت های فرهنگی تصمیم به
ازدواج می گیرند. این در حالی است که بسیاری از اختلافات زوجین به
دلیل همین زیاد بودن تفاوت ها و نادیده گرفتن آنها در فرایند ازدواج
اتفاق می افتد.
فقیرپور، با بیان اینکه الگوهای عملی و رفتاری ما عمدتا از مبناهای
فرهنگی ناشی می شود، گفت: اگر این الگوها در بسیاری از موارد خیلی