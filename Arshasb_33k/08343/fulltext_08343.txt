8343
خریداری کرده تا مشکل آب ملک خود را حل کند. ان فرد تلاش می‌کند
ملکش را نفروشد، اما موفق نمی‌شود و هر جا می‌رود به وی می‌گویند
طبری از شما شکایت کرده است. نهایتا وی مجبور به فروش ملک
می‌شود و طبری با خریداری ملک پایینی نیز مشکل آب ملک قبلی را حل
می‌کند.
نماینده دادستان درباره ارتباط طبری با نیاز آذری بیان کرد: قبل از
سال 90، طبری یک میلیارد تومان به نیاز آذری داده است تا آقای نیاز
آذری کار کرده و سود آن را به آقای طبری دهد. زمانی که طبری تفهیم
اتهام شد اعلام کرد که یک ملک بابلسر را از نیاز آذری جهت تسویه حساب
برای آن یک میلیارد تومان گرفته است که در ابتدا منطقی به نظر می‌آمد،
اما بعد از آنکه حساب‌ها را بررسی کردیم متوجه شدیم نیاز آذری در 15
فقره ماهی 36 میلیون تومان به طبری داده است؛ لذا ملک بابلسر
موضوعیتی برای تسویه حساب ندارد.
در ادامه جلسه دادگاه هنرور دیگر متهم پرونده در جایگاه قرار گرفت.
قاضی خطاب به متهم گفت: جعل در دفترخانه شما بوده است، شما با کدام
اثر انگشت در ذیل اسنادتان استفاده می‌کنید؟
متهم پاسخ داد: عرف است که از انگشت سبابه استفاده کنیم.
قاضی خطاب به متهم گفت: چرا طبری به جای همسرش از اثر انگشت
کوچک استفاده کرده است؟