27123
چند شرکت داروسازی دیگر در اروپا، آمریکا و حتی چین نیز در مرحله
سوم تست واکسن‌های خود هستند که تعدادی از آنها نیز تاکنون
موفقیت آمیز بوده‌اند و احتمالا در آینده نزدیک خبرهای مثبتی نیز از
سوی آنها منتشر می‌شود. اگر تعداد شرکت‌های تولیدکننده واکسن
افزایش پیدا کند، آنگاه سرعت دسترسی به آن در سراسر جهان نیز بالا
خواهد رفت.
به گفته ریاحی، با توجه به موقعیت دشوار ایجاد شده تحت تاثیر کرونا،
احتمالا شرکت‌های داروسازی در این حوزه صرفا به منافع اقتصادی
فکر نمی‌کنند و همین امر این خوشبینی را به وجود آورده که با نهایی
شدن دستیابی به واکسن، با سرعت بیشتری ارسال صورت گیرد.
وی درباره چگونگی ورود این واکسن به ایران نیز توضیح داد: در
صورتی که تولید واکسن نهایی شود، قطعا ایران نیز برنامه ریزی خود
برای دستیابی به آن را آغاز خواهد کرد. البته همانطور که گفتم تعدادی
از کشورها روی این واکسن سرمایه گذاری کرده و تعدادی نیز از قبل
پیش خرید کرده‌اند اما این تصور که این واکسن در اختیار ایران قرار
نمی‌گیرد، قطعا غیر واقعی است و تمام تلاش‌ها از سوی دولت و بخش
خصوصی برای رسیدن به آن ادامه خواهد داشت.
عضو اتاق بازرگانی تهران، در پاسخ به این سوال که آیا گران بودن
واکسن می‌تواند برای ایران مشکل ساز شود نیز اظهار کرد: به هیچ