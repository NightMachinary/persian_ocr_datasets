7245
رفع محرومیت و عدالت اجتماعی تنظیم شود، اظهار کرد: در بررسی
بودجه استان تهران باید طرح‌ها و پروژه‌های زیرساختی؛ مانند آب،
برق، بهداشت و سلامت و حمل و نقل عمومی در اولویت قرار گرفته و به
مناطق کم برخوردار استان بیشتر از قبل توجه شود.
نماینده مردم تهران، ری، شمیرانات، اسلامشهر و پردیس در مجلس
اظهار داشت: مقرر شد مجمع نمایندگان استان تهران برای بررسی و
ارزیابی کلیات لایحه بودجه سال آینده جلسه‌ی ویژه‌ای در این
خصوص تشکیل دهند، همچنین برگزاری جلسه ای با حضور رئیس
کمیسیون برنامه بودجه برای بررسی بودجه استان ‌تهران از جمله
برنامه‌های آتی مجمع نمایندگان تهران است.
بررسی بودجه معاونت علمی و صندوق نوآوری در کمیسیون آموزش
احمدحسین فلاحی در گفت وگو با ایسنا، اظهار کرد: کمیسیون
آموزش امروز با حضور معاون علمی و فناوری رئیس جمهور به بررسی
بودجه این معاونت پرداخت که آقای ستاری گزارشی از عملکرد
معاونت علمی ارائه کرد.
وی افزود: همچنین بودجه صندوق نوآوری و شکوفایی نیز مورد
بررسی قرار گرفت. با توجه به اینکه باید 65 هزار شرکت دانش بنیان در
کشور وجود داشته باشد بر لزوم افزایش سرمایه این صندوق تاکید
شد.