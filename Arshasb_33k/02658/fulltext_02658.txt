2658
به گزارش ایسنا، به نقل از خبرگزاری اسپوتنیک،‌ در بیانیه دفتر
دادستانی ارمنستان ادعا شده است: براساس اطلاعات به دست آمده
درباره استفاده از مزدوران خارجی و به خدمت گرفتن آنها توسط
جمهوری آذربایجان از نخستین روزهای درگیری در قره‌باغ، ‌دفتر
دادستانی نظامی مرکزی ارمنستان یک پرونده کیفری را درباره
تروریسم بین‌المللی تنظیم کرده است.
براساس این بیانیه، جمهوری آذربایجان به بکارگیری مزدوران
خارجی برای ادامه اقدامات نظامی علیه قره‌باغ در منطقه هورادیز در
بحبوحه اعلام آتش‌بس متهم شده است.
دفتر دادستانی ارمنستان همچنین مدعی شد: اطلاعاتی در دست دارد
که این مزدوران در حملات شهر هادروت دخیل بودند که در نتیجه
آن، خانه‌ها سوزانده شدند، مردم غیرنظامی بی‌رحمانه به قتل رسیدند
و نیروهای دفاع از خود نیز کشته شدند.
در این بیانیه همچنین آمده است، همانطور که اقدامات حقوقی
بین‌المللی تبیین کرده است، در حال حاضر از کل ابزارهای همکاری و
کمک حقوقی مشترک با کشورهای دخیل برای حل کامل این وضعیت و
محاکمه مسئولان آن استفاده می‌شود.
درگیری‌ها در قره‌باغ 27 سپتامبر 2020 آغاز شد. جمهوری
آذربایجان و ارمنستان یکدیگر را آغازگر این نبرد می‌دانند. اخیرا و