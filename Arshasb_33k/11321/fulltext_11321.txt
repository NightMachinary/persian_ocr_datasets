11321
مشکل‌دارند درد و رنجشان کاهش پیدا کند و همچنین کمک‌هزینه
تهیه دارو به افراد دارای بیماری خاص پرداخت می‌شود.
وی تصریح کرد: یکی از اتفاقات خوبی که در حوزه درمان در استان
قزوین رخ‌داده، تأسیس مرکز جامع توان‌بخشی ساخت اندام
مصنوعی ویژه معلولان و جانبازان است، پیش‌ازاین افراد دارای
معلولیت به‌منظور تهیه اندام مصنوعی باید به استان‌های مجاور مراجعه
می‌کردند اما این مرکز از سال گذشته راه‌اندازی شده و با تعرفه دولتی به
این عزیزان خدمات‌رسانی می‌کند.
آصفی بیان کرد: کاروان سلامت هلال‌احمر نیز بخش دیگر
فعالیت‌های ما در حوزه سلامت است، این کاروان از پزشکان عضو
واکنش سریع درمان، پیراپزشکان، پرستاران و دندان‌پزشک‌ها
تشکیل‌شده است؛ کاروان سلامت در مناطق محروم به خدمات
رایگان شامل ویزیت، دارو و دندانپزشکی به مردم ارائه می‌دهند.
آموزش نوع برخورد با حوادث، تلفات را کاهش می‌دهد
وی عنوان کرد: در جمعیت هلال‌احمر، امداد و نجات نوک پیکان است و
تلاش می‌کنیم این موضوع در جامعه نهادینه شود که امداد و نجات یک
علم و تخصص است، اگر بتوانیم امداد و نجات را به‌صورت علمی و
دانشگاهی پیش ببریم می‌توانیم خدماتی باکیفیت‌تری ارائه بدهیم
که درنهایت موجب رضایت‌مندی شهروندان در حوادث می‌شود.