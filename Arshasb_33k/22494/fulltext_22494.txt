22494
خاستگاه او، امکان برآورده شدن‌شان را نداشته است. او هم دوست
داشته مثل طبقه متوسط جامعه از برخی تنعم‌های حداقلی و بلکه بیشتر از
آن برخوردار باشد. از آنجا که ساختارهای اجتماعی به او امکان
برآورده ساختن این نیازها به شیوه «مشروع» را نمی‌داده، او تلاش
کرده از شیوه‌های نامشروع(قاچاق) آن‌ها را برآورده سازد.
وی ادامه داد: این روایت هر چند تکراری است اما به میزانی مبتنی بر
واقعیت روی آوردن بسیاری قاچاقچیان به قاچاق مواد مخدر است.
در جامعه‌شناسی، نظریه کجروی «مرتون» به خوبی چنین روایتی را
تبیین می‌کند؛ مبتنی بر نظریه مرتون، جامعه ارزش‌هایی را به افراد
معرفی و وسایل و روش‌های مشروع نیل را نیز به آن‌ها اعلام می‌کند.
این جامعه‌شناس اضافه کرد: یکی از ارزش‌های اساسی در جوامع،
ثروت و برخورداری از رفاه است. وسیله و روش مشروع نیل به آن نیز
کار و استحصال ثروت از طرق مورد قبول جامعه است. زمانی که افراد
ارزش‌های اجتماعی را می‌پذیرند اما از نیل به وسایل بی‌نصیب
می‌مانند، تلاش می‌کنند برای رسیدن به ارزش‌های مورد قبول جامعه
از روش‌ها و وسایل جایگزینی استفاده کنند که مورد قبول جامعه
نیست و بدین ترتیب است که کجروی شکل می‌گیرد.
بخشی گفت: این روایت گرچه درست است اما نخ‌نما شده؛ یعنی مکررا
در بسیاری از فیلم‌ها و سریال‌های تلویزیونی تکرار شده است. انتظار