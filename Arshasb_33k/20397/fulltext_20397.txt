20397
امین و آزیتا هم جشن عروسی‌شان را طور دیگری برگزار کردند. آنها
مهمان‌های جشن عروسی‌ را عوض کردند و به‌ جای دعوت از فامیل و
آشنا و برگزاری جشن در تالار، عروس و داماد سراغ مهمان‌های
خاص‌شان رفتند. کسانی که مدت‌ها بود رنگ عروسی را ندیده‌ بودند
و پذیرایی و خوردن غذای جشن برای‌شان آرزو شده بود. این زوج
زاهدانی به حاشیه‌های شهر رفتند و مهمان خانه‌ها شدند. امین آریافر
می‌گوید: «مرداد پارسال عقد کردیم. با همسرم در یک مؤسسه خیریه در
زاهدان که به بچه‌های بی‌سرپرست رسیدگی می‌کنند، آشنا شدم. او
همیشه در کارهای خیر حضور داشت و بعد از آشنایی سعی کردم من هم
کنار او در این کارها حضور داشته باشم. قرار شد عید نوروز بعد از افتتاح
رستورانم جشن بگیریم. اما کرونا که از راه رسید، تصمیم گرفتیم جشن
را عقب بیندازیم بعد هم هر چه جلوتر رفتیم شرایط بهتر نشد. دوست
داشتم زندگی مشترک‌مان را زودتر شروع کنیم. از طرف دیگر همسرم
دختر سوم خانواده است و دو خواهر بزرگترش با جشن عروسی به خانه
بخت رفته‌اند و این تصمیم برایش کمی سخت بود. همه منتظر عروسی ما
بودند و در زاهدان هم خانواده‌ها به برگزاری جشن عروسی و حضور
همه فامیل در جشن اهمیت زیادی می‌دهند. به هر حال تصمیم گرفتم
مهمان‌های عروسی را عوض کنیم. با همسرم مشورت کردم و او هم قبول
کرد. همراه با یک مؤسسه خیریه غذایی را که قرار بود در جشن عروسی به