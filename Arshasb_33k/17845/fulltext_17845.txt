17845
اجتماعی ایران، رای مثبت داده و بررسی جزئیات این برنامه در دستور
کار قرار گرفت.
سرفه‌های کرونایی را بشناسید
سال‌هاست که پزشکان و متخصصان ویژگی‌های انواع مختلف سرفه
را گوش می‌دهند تا به تشخیص بیماری کمک ‌کنند. سرفه یک ابزار
تشخیصی ارزشمند است، اما چگونه می‌توان سرفه‌ معمولی را از
سرفه‌ای که نشان از کرونا دارد، تشخیص داد؟ سرفه‌های گاه‌به‌گاه
عادی هستند، اما سرفه‌هایی که هفته‌ها ادامه می‌یابد، مخاط خونی
ایجاد می‌کند، باعث ایجاد تغییر در رنگ خلط می‌شود یا با تب، سرگیجه
یا خستگی همراه است، ممکن است نشانه‌ای از یک بیماری باشد.
سؤالات پزشکان برای رسیدن به علت سرفه
اگر در مورد سرفه به پزشک مراجعه کنید، ممکن است این سؤالات از شما
پرسیده شود:
چه مدت سرفه شما ادامه داشته است؟ روزها، هفته‌ها، ماه‌ها؟
چه زمانی سرفه شدیدتر است؟ شب، صبح، به‌طور متناوب در طول
روز؟
سرفه‌ شما چه صدایی دارد؟ خشک، مرطوب، بلند، نرم؟
آیا سرفه مشکلاتی مانند استفراغ، سرگیجه، بی‌خوابی یا چیز دیگری
ایجاد می‌کند؟