28543
همانطور که در طول این فصل شاهد بودیم، در اکثر بازی ها کادر فنی تیم
به ناچار بعضی از بازیکنان را در پست های غیر تخصصی خود مورد
استفاده قرار می داد و اگر استعداد و توانایی این بازیکنان نبود، هرگز
موفقیتی نصیب تراکتور نمی شد.
زنوزی به خوبی می‌داند برای اینکه تراکتور در آسیا حرفی برای گفتن
داشته باشد، باید به دور از احساسات و هیجانات بازیکنانی را به خدمت
بگیرد که به تیم کمک کنند و اینطور نباشد که صرفا بازیکنان نامدار
جذب تیم شوند ولی نتوانند تفکرات کادر فنی را پیاده کنند.
باید قبول کنیم که تراکتور در حال حاضر بازیکن تمام کننده ای در
حد و اندازه بازیکنان فصول قبل مانند ادینیهو ندارد و زنوزی باید
فکری به حال مشکل گلزنی تیمش باشد.
البته نباید فراموش شود اگر تکلیف سرمربی تیم مشخص شود و براساس
برنامه، تاکتیک و تفکرات مربی جدید بازیکنان جدید به خدمت
گرفته شود، بهتر از آن است که بمب های زنوزی در میانه فصل یکی پس از
دیگری خنثی شده و سرمربی هم از کمبود بازیکن در پست های
تخصصی ناله کند
ناگفته نماند که احسان حاجی صفی نیز که بدون تردید شاه ماهی نقل و
انتقالات این فصل خواهد بود، فعلا تصمیمی برای ترک تیم و رفتن به لیگ
های اروپایی نگرفته و باید دید که آیا درخواست هواداران و همچنین