24709
به گزارش ایسنا،فرنوش نوبخت با اعلام این خبر گفت: در جلسه هم
اندیشی که مابین شرکت بهره برداری متروی تهران، شهرداری منطقه
12 و اتحادیه صنف فرش برگزار شد مقرر گردید گذرگاه فرهنگی
ایستگاه متروی خیام به موزه فرش تبدیل شود. وی هدف از اجرای این
طرح را پاسداشت میراث فرهنگی بیان کرد و افزود: جهانیان از گذشته
های دور مردم ایران زمین را با فرش و هنر قالی بافی که در آمیخته با
خلاقیت و تلاش است و مظهر تجلی فرهنگ مردم این خاک است و در طول
تاریخ چون نشانی بر تارک فرهنگ و هنر ایران خودنمایی می کرده می
شناسند. نوبخت تصریح کرد: چند سالی است که این هنر دیرینه و
فروش آن رونق سابق خود را از دست داده و نیازمند به باز معرفی این هنر
ملی است. وی خاطرنشان کرد: گذرگاه های فرهنگی مترو بستر مناسبی
برای احیا و معرفی بخش مهمی از میراث فرهنگی است.
بر اساس مدیریت ارتباطات و امور بین الملل شرکت بهره برداری
متروی تهران و حومه، در این نشست که با حضور نوبخت مدیرعامل
شرکت بهره برداری متروی تهران و حومه، حق شناس رئیس
کیمسیون فرهنگی شورای اسلامی شهر تهران،محمد علی سعادتی
شهردار منطقه 12، سید مجتبی تقوی نژاد معاون امور فرهنگی و
اجتماعی شرکت بهره برداری متروی تهران و سید مجتبی عراقچی
رئیس هیات مدیره اتحادیه فروشندگان فرش دستباف برگزار شد،