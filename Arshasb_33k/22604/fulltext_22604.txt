22604
مجلس یازدهم اعتماد مردم را جلب نکند با مشکل روبه‌رو می‌شویم
سیدجواد رضویان‌راد در گفت‌وگو با ایسنا اظهار کرد: قبل از
انتخابات مجلس یازدهم بین اصولگرایان توافقی مبنی بر اینکه کل
کار مجلس یازدهم و حتی انتخابات ریاست جمهوری را ائتلاف
جامع اصولگرایان مدیریت کند، صورت گرفت، بعضی از احزاب و
افرادی که خواسته های خود را در این ائتلاف برآورده نشده
می‌دیدند، علاقه ای به تحقق این توافق نداشتند، زیرا در این صورت
صد در صد خواسته‌های به حق یا غیر حق آنان برآورده نمی‌شد.
وی گفت: پس از اظهار نظرهای ضد و نقیض که قبل از آغاز به کار مجلس
یازدهم توسط برخی شخصیت‌ها صورت می‌گرفت، خوشبختانه
هیچ کدام از این اتفاقاتی که منجر به برهم خوردن توافقات صورت
گرفته در ائتلاف شوند تحقق پیدا نکرد، در حال حاضر چنانچه
نمایندگان، اتحاد و انسجام به وجود آمده را حفظ کنند که بنا هم هست
حفظ کنند، مسلما این آرامش به وجود آمده در مجلس ، حداقل تا پایان
انتخابات ریاست جمهوری ، بر مجلس حاکم خواهد بود .
تعامل مجلس یازدهم با دولت از مجلس قبل بهتر خواهد بود
عضو شورای مرکزی جبهه پیروان خط امام(ره) و رهبری با اشاره به این
که انتظار قاطع جامعه اصولگرایان از مجلس یازدهم که نام مدیریت
جهادی را بر خود نهاده و خود را منتسب به تبعیت مقام معظم رهبری