24776
مکتب عشق به ناموس و وطن را نشان داد و اجازه نداد دست بیگانه به دامان
ناموس اسلام و شیعه برسد و دست متجاوزان را قطع کرد. سردار معروفی
با بیان اینکه حاج قاسم در این مکتب خط‌کشی جناحی نداشت و برای
دفاع از اسلام چپ و راست نمی‌شناخت افزود: حاج قاسم دنبال
مچ‌گیری نبود بلکه دستگیری از مردم را دنبال می‌کرد و هر جا مردم به
کمک وی نیاز داشتند به یاری آن‌ها می‌شتافت. کرمان سرچشمه مکتب
حاج قاسم است و رسانه استان کرمان باید به زیبایی مکتب شهید
سلیمانی را در نظامات مختلف تبیین کنند. هیچ جای دنیا سراغ نداریم
که یک انسان در مقابل کفر قرار بگیرد و فرماندهی کند، اما عارف به تمام
معنا شود و معادلات نظامی دنیا را به هم بریزد. فرمانده سپاه ثارالله استان
کرمان با بیان اینکه حاج قاسم نگاه جامع‌الاطراف داشت و به عده
خاصی محدود نبود ادامه داد: مکتب حاج قاسم نسخه شفابخش بشریت
است و جلوی تفرقه را می‌گیرد. او به ولایت عشق می‌ورزید و در تمام
کارها محوریت را ولایت می‌دانست. حاج قاسم با خدای خویش
عشق‌بازی می‌کرد و انسان اگر پاکیزه و با گناه بیگانه شد می‌شود سلمان
فارسی، مالک اشتر و حاج قاسم سلیمانی عزیز که عرب و فارس به او ارادت
دارند. سردار معروفی افزود: پاکیزگی حاج قاسم بود که باعث شد
میلیون‌ها نفر با پوشش متفاوت و با سلیقه‌های مختلف جناحی در تشییع
جنازه او حضور یافته، ضجه می‌زدند و گریه می‌کردند. خانواده حاج