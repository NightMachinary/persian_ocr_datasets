14511
به گزارش ایسنا، به نقل از سایت روزنامه ارم‌نیوز، هشام العجبونی،
رئیس فراکسیون دموکراسی در پارلمان تونس گفت: آنچه در تونس
رخ می‌دهد به میزان بی‌سابقه‌ای از بازی کردن با منافع کشور و عرصه
پارلمان و سیاست رسیده است.
او افزود: راشد الغنوشی، رئیس پارلمان تونس مسئولیت بزرگی
درباره اداره پارلمان دارد. مدیریت وی فاجعه‌بار است. وی از طریق
رئیس دفتر و مشاورانش نظام داخلی را به روشی مفتضحانه نقض
می‌کند.
از سوی دیگر حسونه الناصفی، رئیس فراکسیون اصلاح ملی در
پارلمان تونس به شدت از اتفاقات و آشوبی که جمعه در پارلمان رخ
داده بود، انتقاد کرد. جمعه سیف الدین مخلوف، رئیس ائتلاف الکرامه
تلاش می‌کرد تا شخص ناآشنایی را که ممنوع السفر بود، وارد پارلمان
کند.
الناصفی گفت: تجاوزات خطرناک در پارلمان به اندازه مداخله در امور
امنیتی و تجاوز آشکار به پارلمان و امنیت آن و نمایندگان بود که با
حمایت رسمی ریاست پارلمان انجام شد. آنچه رخ داد نشان می‌دهد
خطر به نهایت خود رسیده است و هیچ کسی از آن مستثنی نمی‌شود.
همچنین عبیر موسی، رئیس فراکسیون حزب آزاد قانون اساسی
تونس از وزرای کشور، دادگستری و ریاست‌جمهوری خواست