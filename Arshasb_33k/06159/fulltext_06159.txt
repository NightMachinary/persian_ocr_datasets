6159
بابایی: سازمان نظام پزشکی وارد بازی‌های معاندان خارجی نشود
به گزارش ایسنا، علی بابایی در جلسه علنی صبح امروز (سه‌شنبه) مجلس
شورای اسلامی در تذکری به هیات سازمان نظام پزشکی اظهار کرد: به
بهانه واکسن وارد بازی‌های کدخدا معابی برخی از وادادگان سیاسی
و معاندان خارجی نشوید.
وی ادامه داد: این سازمان به داشته‌های تخصصی و علمی دانشمندان
کشور و نه به داشته‌های کشورهای استعماری، اعتماد کند.
بر اساس این گزارش، چند روز پیش سه رکن سازمان نظام پزشکی به
همراه رییس مجمع انجمن‌های علمی کشور در نامه‌ای به ریاست
جمهوری خواستار به کارگیری تمامی مساعی دولت برای تهیه
واکسن مطمئن و مورد تایید مراجع علمی از طرق مختلف و با استفاده از
همه ظرفیت‌های بخش دولتی و خصوصی شدند.
بابایی صالح: مردم در خانه بمانند/تصمیم اساسی برای تهیه امکانات
مراقبتی گرفته شود
به گزارش ایسنا، روح الله بابایی صالح در جلسه علنی امروز سه شنبه و در
جریان بررسی وضعیت کرونا در کشور گفت: انتقادم به هیات رئیسه آن
است که چرا مسئولان قبل از شنیدن نظرات نمایندگان، جلسه را ترک
کردند. آنها حرف‌هایشان را زدند و رفتند. پس ما برای خودمان
صحبت می‌کنیم؟.