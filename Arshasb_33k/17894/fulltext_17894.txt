17894
حسین محمودی‌فر افزود: بر اساس واقعیات عینی ساوه در حوزه
فرهنگی و هنری دارای کاستی‌ها و عدم توازن با سطح توقعات عمومی
است و از سوی دیگر زیرساخت‌های فرهنگی و همچنین امکانات
سخت‌افزاری و نرم‌افزاری با نیازهای فعلی شهرستان رشد نداشته است
و نیاز به بازنگری و توجه ویژه‌ای دارد.
وی با اشاره به اینکه از دیرباز نگاه مناسبی به حوزه فرهنگ صورت
نگرفته است، اظهار کرد: متاسفانه شیوع ویروس کرونا کلیه
برنامه‌های فرهنگی و هنری را تحت الشعاع خود قرار داده است. کمبود
اعتبارات فرهنگی مانع ارتقای شاخص‌ها در این حوزه بویژه در
مناطق کمتر برخوردار شده است.
وی گفت: اگر نگاه جدی به حوزه فرهنگ و هنر صورت گیرد می‌توان با
اجرای فعالیت‌های گوناگون آسیب‌هایی را که متوجه شهرستان
مهاجر پذیر و برخوردار از نقاط حاشیه نشین متعددی است را با توان
حداکثری هنرمندان و اصحاب فرهنگ و هنر کاهش داد.
رئیس ارشاد ساوه همچنین خواستار توزیع متوازن اعتبارات بر
اساس شاخص‌های فرهنگی و هنری هر شهرستان شد و افزود: متاسفانه
توزیع اعتبارات بر اساس شاخص ها و میزان جمعیت نیست و اگر به
صورت متوازن توزیع شود بسیاری از زیرساخت‌های فرهنگی
مخصوصا مجتمع فرهنگی هنری شهر غرق آباد تکمیل خواهد شد.