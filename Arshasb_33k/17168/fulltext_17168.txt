17168
این پست صورت گرفت. وی تصریح کرد: پس از پایان مرحله ثبت نام
13 نفر برای کاندیداتوری در مجمع انتخاباتی هیات اعلام آمادگی
کردند که در مرحله پایانی بررسی صلاحیت ها شش نفر تائید نهایی
شدند. دبیر هیات فوتبال استان در ادامه با اعلام اینکه فدراسیون زمان
برگزاری مجمع انتخاباتی را به استان اعلام کرده، افزود: زمان
مشخص شده از سوی فدراسیون برای برگزاری مجمع در روز دوم دی
ماه امسال است. وی خاطرنشان کرد: البته در نامه فدارسیون قید شده که
برگزاری مجمع منوط به موافقت استانداری و ستاد استانی مقابله با
بیماری کرونا خواهد بود. صفری در ادامه با تاکید براینکه هیات
فوتبال استان آمادگی کامل برای برگزاری مجمع را دارد، عنوان
کرد: از امروز(20 آذر) پیگیری خود را با تنظیم نامه ای مکتوب به
استانداری و ستاد مقابله با کرونا برای برگزاری مجمع آغاز خواهیم
کرد. وی متذکر شد: هیچ مشکلی برای برگزاری مجمع انتخاباتی
نداریم و درصورت موافقت استانداری و ستاد استانی مقابله با کرونا،
مجمع انتخاباتی در موعد مقرر برگزار خواهد شد. محمدمهدی
قربانی، علی محبی زنگنه، پرویز نیکروش، مرتضی کلهر، فریبرز
رحیمی و حسین بیگلری شش کاندیدایی هستند که برای تصاحب
کرسی ریاست هیات فوتبال استان کرمانشاه باهم به رقابت
می‌پردازند.