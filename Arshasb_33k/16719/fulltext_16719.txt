16719
اداره می‌کنند تا مشخص شود دلیل ناکامی‌ها چیست و بودجه‌های
میلیاردی در کجا و به چه شکل هزینه می‌شود. این‌ها نماینده‌های ملت
هستند و باید به جای تک‌تک مردم ورزش را زیر ذره‌بین قرار دهند و مو را
از ماست بیرون بکشند و کمکی باشند برای رشد و شکوفایی و گام
برداشن ورزش در مسیر موفقیت و به همان اندازه هم باید مطالبه‌گر باشند
برابر مفسدان ورزشی. اما اظهار نظر این روزهای برخی نماینده‌های
مجلس، آن هم در رأس کمیسیون ورزش و کمیته فوتبال مجلس، نه زیر
ذره‌بین بردن ورزش برای قدم برداشتن در مسیر موفقیت که بیشتر شبیه به
کری‌خوانی هواداری است برای یار جمع کردن!
نماینده‌هایی که طی روزهای اخیر کوچک‌ترین اشاره یا اعتراضی به
نحوه پرداخت پاداش‌های قهرمانان و مدال‌آوران جهانی و آسیایی
در سال 97 نکردند و گله قهرمانان در خصوص دریافت 2 میلیون تومان
به ازای هر سکه توجه‌شان را جلب نکرد و عکس‌العملی به این داستان
تأسف‌بار نداشتند، امروز با اعتراض به این که چرا پاداش
پرسپولیسی‌ها پرداخت نشده است این شائبه را به وجود آورده‌اند که نه
از سر دغدغه در خصوص شرایط سرخابی‌های پایتخت که برای داشتن
حمایت طرفداران این دو تیم است که به شکلی خاص به مسئله
پرسپولیس و استقلال می‌پردازند؛ آن هم نه از این باب که این دو باشگاه
بدهی‌های هنگفت زیادی را روی دست فوتبال گذاشته و آبروی