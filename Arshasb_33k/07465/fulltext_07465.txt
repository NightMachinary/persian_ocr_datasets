7465
فرهنگی و اجتماعی هم موقوفاتی به ثبت رسیده است. ضمن اینکه در
سرفصل نیات موقوفات هفت عنوان شامل نیات مذهبی، خیریه،
مساجد، مدارس علوم دینی و بقاع متبرکه به چشم می‌خورد که در
سنوات گذشته اجرای نیت شده است.
فعالیت اوقاف در دوران شیوع کرونا
مدیرکل اوقاف و امور خیریه خراسان رضوی اظهار کرد: از ابتدای
شیوع ویروس کرونا تاکنون تعداد 74 هزار 830 بسته غذایی به
ارزش هر بسته 200 تا 250 هزار تومان که در مجموع قیمت آن به 168
میلیارد 300 میلیون ریال می‌رسد، بین نیازمندان و گروه‌های هدف
از طریق مساجد و مراکز افق بقاع متبرکه توزیع شد. در دهه وقف نیز 14
هزار بسته دیگر بین گروهای هدف به تفکیک 7000 بسته در حاشیه مشهد
و 7000 بسته بین نیازمندان سایر شهرستان‌ها توزیع خواهد شد.
وی اظهار کرد: همچنین تهیه و توزیع 950 هزار پرس غذای گرم از
محل موقوفات، نذورات و کمک‌های خیرین طی ایام شیوع کرونا
صورت گرفته است.
احمدزاده راه‌اندازی کارگاه تولید ماسک در بقاع متبرکه را از دیگر
اقدامات این اداره در ایام شیوع کرونا عنوان کرد و افزود: تهیه
بسته‌های بهداشتی نیز برای افراد کم برخوردار در این ایام با کمک
خیرین صورت گرفت.