28266
فرماندار ماه‌نشان نیز در ادامه این جلسه اظهار کرد: این شهرستان یکی از
قطب‌های معدنی استان زنجان است که از نظر میزان تولید، اهمیت و
ارزش و تاثیر در رشد و توسعه استان مقام اول و از نظر میزان ذخیره در رتبه
سوم استان قرار دارد.
مجتبی نوری بیان کرد: با راه‌اندازی گردشگری معدنی، برنامه‌های
خوبی برای اسکان و تغذیه گردشگران فراهم ‌می‌شود تا گردشگران در
کنار مسیرهای دیگر، مسیر زنجان را برای بازدید انتخاب کنند، بر
همین اساس این موضوع مورد استقبال بسیار مسئولان استان واقع
شد.
وی یادآور شد: یکی از مهم‌ترین توانمندی‌های این شهرستان،
فعالیت‌های معدنی است که غنی‌ترین معدن سرب و روی خاورمیانه و
تنها معدن طلای فعال استان زنجان را در خود جای داده است.
این مسئول عنوان کرد: ماه‌نشان با معادن سرب و روی شناخته شده و با
جاذبه‌های تاریخی و طبیعی که دارد، به عنوان یکی از کریدورهای
گردشگری شمال‌غرب کشور و استان زنجان شناخته می‌شود، به
همین خاطر از همه سرمایه‌گذاران و فعالان بخش معدن و صنایع معدنی
دعوت به عمل می‌آید با حضور فعال خود در این شهرستان و انجام
اکتشافات معدنی و نیز راه‌اندازی واحدهای تولیدی فرآوری مواد
معدنی در رشد و توسعه این منطقه مستعد و آینده‌دار سهیم باشند.