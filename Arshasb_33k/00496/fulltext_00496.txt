496
سال در این حوزه فعالیت می‌کند به «دنیای اقتصاد» می‌گوید: «کرونا
که آمد کاروکاسبی ما کساد شد. اسفندماه و فروردین که کلا تعطیل
بودیم و از اردیبهشت ماه که مردم به شرایط عادت کردند کم‌کم فروش
ما هم شروع شد ولی بسیار کم. مردم نکات بهداشتی را رعایت می‌کنند و
نمی‌توان از این بابت ناراحت بود. اتفاقی است که افتاده و نه فقط روی
صنف ما بلکه روی همه صنوف تاثیر گذاشته است.»
به گفته نیکوصفت با وجود افزایش قیمت مواد اولیه «تا همین یک ماه
پیش به قیمت پارسال می‌فروختیم. شاید بعضی‌ها بدون مجوز نرخ را
بالا برده باشند اما ما این کار را نکردیم. اتحادیه هم به همه نامه زد که باید به
قیمت سال گذشته بفروشیم تا وقتی‌ که نرخ‌نامه جدید آمد.»
او می‌گوید که در نرخ‌نامه جدید قیمت‌ها به‌ طور متوسط 20 درصد
افزایش داشته است. نیکوصفت درباره شرایط تهیه مواد اولیه
می‌گوید: «مشکلی در تهیه مواد اولیه نداریم و کمبودی هم در بازار
نیست اما امان از قیمت‌ها. بیشترین فروش ما مربوط به آش شله است. در این
آش انواع حبوبات و گوشت استفاده می‌شود و قیمت این اقلام آن قدر
بالا رفته که برای خود ما هم تعجب‌آور است. نخودی که کیلویی 8
هزارتومان می‌خریدیم رسیده به 20 هزار تومان. قیمت گوشت هم که
همه می‌دانند در چه وضعی است. نکته قابل توجه اینجاست که اقلامی
مثل گوجه و پیاز هم خیلی گران شده است. چرا من باید پیاز را کیلویی 5