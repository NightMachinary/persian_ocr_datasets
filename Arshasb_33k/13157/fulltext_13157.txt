13157
حماس: فتنه انگیزی فرقه‌ای در لبنان به نفع اسرائیل و آمریکاست
به گزارش ایسنا، به نقل از سایت شبکه المیادین، صالح العاروری،
معاون رئیس دفتر سیاسی جنبش حماس خاطرنشان کرد: ما به خوبی
می‌دانیم چه کسانی پشت فتنه‌انگیزی‌های فرقه‌ای هستند و تلاش
دارند آن را در لبنان شعله‌ور کنند، تمامی فتنه‌ها و جنگ‌های داخلی به
نفع اسرائیل است و تل‌آویو این فتنه‌ها را از طریق هم‌پیمانان خود
تحریک کرده و گسترش می‌دهد.
وی همچنین تصریح کرد: عائشه، همسر پیامبر اکرم (ص) نیاز به کسی
ندارد که از وی دفاع کند، آیت‌الله سید علی خامنه‌ای، رهبر جمهوری
اسلامی ایران، فتوای دینی صادر کرده بودند که طبق آن توهین به
همسران پیامبر اکرم (ص) و یاران ایشان حرام است، بنابراین در ایران
هیچ شخصیت دینی نمی‌توان یافت که به صحابه و یاران پیامبر (ص)
دشنام دهد و ناسزا بگوید.
العاروری گفت: کل مکتب ولایت فقیه و هر عالم و اندیشمند شیعی با این
اقدام مخالف است و آن را محکوم می‌کند و این عملکردی نیست که
برادران شیعی آن را تایید و بر آن تکیه کنند.
وی تاکید کرد: تامین امنیت و صلح امت، تضمین آینده ملت‌ها،
فلسطین و قدس است و شعله‌ور شدن فتنه آینده امت را خراب و اشغالگری
رژیم صهیونیستی را تثبیت و تحکیم می‌کند. نباید این امت با فتنه‌هایی