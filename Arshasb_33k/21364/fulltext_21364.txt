21364
در اوج رها کرد و رفت.»
فواید حمایت از بورس به ضررهای آن می‌چربد!
وحید شقاقی در گفت‌وگو با ایسنا درباره تزریق منابع صندوق توسعه
ملی به بازار سرمایه، گفت: بورس مانند سایر بازارها نیست بلکه
صحبت‌ها و اتفاق‌ها بر شاخص‌ و وضعیت بازار تاثیر می‌گذارد و ضرر و
زیان را نصیب مردم می‌کند زیرا، پیش از این بدین گونه زندگی مردم
درگیر بورس نشده بود. با توجه به اختلافاتی که نسبت به مصوبات اخیر
شورای عالی بورس وارد شد، باید بدانید که از هر سه قوه در این شورا
نمایندگانی حضور دارند و پیش از علنی شدن مصوبات باید نظرات
خود را در میان بگذارند و حل کنند تا اختلاف نظرات بر بازار تاثیر منفی
نگذارد.
ذات بورس نوسان است نه ریزش
وی با بیان اینکه اکنون دو ماه است که بازار سرمایه معادل 50 تا 60 درصد
دچار ریزش و کاهش قیمت شده است که این اصلاح نیست، افزود:
اصلاح افت اندک رفت و برگشتی است و ذات بورس اصلاح و نوسان
است نه ریزش. در شرایط فعلی، عمده سهامداران خرد حداقل 30 تا 40
درصد سرمایه خود را از دست داده‌اند. اگر بازار حمایت نشود اثرات
منفی خود را بر سایر بازارها می‌گذارد و اگر نقدینگی در بازار اولیه
بورس جذب شود، نقدینگی به بهترین نحو مدیریت می‌شود اما در