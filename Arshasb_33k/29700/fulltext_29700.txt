29700
جمهوری اسلامی ایران با وجود پذیرش بیشترین میزان بازرسی در
تاریخ فعالیت آژانس از تاسیسات خود و همچنین بالاترین سطح
همکاری داوطلبانه فرا پادمانی و فراپروتکلی با این نهاد، هیچ‌گاه از
حقوق قانونی ناشی از اجرای این تعهدات و همکاری با آژانس
برخوردار نشده و همواره شاهد سنگ اندازی‌ها و محدودیت‌ها
برای دستیابی به حقوق قانونی خود بوده است.
از سوی دیگر؛ علاوه بر تضییع آشکار حقوق قانونی ایران، دشمنان
کشور پا را از اعمال محدودیت‌های شدید آژانس در فعالیت‌های
هسته‌ای فراتر گذاشته و با ترور دانشمندان و خراب‌کاری در
تاسیسات هسته‌ای (مانند استاکس نت و مورد اخیر نطنز) تلاش
کرده‌اند روند توسعه فعالیت‌های هسته‌ای صلح‌آمیز ایران را متوقف
کنند.
سوال مهمی که باید آژانس بین المللی انرژی اتمی در خصوص
مناسبات خود با ایران به آن پاسخ بدهد این است که چرا تاکنون
نتوانسته یا نخواسته به بدیهی‌ترین وظایف قانونی، حرفه‌ای و
اخلاقی خود در جهت حفظ محرمانه‌گی اطلاعات هسته‌ای ایران و یا
بهره‌گیری از نفوذ خود برای جلوگیری از انجام اقدامات مخرب و
مجازات عاملان آن استفاده کند؟
بسیار روشن است که همکاری ایران و آژانس حقوق متقابلی را متوجه