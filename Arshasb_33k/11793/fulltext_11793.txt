11793
تکلیف شهریه مهدهای‌کودک در ایام کرونایی چه می‌شود؟
معصومه محمدی در گفت‌وگو با ایسنا در خصوص نحوه پرداخت
شهریه مهدهای‌کودک‌ پس از تعطیلی و دوران قرنطینه خانگی ناشی از
کرونا ویروس، اظهار کرد: معمولا شهریه مهدهای‌کودک به صورت
ماهانه پرداخت می‌شود اما مهدهایی که به صورت فصلی شهریه را
دریافت کرده‌اند موظف هستند طبق دستورالعمل‌هایی که طراحی
شده شهریه را به خانواده‌ها عودت دهند.
سرپرست اداره کل بهزیستی چهارمحال و بختیاری ادامه داد: با شرایط
فعلی اگر کودکی حتی یک روز در ماه از خدمات مهدهای‌کودک
استفاده کرده‌است والدین‌ ملزم به پرداخت شهریه هستند.
وی بیان کرد: مهدهای‌کودک اگر شهریه ماه‌های فروردین و
اردیبهشت را از طریق چک و یا ضمانتی از والدین دریافت کرده‌اند
ملزم به عودت آن‌ها به والدین کودک خواهند بود.
محمدی عنوان کرد: والدین در صورت مشاهده هرگونه تخلفی در
این خصوص می‌توانند آن را با بهزیستی شهرستان‌ها و یا با اداره کل
بهزیستی چهارمحال و بختیاری به شماره 32323222 در میان
بگذارند. وی در ادامه یادآور شد: برخی از مهدهای‌کودک استان در
این ایام فعالیت خود را در فضای مجازی با هماهنگی و همکاری والدین
کودکان ادامه می‌دهند.