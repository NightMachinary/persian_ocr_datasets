13778
خواستار تخصیص آب به کهگیلویه و بویراحمد در حوزه آبریز کارون
بزرگ هستیم
مهدی روشنفکر روز سه شنبه 23 دی ماه در نشست با برخی مسئولان
کشوری حداقل نیاز آبی مردم استان از این حوضه را 810 میلیون متر
مکعب با احتساب نیازهای زیست محیطی و پایداری جریان رودخانه
دانست و افزود: تکمیل عملیات اجرایی باقیمانده سد تنگ سرخ و
تامین اعتبار مورد نیاز به میزان 450 میلیارد تومان ضروری است. وی
تصریج کرد: انتظار می‌رود مسئولان و متولیان امر نسبت به تامین
اعتبار 500 میلیارد تومان برای سامانه انتقال و تصفیه خانه شهر یاسوج
چاره اندیشی کنند تا مردم این دیار از دولت در ماه‌های پایانی یک
خاطره خوش به یادگار داشته باشند. نماینده مردم شهرستان‌های
بویراحمد، دنا و مارگون در مجلس شورای اسلامی خواستار
همکاری، همراهی و اقدام وزارت نیرو و سازمان برنامه و بودجه در
زمینه اخذ مجوز ماده 23 سد سقاوه مارگون شد و اظهار کرد: پیگیر
اختصاص اعتبار لازم برای طرح‌های در دست مطالعه بخش آب از محل
ردیف‌های متفرقه در لایحه بودجه هستیم که امیدوارم منتج به نتیجه
شود. سعید محمد فرمانده قرارگاه سازندگی خاتم انبیا نیز در این نشست
تاکید کرد: قرارگاه در پروژه سد تنگ سرخ نزدیک به 40 میلیارد تومان
مطالبات دارد که قول می‌دهیم اجازه تعطیلی کارگاه را ندهیم و