18890
این مقام مسئول اضافه کرد: زندانبانی بنا به ماهیتی که دارد از مشاغل
ویژه به‌شمار رفته لذا حضور در این کار علاوه بر مباحث تخصصی علاقه
و پشتکار فراوانی را طلب می‌کند.
عضو شورای قضایی استان افزود: تعهد و مسئولیت‌پذیری از دیگر
ویژگی‌های یک زندانبان است چرا که زندانی در نظام اسلامی تنها
به‌عنوان یک محبوس به آن نگریسته نمی‌شود بلکه علاوه بر تحمل
مجازات حبس برای او برنامه‌های اصلاحی و تربیتی در نظر گرفته که یک
زندانبان باید از توانایی لازم برای دستیابی به این مهم آمادگی و
توانایی لازم را داشته باشد.
مدیرکل زندان‌های لرستان خاطرنشان کرد: با وجود اینکه
مسئولیت‌پذیری و روحیه خدمتگذاری در همه مشاغل، سازمان‌ها و
مؤسسات دولتی و غیر دولتی از مهمترین اولویت‌ها به‌شمار می‌روند
اما این واژگان در نظام زندانبانی ما دارای محتوا و مفاهیم بسیار عمیق و
کاربردی هستند که همین موضوع تمایز کار زندانبانی از دیگر
مشاغل را به وضوح نشان می‌دهد.
کشوری عنوان کرد: احترام به زندانی و حفظ کرامت او و خانواده‌اش
از اساسی‌ترین اولویت‌های ما محسوب شده و عمل به
دستورالعمل‌های این حوزه بسیار ضروری است.