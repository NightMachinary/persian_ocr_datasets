5354
انتقال 13 محکوم ایرانی از کویت به ایران
به گزارش ایسنا به نقل از روابط عمومی وزارت دادگستری، محمود
عباسی معاون حقوق بشر و امور بین الملل وزیر دادگستری گفت: 13 تن از
محکومان ایرانی و 4 نفر از محکومانی که اخیرا در زندان های کویت
مورد عفو قرار گرفته اند در فرودگاه کویت تحویل نماینده وزارت
دادگستری و اینترپل کشورمان شدند و از طریق یک فروند هواپیما به
کشور وارد و در فرودگاه اصفهان تحویل مقامات قضایی و انتظامی
شدند.
عباسی اتهام اکثر این افراد را قاچاق مواد مخدر و ورود غیرمجاز به
کویت عنوان کرد و گفت متاسفانه علیرغم اطلاع رسانی های قبلی و
تاکید بر جرم بودن ورود غیرمجاز به دیگر کشورها و سنگینی مجازات
قاچاق مواد مخدر بازهم افراد بدون توجه به آثار و پیامدهای این
اعمال و رفتارها دست به اقدامات غیر قانونی می زنند و با نقض قوانین و
مقررات دیگر کشورها هم برای خود و خانواده هایشان مشکل می
تراشند و هم با حیثیت کشور بازی می کنند و هزینه های سنگینی بر کشور
وارد می کنند. وی افزود: البته این افراد علیرغم انتقال باید باقیمانده
محکومیت خود را در زندان های کشور بگذرانند، لیکن به کسانی که
به دیگر کشورها سفر می کنند هشدار می دهیم در صورت نقض قوانین و
مقررات دیگر کشورها خصوصا قاچاق مواد مخدر مجازات سخت و