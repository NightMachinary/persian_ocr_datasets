31609
ثمربخش. برگزاری جلسات مکرر، تصویب قوانین ریز و درشت و
اجرای طرح‌های ضربتی هم راه به جایی نبرده است. انگار هیچ قدرتی
توان مقابله با کار کودکان را ندارد. حتی ویروس کرونا هم که در بیشتر
کشورهای جهان توانسته مردم را خانه‌نشین کند و بسیاری را به
قرنطینه‌های خانگی بفرستد، در مقابل کار کودکان، ضربه فنی شده و
راه به جایی نبرده است. از همان روزهایی که مسئولان بهداشتی کشور
از افزایش تعداد مبتلایان به کرونا خبر دادند و بسیاری از کسب و کارها
برای مقابله با اپیدمی بیماری تعطیل شدند، بسیاری از نان‌آوران
کوچک در قانون قرنطینه قرار نگرفتند و در خیابان‌ها و کارگاه‌های
زیرزمینی باقی ماندند. هرچند تعداد کودکان باقی مانده در
خیابان‌ها به مدد کمک مراکز خیریه مردم‌نهاد کم شد اما همچنان هر
روزه در چهارراه‌ها و معابر با آنها مواجه می‌شویم.
میلاد یکی از همین کودکان کار است. از وقتی پدرش آنها را ترک کرد،
مادر با پاک کردن سبزی و کار در خانه مردم هزینه زندگی‌شان را تأمین
می‌کرد اما افزایش مبتلایان به کرونا و شروع قرنطینه مادر را
خانه‌نشین کرد. میلاد می‌گوید: «دیگر کسی سبزی آماده نمی‌خرد و
کسی هم برای نظافت منزل کارگر خبر نمی‌کند. به‌ همین دلیل بر خلاف
میل مادر و با ترس از مبتلا شدن راهی خیابان شدم تا با دستفروشی شکم
خود و خانواده‌ام را سیر کنم.»