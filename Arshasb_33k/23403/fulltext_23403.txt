23403
مرغ 18 هزار تومانی ارزان می‌شود؟
در این بین فروشندگان رسیدن مرغ به دستشان با قیمت بیش از 15 هزار
تومان را دلیل فروش مرغ با قیمت بالاتر از قیمت های مصوب می دانند و
تولیدکنندگان هم معتقدند تولید هر کیلومرغ برای آنها بیش از 15
هزار تومان تمام می‌شود.
برومند چهار آیین رئیس هیئت مدیره انجمن صنفی مرغداران
گوشتی استان کرمانشاه در گفت و گو با ایسنا، با منطقی دانستن قیمت 18
هزار تومانی برای هر کیلو مرغ، اظهار کرد: در شرایطی که قیمت همه
اقلام بالا رفته، قیمت مرغ هم باید مثل سایر اقلام بالا برود تا
تولیدکنندگان بتوانند به تولید ادامه بدهند. وقتی نرخ تورم رسمی ما
42 درصد است، چرا باید قیمت مرغ تنها 15 درصد افزایش پیدا کند و
کدام منطق اقتصادی این قضیه را می پذیرد.
رئیس هیئت مدیره شرکت تعاونی مادر تخصصی توسعه صنعت طیور
کشور با بیان اینکه هم اکنون با توجه به افزایش قیمت نهاده های لازم در
صنعت مرغداری و دیگر هزینه ها قیمت تمام شده تولید هر کیلوگرم
مرغ بین 12 هزار و 500 تا 13 هزار تومان است، گفت: با احتساب افت
وزن پس از کشتار، هزینه های کشتار، حمل و نقل و... قیمت مرغ هم
اکنون باید حدود 18 هزار تومان باشد، لذا قیمت فعلی مرغ در بازار
منطقی است و نباید انتظار کاهش قیمت مرغ را داشته باشیم.