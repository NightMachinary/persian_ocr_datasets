2827
دولت نیز باید جبران شود.
دکتر جعفری در ادامه اظهار کرد: یکی از مطالب بسیار مهم مرتبط در این
خصوص رعایت ضوابط قانونی در اثبات تخلف با تحقیق و رسیدگی
عادلانه و منصفانه و به دور از فشار در مراجع مرتبط است.
مدیر کل دفتر بازرسی و رسیدگی به شکایات وزارت علوم تاکید کرد:
خوشبختانه اخباری که طی دو سال اخیر در خصوص مدرک گرایی و
تخلفات علمی و جعل مدارک بیان می‌شود نشان‌دهنده حساسیت
وزارت علوم نسبت به این موضوع بوده و اراده قاطع وزارتخانه در
نظارت و برخورد با این رفتارهای ناهنجار در حوزه علم و فناوری را
دارد. البته ما در دانشگاه‌های بزرگ سایر استانها نیز سیستم و سامانه
بازرسی و نظارت و برخورد را در سالهای اخیر با تمرکز زدایی از ستاد و
اعتماد به استانها تقویت کرده و تفویض اختیار به دانشگاه‌های بزرگ با
رعایت نظارت ساختاری کلان صورت گرفته است و این دانشگاه‌ها
وظایف نظارتی خود را با قاطعیت انجام می‌دهند.
دکتر جعفری خاطر نشان کرد: متاسفانه در بررسی مدارک به دست آمده از
موسسات غیرمجاز مرتبط با مدارک تقلبی ملاحظه می شود که غالبا
مدارکی از دانشگاههای غیر دولتی و موسسات غیرانتفاعی صادر شده
و دانشگاه‌های دولتی اصلی و مادر،به دلیل اعمال نظارتهای شدید
درگیری کمتری با این موضوع دارند.