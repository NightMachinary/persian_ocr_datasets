30872
کروناویروس تهدیدات علیه فعالیت خبرنگاران در آلمان را تشدید
کرده است
به گزارش ایسنا، به نقل از خبرگزاری دویچه وله، در آلمان خشم عمومی
از تداوم تدابیر اعمال شده از سوی دولت به بهانه متوقف ساختن شیوع
کروناویروس رو به افزایش است. منتقدان این تدابیر می گویند،
محدودیتهای اعمال شده بر خلاف حقوق اساسی مردم و بیش از حد
افراطی هستند. در عین حال بسیاری نگران هستند که واکسیناسیون
علیه کروناویروس جدید اجباری شود در حالی که هنوز حتی
واکسنی علیه این ویروس یافت نشده است.
بزرگترین تظاهرات علیه محدودیتها برای مهار شیوع ویروس در
آلمان روز شنبه گذشته در شهر اشتوتگارت در جنوب این کشور رخ
داده و سازماندهنده های تظاهرات ادعا کردند که در این تظاهرات
بالغ بر 5000 تن شرکت داشتند. پلیس این تجمع را عمدتا آرام
توصیف کرد.
اما چنین تظاهراتی چندان بدون خشونت هم نبوده است. در پاره ای از
اوقات خبرنگارانی که اعتراضاتی از این دست را در آلمان پوشش
داده‌اند به مشکل برخورده‌اند. در شهر برلین در عرض چند روز دو تیم
فیلمبردار متعلق به شبکه های تلویزیونی رسمی مورد حمله قرار
گرفتند.