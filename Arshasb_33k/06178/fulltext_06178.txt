6178
امیدواری برای مردم است. اصلاح‌طلبی هم که به ناامیدی‌ها انجامیده
است؛ پس طرحی نو باید»، حالا حرفش را پس گرفته و در واکنش به این
که آیا پیام مشارکت پایین مردم همان شعار «اصلاح‌طلب، اصولگرا،
دیگه تمومه ماجرا» بود؟ گفته است: «این شعار پایه و اساسی ندارد!»
به نظر می‌رسد مؤتلفه این روزها باید بیشتر به فکر طرحی نو برای خودش
باشد تا دو جریان دیگر؛ به‌ویژه بازیابی جایگاهش در جریان
اصولگرایی. روندی که این حزب طی می‌کند، کم‌کم به هضم و جذب و
گوشه‌نشینی‌اش در عرصه سیاست منجر خواهد شد و رقبای
درون‌جریانی اصولگرایش کم‌کم گوی را از این حزب قدیمی
خواهند ربود. مؤتلفه که به‌شدت از نامزدی میرسلیم برای ریاست
مجلس حمایت می‌کرد و حتی وارد فاز بگومگوی رسانه‌‌ای و توییتری
علیه قالیباف هم شده بود، در نهایت بیش از 12 رأی از اصولگرایان
نتوانست به دست بیاورد؛ برای همین حالا باید به اشکال مختلف، دلایل
این عدم اقبال به نامزد خود را توجیه کند. مثلا بادامچیان گفته است که
احتمال رأی‌آوری در مسئولیت‌ها، دلیلی برای عرضه‌داشتن خود و
معرفی افرادی که از دید عده‌ای ارجح‌اند، نیست. او به خبرآنلاین گفته
است که مؤتلفه حزب ارزش‌هاست و به ارزش‌ها عمل می‌کند. آن چه
وظیفه بود، انجام گرفت. اصولا جبهه اصولگرایی در همه این سال‌ها به
مؤتلفه کم‌لطفی داشته است.