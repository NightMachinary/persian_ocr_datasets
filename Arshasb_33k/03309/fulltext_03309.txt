3309
به گزارش ایسنا به نقل از آناتولی، فرودگاه بین‌المللی قدس در شمال
قدس شرقی اشغالی در سال 1920 در 650 هکتار زمین تأسیس شد و تا
سال 1967 یعنی پیش از اشغال اسرائیل به صورت منطقه سیاحتی و
تجاری از آن استفاده می‌شد.
کمیته منطقه‌ای اسرائیل طرح ساخت 9 هزار واحد مسکونی وزارت
عمران و شهرسازی این کشور در شمال قدس شرقی را تائید کرد و بدین
ترتیب قسمت باقی مانده از زمین فرودگاه بین‌المللی قدس نیز اشغال
خواهد شد.
اسرائیل پس از اشغال قدس شرقی نام فرودگاه بین‌المللی‌ قدس را به
اتاروت تغییر و آن را به پروازهای داخلی اختصاص داد.
اسرائیل پس از بستن این فرودگاه در سال 2000، از این منطقه به عنوان
پایگاه ارتش خود استفاده کرد.
خلیل تفکچی، کارشناس شهرک‌سازی یهودیان به خبرنگار آناتولی
گفت: اسرائیل در تلاش است یک شهرک کاملا جدید که بیشتر آن در زمین
فرودگاه قدس است احداث کند.
وی افزود: اسرائیل برای تثبیت و تقویت حضور خود در این
سرزمین‌های اشغالی قصد دارد یک شهرک بزرگ مسکونی در قدس
شرقی احداث کند. وسعت فرودگاه با زمین‌های اطراف آن حدود
1200 هکتار است و پروژه شهرک‌سازی اسرائیل نیز در منطقه‌ای به