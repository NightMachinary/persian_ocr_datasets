12500
وی اضافه کرد: با وجود برنامه‌ریزی‌ها و اقدامات انجام‌شده،
همچنان شاهدیم که به مناسب‌سازی معابر در سطح شهرها توجه لازم
نمی‌شود و در بعضی مواقع کودکان، سالمندان و معلولان نمی‌توانند
از فضای شهری بهره کافی را ببرند و این موضوع مهم برای برجسته‌شدن
بیشتر نیازمند توجه مستمر تمامی رسانه‌های ملی و استانی، بویژه
سازمان صداوسیما و شبکه‌های استانی آن است.
جمالی‌نژاد همچنین بر تشکیل منظم جلسات این ستاد ملی در فواصل
زمانی کمتر و بصورت ماهانه با توجه به اهمیت موضوعات مرتبط و
همچنین تشکیل جلسات کارگروه‌های زیر مجموعه آن بویژه در
مباحث اطلاع‌رسانی و آموزشی شد.
در این جلسه که وحید قبادی‌دانا رئیس سازمان بهزیستی کشور و
نمایندگان دستگاه‌ها و سازمان‌های مختلف عضو ستاد هم حضور
داشتند، ابراهیم کاظمی مؤمن سرایی رئیس دبیرخانه ستاد گزارشی
از اجرایی شدن مصوبات جلسه هشتم و اقدامات به عمل آمده در این
خصوص ارائه کرد.
همچنین گزارشی در زمینه نشان دسترس‌پذیری اماکن عمومی برای
معلولان جسمی و حرکتی نیز مطرح و در خصوص آن تبادل نظر صورت
گرفت.