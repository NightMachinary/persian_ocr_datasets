12070
به سامانه 125 سازمان آتش نشانی و خدمات ایمنی شهرداری تهران
اطلاع داده شد که بلافاصله دو ایستگاه به محل حادثه واقع در بزرگراه
محلاتی، خیابان پاسدار گمنام اعزام شد.
وی گفت: محل حادثه یک ساختمان پنج طبقه در حال ساخت بود که در
قسمت زیر زمین آن چاهی به عمق حدود 15 متر در حال حفر بود.
به گفته ملکی کارگری افغان در قسمت انباری این چاه مشغول به کار بوده
که به یکباره بخشی از انباری و دیواره چاه تخریب شده و این کارگر
داخل چاه مدفون می شود.
ملکی اظهار کرد: سایر کارگران که شاهد این حادثه بودند با آتش
نشانی تماس گرفتند. نیروها با حضور در محل با احتیاط کامل طی چند
مرحله وارد چاه شدند و در همان وضعیت عملیات جست و جو را آغاز
کردند. پس از مدتی زیادی تلاش آتش نشانان این کارگر حدودا 36
ساله را از زیر حجم زیادی از خاک خارج کردند.
وی افزود: متاسفانه با تایید عوامل اورژانس مشخص شد وی در دقایق
اولیه جان خود را از دست داده است.