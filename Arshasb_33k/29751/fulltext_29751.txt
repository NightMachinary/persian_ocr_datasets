29751
می‌شوند دچار تب بالا نیستند. همچنین علائم دیگری وجود دارد که
بیشتر به بیماری کووید 19 اختصاص دارد.
این متخصصان تاکید کردند: بیماری کووید 19 ممکن است با سرفه
بدون تب، گلو درد، اسهال، درد شکم، سردرد، بدن درد، کمردرد و
احساس خستگی شروع شود. این بیماری همچنین می‌تواند با بدن درد
شدید و خستگی زیاد همراه باشد.
یکی دیگر از علائم کلیدی این بیماری از دست دادن حس بویایی در
چند روز نخست شروع بیماری باشد. همچنین یکی از نشانه های
کووید 19 که آن را از آنفلوآنزا و دیگر بیماری‌های تنفسی مجزا
می‌کند، تنگی نفس شدید است.
به گفته متخصصان در نوع شدید کووید 19 تنگی نفس نشانه‌ای کلیدی
در متمایز ساختن این بیماری از دیگر بیماری‌های شایع با علائم مشابه
است.
این متخصصان تاکید کردند تنگی نفس ناشی از کووید 19 به تدریج و
طی چند روز بروز پیدا می کند. همچنین در این بیماران تنگی نفس با
انجام فعالیت‌های بدنی همچون کارهای روزانه تشدید می‌شود.
به گزارش هلث‌دی نیوز، تنگی نفس ناشی از بیماری کووید 19 نشانه
هشداردهنده است چرا که سطح اکسیژن خون کاهش پیدا کرده و
لازم است فرد تحت مراقبت‌های فوری قرار گیرد.