11387
کشور بر اساس توجه به نیازها و ظرفیت‌های منطقه‌ای، استانی و محلی
است و این، یک گام مهم برای تناسب بخشی بین نظام آموزش عالی با
نیازهای بازار کار است.
وی بیان کرد: همچنین، ضرورت دارد قوانین حمایتی از
پژوهشگران، کارآفرینان و فناوران، تقویت شده و کمبودهای
موجود، رفع شوند.
رئیس دانشگاه لرستان ادامه داد: اساس و پایه پیشرفت‌های اقتصادی
در جهان امروز، ارتباط متقابل دانشگاه و جامعه به‌ویژه بخش تولید و
صنعت است و این ارتباط در کشور ما هم بایستی گسترش یابد و نهادینه
شود.
عزیزی اظهار کرد: خوشبختانه، کشور ما در زمینه تولید علم رتبه 16 را
در سطح جهان دارد اما نیاز است در راستای رفع چالش‌های جامعه،
ارتباط بین دانشگاه و جامعه به‌صورت یک ارتباط سازمانی و منسجم
گسترش یابد.
وی تصریح کرد: در راستای توجه به اهمیت هفته پژوهش و فناوری،
هرسال، یک هفته در تقویم به این عنوان نامگذاری شده است؛ هرسال در
این هفته از پژوهشگران و محققان برتر تقدیر می‌شود؛ متناسب با شعار
امسال، تلاش شده است پژوهش‌ها و تحقیقات در مسیر جهش تولید
باشند.