11626
کشور خارجی صادر شده است که در صورت رفع مشکلات
صادراتی و تداوم فروش این محصولات به بازارهای جهانی، ارز
زیادی به کشور تزریق می‌شود.
تولید حالب مصنوعی با استفاده از علم نانوتکنولوژی در ایران
به گزارش ایسنا، دکتر عباس بصیری گفت: لوله باریکی که ادرار را از
کلیه‌ها به مثانه می‌برد میزنای یا حالب نام دارد. این مجرا از لگنچه منشأ
گرفته و به مثانه ختم می‌شود، حالب در افراد بالغ معمولاً بین 25 تا 30
سانتیمتر طول دارد.
وی ادامه داد: پژوهشگران مرکز تحقیقات بیماری‌های کلیوی و
مجاری ادرار دانشگاه علوم پزشکی شهید بهشتی از حدود سه سال پیش
فعالیت خود را در این زمینه آغاز کردند و در تلاش هستند با ساخت این
وسیله خدمت بهتری به بیماران ارائه دهند.
بصیری با بیان این‌که حالب مصنوعی ایرانی به یک سگ پیوند زده شد و
منتظر نتایج این اقدام هستیم، اظهار کرد: داربست این طرح از نوع
نانوتکنولوژی بوده و بر روی این داربست سلول کاشته می‌شود تا
بتوان حالب را در وضعیت عادی و طبیعی تولید کرد.
وی گفت: مطالعات حیوانی این کار حداکثر تا سال آینده به اتمام
می‌رسدو پس از رفع نقایص احتمالی، آماده بهره‌گیری آن در انسان
خواهیم بود.