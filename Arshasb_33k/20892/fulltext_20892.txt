20892
این بازیکن سابق تیم ملی افزود: مقصر این شکست من هستم نه بازیکنان!
باید بیشتر کار کنیم تا بتوانیم این نتیجه را جبران کنیم. تلاش زیادی
خواهیم کرد که در بازی های آینده امتیازات لازم را کسب کنیم.
کلانتری: این پیروزی تقدیم به روح یاوری
علی اصغر کلانتری سرمربی فجر شهید سپاسی نیز پس از بازی گفت: شاکر
خداوند هستیم که توانستیم با تلاش همه مجموعه باشگاه، سه امتیاز مهم
و ارزشمند بازی را به دست آوریم. از بازیکنانم ممنونم که نشان دادند
وقتی همدل باشند، همه کاری می توانند انجام دهند.
کلانتری این پیروزی را به روح شهید سپاسی و محمود یاوری، تقدیم
کرد و گفت:ملوان تیم بسیار خوبیست و قبل از بازی هم گفتم که رقیب
سختی را پیش روی خواهیم داشت.
او گفت: بچه های ما با دو برابر انرژی و انگیزه توانستند تیم ملوان را ببرند.
بردن ملوان کار ساده ای نیست. این تیم در ادامه حرف های بیشتری برای
گفتن دارد. ما هم به این پیروزی قانع نیستیم و در تلاشیم که هر روز بهتر
شویم و با رفع نقاط ضعف، به موفقیت های بیشتری دست پیدا کنیم.
کلانتری افزود: همیشه گفته ام که تیم فجر چه از نظر اخلاقی و فرهنگی و چه
از نظر فنی، همیشه باید جزو بهترین تیم های ایران باشد و خوشحالم که
توانسته ایم به این اهداف نزدیک شویم.
فخری از قرنطینه خانگی به بیمارستان رفت