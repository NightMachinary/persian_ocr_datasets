9320
حرفه، با تشکیل اتاق فکر متشکل از اقتصاددانان و اساتید علوم
اجتماعی برای اختصاص یارانه لازم به قوت مردم و امنیت غذایی جامعه
راه حل های دیگری غیر از طریق ارز ترجیحی تمهید نمایند.
توفیق، سربلندی و عزت جنابعالی و دولت محترم را در خدمت به اقشار
ضعیف جامعه از خداوند بزرگ خواستاریم.
تخصیص اعتبار 34 میلیارد تومانی به کرمانشاه برای مقابله با کرونا
حبیب الله وفایی در گفت و گو با ایسنا، با اشاره به تخصیص اعتبار 6300
میلیارد تومانی مقابله با کرونا در سطح کشور گفت: از این میزان 3800
میلیارد تومان در اختیار سازمان بیمه سلامت جهت جبران خدمات
کادر درمان و پرداخت بدهی بیمه ها به دانشگاه های علوم پزشکی است.
وی افزود: همچنین 2400 میلیارد تومان دیگر این اعتبار بصورت
ویژه جهت تهیه و تدارک اقلام دارویی مورد نیاز درمان کرونا، خرید
ملزومات حفاظتی و پایدار کردن خدمات بیمارستان ها و نیز خرید
لوازم پیشگیری شیوع کرونا در نظر گرفته شده است.
وفایی تصریح کرد: از اعتبار 2400 میلیارد تومانی ویژه کرونا، 34
میلیارد و 200 میلیون تومان به عنوان سهم استان کرمانشاه در نظر گرفته
شده است.
وی افزود: این اعتبار در استان صرف جبران خدمات کادر درمان،
خرید تجهیزات و ملزومات مقابله با کرونا شده است.