17491
سازو کار دریافت گواهی سلامت دانشجویان چگونه است؟
به گزارش ایسنا،رییس جمهور در جلسه 17 فروردین ستاد ملی مبارزه
با کرونا اعلام کرد آموزش حضوری دانشگاه‌ها ومراکز آموزش
عالی تا 30 فروردین ماه جاری تعطیل است اما از اول اردیبهشت ماه
دانشگاه‌هابه حالت عادی آموزش باز خواهند گشت و کلاس‌های
درس حضوری دانشجویان از سر گرفته خواهد شد، در همین راستا
دکتر علی خاکی‌صدیق، معاون آموزشی وزارت علوم نیز با ابلاغ
بخشنامه‌ای به روسای دانشگاه‌ها و موسسات آموزش عالی اعلام کرد
که دانشگاه‌ها مجاز هستند از اول اردیبهشت‌ماه 99 امکان حضور
دانشجویان دوره دکتری خود را با لحاظ شرایطی فراهم آورند.
طبق این بخشنامه کلاس‌های درسی ترجیحاً به صورت الکترونیکی
برگزار می‌شوند مگر به تشخیص استاد و به منظور رفع اشکال با رعایت
فاصله افراد و با رعایت دستورالعمل‌های بهداشتی و کلاس‌های
بزرگ و دارای تهویه مناسب به صورت حضوری برگزار شود.
همچنین دانشجویانی که برای پیشبرد و انجام امور مربوط به رساله
خود نیاز به حضور و فعالیت در آزمایشگاه و کارگاه دارند می‌توانند با
رعایت ضوابط بهداشتی و حدالامکان به صورت تک نفره از فضای
آزمایشگاه‌ها یا کارگاه استفاده کنند و در صورت لزوم ساعت کاری
آزمایشگاه و کارگاه بین دانشجویان توزیع و برنامه حضور آنها در