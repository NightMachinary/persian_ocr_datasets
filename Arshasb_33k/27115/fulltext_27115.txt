27115
واکسن ایرانی قابل اعتمادتر از واکسن خارجی است
رحمت‌الله فیروزی در گفت‌وگو با ایسنا در خصوص ممنوعیت ورود
واکسن‌های آمریکایی و انگلیسی طبق دستور مقام معظم رهبری،
اظهار کرد: نمایندگان مجلس طبق نظر مقام معظم رهبری عمل خواهند
کرد و روز گذشته هم در نامه‌ای حمایت خود را از نظر ایشان مبنی بر
ممنوعیت ورود واکسن‌های خارجی و توجه به تولید واکسن داخلی
اعلام کردیم.
وی با بیان اینکه با وجود توانمندی داخلی در تولید واکسن کرونا،
نیازی به ورود واکسن خارجی نداریم، افزود: کشوری هستیم که
همیشه در عرصه‌های مختلف به خود کفایی رسیده‌ایم و در تولید دارو و
واکسن نیز سابقه زیادی داریم. طبق خبرها برخی افراد که واکسن فایزر
را تزریق کرده بودند جان خود را از دست دادند.
نماینده مردم نطنز در مجلس گفت: علاوه بر این ورود واکسن‌های
خارجی به کشور ارزبر هستند و شرایط ارزی کشور به گونه‌ای نیست که
در تعداد انبوه واکسن خارجی وارد کنیم. به هر حال واکسن ایرانی
قابل اعتمادتر از واکسن خارجی است و باید به توانمندی داخلی خود
اتکا کنیم و مردم در این خصوص نباید نگرانی داشته باشند.
واکسن ایرانی کرونا تا بهار 1400 در اختیار ایرانی‌ها قرار می‌گیرد 
سعید نمکی، امروز یکشنبه 23 آذر در ستاد مدیریت بیماری کرونای