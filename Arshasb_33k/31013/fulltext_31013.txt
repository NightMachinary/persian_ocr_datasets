31013
کشته شدن 5 غیرنظامی در انفجار دیاربکر ترکیه
به گزارش ایسنا، به نقل از خبرگزاری اسپوتنیک، مقامهای محلی استان
دیاربکر ترکیه در بیانیه ای اعلام کردند: پنج تن از ساکنان محلی منطقه
کولپ امروز در ساعت 6:30 به وقت محلی زمانی که با خودرو به جنگل
می رفتند تا هیزم جمع آوری کنند در نتیجه انفجار یک بمب دست سازی
که از سوی اعضای پ.ک.ک کار گذاشته شده بود کشته شدند. نیروهای
امنیتی ما عملیاتی را برای شناسایی و دستگیر کردن مسببان این حمله به
جریان انداخته‌اند. ماه مارس گذشته خبرگزاری آناتولی ترکیه
گزارش داد آنکارا به دنبال ساخت یک پایگاه پهپادی در استان
ارزوروم در شرق خاک ترکیه با هدف اجرای عملیات از آنجا علیه شبه
نظامیان کرد است. دولت ترکیه از اوایل دهه 1980 با شبه نظامیان
پ.ک.ک درگیر بوده است؛ گروهی که به دنبال ایجاد یک کشور مستقل
برای کردها است.
ترکیه در عین حال چندی پیش با انگیزه مقابله با شبه نظامیان کرد عملیاتی
را در شمال سوریه به راه انداخت و با این شبه نظامیان در شمال عراق نیز
می‌جنگد.