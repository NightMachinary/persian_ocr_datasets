14730
کلیه دانش‌آموزان مشمول و خانواده‌های آنان باید از میزان، زمان،
نحوه حضور و دستورالعمل های بهداشتی آگاه باشند.
به گفته رئیس آموزش و پرورش شهرستان جهرم، حضور الزامی در
مدارس زیر 50 نفر به دلیل قرار نگرفتن شهرستان جهرم در وضعیت آبی
امکانپذیر نخواهد بود.
نیکفر بیان کرد: حضور کادر اداری و اجرایی مدارس در شهرستان
جهرم بر اساس بخشنامه سازمان اداری و استخدامی کشور مانند سایر
کارکنان دولت به صورت دو سوم خواهد بود.
او اضافه کرد: مسئولیت کادر اجرایی و اداری مدارس، برنامه ریزی
در ارائه خدمات با کیفیت آموزشی به کلیه دانش آموزان از بستر شاد،
تلویزیون، بسته‌های آموزشی و اپلیکیشن‌های آموزشی به ویژه در
پایه‌ها و دروسی که به صورت غیر حضوری انجام می‌شود همچنین
نظارت بر کار معلمان و دانش آموزان، پاسخگویی به دغدغه
خانواده‌ها و انجام تمهیدات برگزاری مناسب برای آزمون‌ها با
اهتمام ویژه پی گیری خواهد شد.
رئیس آموزش و پرورش شهرستان جهرم گفت:ابعاد اجرایی این
تصمیمات در ستاد شهرستانی مبارزه با بیماری کرونای جهرم نیز
بررسی خواهد شد.