186
محمدرضا بهروزی‌فر در گفت‌وگو با ایسنا عنوان کرد: در پی
بارش‌های مناسب هم‌اینک 640 هزار متر مکعب آب در بندهای خاکی
اندوقان، سرداب، تعاون، جلمبادان، میان‌آباد و دو بند بیدخور در
شهرستان جوین آبگیری شدند.
وی ادامه داد: مهار سیلاب و روان‌آب نقش موثری در پیشگیری از
تخریب زیرساخت‌ها از جمله پل‌ها، آبراهه‌ها، راه‌های بین مزارع،
مسیرهای ارتباطی، اراضی زراعی، باغی و گلخانه‌ها دارد و سبب
تقویت منابع آب‌های زیرزمینی از جمله چاه‌ها، چشمه‌ها و قنات
می‌شود.
بهروزی‌فر افزود: 85 درصد اشتغال شهرستان جوین وابسته به
فعالیت‌های کشاورزی، دامداری و دامپروری است که کنترل
روان‌آب‌ها و تقویت بندهای خاکی به رونق این بخش کمک می‌کند.
رئیس اداره منابع طبیعی و آبخیزداری شهرستان جوین اظهار کرد:
احداث بندهای خاکی موجب کنترل ورود سیلاب به روستاها و
اراضی زراعی و باغات شده و این در حالی است که در گذشته خسارات
زیادی به دلیل جاری شدن سیلاب به اراضی کشاورزی وارد می‌شد.