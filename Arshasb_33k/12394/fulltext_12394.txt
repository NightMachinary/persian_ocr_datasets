12394
جشن شب چله یا مراسم چهلم!
اینها حسرت های «فاطمه» دختر 25 ساله ای است که مادربزرگش را
همین چند وقت پیش بر اثر ابتلابه کرونا از دست داده و حالا به جای
استقبال از شب یلدا، در سوگ مادربزرگش نشسته است. شب یلدا برای او
مساوی با کرسی گرم خانه مادربزرگ است که امسال سرد شده، سرمایی
که با هیچ هیزمی گرم نخواهد شد.
فاطمه در حالیکه بغض کرده است،از دورهمی های شان به خبرنگار
ایسنا می گوید: از زمانی که به خاطر دارم، ما هر شب جمعه دورهم جمع می
شدیم، پاتوقمان هم خانه مادربزرگ بود. از زمان شیوع بیماری
کرونا، اوایل خیلی رعایت می کردیم و مهمانی های آخر هفته را کنسل
کرده بودیم. دو ماهی به همین روال گذشت اما خب راستش را بخواهید
ما هم مثل خیلی از مردم از در خانه ماندن خسته و کلافه شده بودیم. به
پیشنهاد یکی از خاله هایم دوباره دورهمی های خانوادگی مان از سر
گرفته شدالبته خب اوایل که دور هم جمع می شدیم ماسک می زدیم.
او با بیان اینکه برخی خانواده هابرگزاری دورهمی ها با رعایت
پروتکل های بهداشتی را یک شوخی تلخ می دانند، ادامه می دهد: به
عقیده من هیچ دورهمی خانوادگی را نمی شود با رعایت پروتکل های
بهداشتی برگزار کرد. از طرفی بعضی ها می گویند ما که هیچ کداممان
بیمار نیستیم و حتی علائم سرماخوردگی هم نداریم پس مشکلی نیست