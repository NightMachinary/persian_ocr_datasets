9199
ازای نقشی است که در تأمین عملیات خواهند داشت.
رشته‌کوه‌های العوینات در جنوب شرق لیبی و در امتداد مرزهای
لیبی، مصر و سودان با مساحت 1500 کیلومتری است. بیش از 60 درصد
آن در لیبی و 40 درصد در مرزهای مصر و سودان است.
استخراج طلا در این منطقه طی سال‌های اخیر به دلیل ناامنی افزایش
یافته است. رهبری عملیات استخراج را گروه‌های مسلح لیبیایی و
گروه‌هایی از سودان و چاد برعهده دارند. اکنون طلای این منطقه به
هدفی برای حکام ابوظبی تبدیل شده است.
پیش از این شورای جهانی طلا اعلام کرد در جبل العوینات دومین
ذخایر بزرگ طلا در قاره آفریقا وجود دارد و استخراج آن نیز به
امکانات زیادی نیاز ندارد و آسان است.
پیشتر گزارشات بین المللی حاکی از سیطره ابوظبی بر طلای سودان از
طریق محمد حمدان دقلو، فرمانده نیروهای واکنش سریع بود که
نیروهایش بر معادن طلا در دارفور و دیگر مناطق سودان سلطه دارند.
این گزارشات حاکی از آن است که حمیدتی به یکی از ثروتمندترین
افراد در سودان تبدیل شده است.
نیروهای واکنش سریع کنترل معدن طلای جبل عامر را در دارفور از
سال 2017 در دست دارند. آن‌ها همچنین کنترل سه معدن طلای دیگر
در کردفان جنوبی را در دست دارند.