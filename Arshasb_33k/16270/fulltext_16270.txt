16270
رشد 163 درصدی جابجایی کالای اساسی از بندر چابهار به سایر نقاط
کشور
ایوب کرد 22 اردیبهشت ماه اظهار داشت: علی رغم تاثیر منفی بحران
ناشی از بیماری همه گیر کرونا بر بخش حمل و نقل عمومی جاده ای
مسافر، حمل و نقل عمومی جاده ای بار و خصوصا جابجایی کالاهای
اساسی از بندر چابهار به سایر نقاط کشور، به مدد شرکت های حمل و نقل
فعال و رانندگان وظیفه شناس، از رشد قابل توجهی برخوردار بوده
است.
وی عمده کالاهای حمل شده از بندر چابهار را در این مدت شکر، برنج،
گندم و ذرت عنوان کرد و افزود: در سال جاری تعداد هفت فروند کشتی
حامل کالای اساسی با مجموع تناژ 421 هزار و 298 تن، در بندر
چابهار پهلو گرفته است که در مقایسه با مدت مشابه سال قبل با یک فروند
کشتی 27 هزار و 500 تنی، تعداد کشتی پهلو گرفته افزایش شش
برابری و تناژ وارده افزایش رشد بیش از 14 برابر را نشان می دهد.
مدیر کل راهداری و حمل و نقل جاده ای استان سیستان و بلوچستان
تاکید کرد: به منظور حفظ سلامت متصدیان شرکت های حمل و نقل و
رانندگان ناوگان عمومی حمل و نقل کالا، تمام موارد بهداشتی طبق
پروتکل های وزارت بهداشت و درمان در پایانه های عمومی بار استان
رعایت شده است.