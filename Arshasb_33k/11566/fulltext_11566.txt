11566
سرهنگ غلامرضا شاهوردی گفت: مأموران پلیس مبارزه با مواد
مخدر استان هنگام کنترل خودروهای عبوری در ایست و بازرسی
علی آباد شهرستان بیرجند به یک سواری پراید مشکوک شدند و خودرو
را برای بررسیبیشتر متوقف کردند. به گزارش ایسنا، به نقل از پایگاه
خبری پلیس، رئیس پلیس مبارزه با مواد مخدر خراسان جنوبی
خاطرنشان کرد: مأموران در بازرسی از خودرو 13 کیلوگرم حشیش
که به طرز ماهرانه‌ای در خودرو جاساز شده کشف و در این رابطه دو متهم
دستگیر کردند.
توقیف کامیون با 30 هزار لیتر سوخت قاچاق در بوئین‌زهرا
سردار مهدی حاجیان، فرمانده انتظامی استان گفت: در پی تشدید
اقدامات انتظامی و برخورد قاطع با قاچاقچیان سوخت، مأموران
انتظامی شهرستان بوئین‌زهرا حین بازرسی و کنترل خودروهای
عبوری به یک دستگاه کامیون که در محور «اشتهارد» در حرکت بود
مشکوک و آن را متوقف کردند.
وی با اعلام اینکه مأموران در بازرسی تخصصی از این خودرو موفق به
کشف 30 هزار لیتر گازوئیل فاقد مجوز شدند، بیان کرد: با انتقال
کامیون به مقر انتظامی و تشکیل پرونده و دعوت از کارشناس شرکت
نفت، پس از بررسی دقیق‌تر، سوخت تحویل شرکت نفت و متهم پس از
تشکیل پرونده به مراجع قضائی معرفی شد.