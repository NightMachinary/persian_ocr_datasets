5280
وی با بیان اینکه اکنون آموزش و پرورش طرحی تحت عنوان «هر
دانش آموز، یک مهارت» را در دست اجرا دارد که بر اساس آن باید هر
دانش آموز در زمان فارغ التحصیلی حداقل یک مهارت را آموخته
باشد گفت: معتقدم که اگر راجع به بایدها سخن می گوییم، حتما مهارت
آموزی باید از دوران کودکی آغاز شود و حتی زودتر از مدرسه،
خانواده نقش ایفا کند.
معاون آموزش ابتدایی وزارت آموزش و پرورش در پاسخ به پرسشی
درباره مسئولیت نظارتی آموزش و پرورش بر مهدهای کودک گفت:
طبق قوانین حتما باید مدیریت یکپارچه بر مقوله تربیت حاکم باشد. به
ویژه در تربیت قبل از دانشگاهی، تربیت یک جریان به هم پیوسته است که
لازمه آن هم مدیریت و نظارت یکپارچه است. هر زمان این اتفاق رخ
ندهد دچار چالش خواهیم شد.
حکیم زاده افزود: سال های سال است که ورود به دانشگاه به قبله آمال
بسیاری از ما تبدیل شده و به این نگرش های غلط دامن زده می شود.
خانواده ها چون مسیر زندگی فرزندشان ارا در دانشگاه می بینند
مهارت آموزی آنها را جدی نمی گیرند. فرهنگ سازی نیازمند
اقدامات جامعی است.
وی با بیان اینکه فرهنگ سازی باید از خانواده شروع شود و در
مهدکودک و دوران مدرسه ادامه یابد عنوان کرد: نهاد تعلیم و تربیت و