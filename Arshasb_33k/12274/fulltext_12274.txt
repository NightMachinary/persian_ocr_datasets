12274
جزئیات جایگزینی دلار در مبادلات ایران و افغانستان
به گزارش ایسنا، به تازگی رئیس اتاق بازرگانی ایران و افغانستان اعلام
کرده که بیشتر بازرگانان افغانستان علاقمند به استفاده از ریال در
خریدها و نقل و انتقالات خود با ایران هستند اما مقررات اخیر بانک
مرکزی مبنی بر بازگشت ارز حاصل از صادرات موجب شده این روند
متوقف شود و به نوعی دلار جایگزین آن شود که تعدادی صرافی نیز
برای این کار تعیین شده‌اند.
در گذشته کالاهایی که به عراق، افغانستان و پاکستان صادر می‌شد،
طرف‌های معامله ارز مورد استفاده در این زمینه را به داخل کشور باز
نمی‌گردانند. به عبارت دیگر، در معامله با این کشورها ارز مورد مبادله
قرار می‌گرفت اما طرف ایرانی ریال دریافت می‌کرد که بانک مرکزی
در جهت بازگشت ارز حاصل از صادرات به چرخه اقتصادی کشور،
صادرات ریالی را غیر قانونی اعلام کرد که بدین صورت فردی که به
عراق یا افغانستان صادرات انجام می‌دهد همانند فردی با آن برخورد
می‌شود که به آلمان صادرات می‌کند.
در پی طرح این موضوع با پیگیری از کانون صرافان جزئیاتی در این
زمینه اعلام شد و یک صراف به ایسنا اینگونه توضیح داد که با توجه اینکه
حجم صادرات از کشورهایی چون افغانستان، عراق و پاکستان زیاد و
حجم ارز حاصل شده از این صادرات هم قابل توجه است،