30432
آن شنیده‌ایم، یکی از عوارض تلخ تغییر سبک زندگی به شمار می‌رود.
در سال‌های اخیر با تغییر سبک زندگی خصوصا تغییر در تغذیه، شاهد
افزایش بعضی بیماری‌ها، به ویژه امراض وابسته به متابولیسم بدن
هستیم، بیماری‌های غیرواگیری که بسیار مخاطره آمیز بوده و
زندگی فرد مبتلا و خانواده او را تحت الشعاع قرار می‌دهد، کبد چرب،
یکی از همین بیماری‌ها به شمار می‌رود. بیماری بسیار خطرناکی که
همه گروه‌های سنی و جنسی را تهدید می‌کند.
صاحبنظران معتقد هستند که مشکلات جسمی در کنار مسائل روحی و
روانی، در ماه‌های اخیر و به دلیل شرایط ناشی از شیوع کووید19 و
افزایش زمان ماندن افراد در خانه و کاهش تحرکات جسمی و
فیزیکی، خصوصا در کودکان، بیشتر شده است.
کارشناس تغذیه واحد بهبود تغذیه مرکز بهداشت شهدای انقلاب
شیراز، با بیان اینکه کبد چرب در کودکان هم بروز می‌کند،
گفت:شیوع کبد چرب در کودکان چاق نسبت به کودکان با وزن
طبیعی، بالاتر است.
اعظم زمانی در گفت و گو با ایسنا افزود: با تغییر شرایط زندگی در دهه‌های
گذشته بروز چاقی به صورت نگران کننده ای در بیشتر جوامع بشری رو
به افزایش است و کودکان و نوجوانان نیز از این پدیده مستثنی نبوده
اند.