27771
از شهدا که علیه لشگر کشی لهاک خان به شرق کشور مقابله کرده و به
شهادت رسیده بودند به خاک سپرده شده است.
سال هاست که این بنای تاریخی در حاشیه خیابان 32 متری خاک می
خورد با محوطه ای بهم ریخته و به جای اینکه چشم ببینده را به تماشای
خودش ترغیب کند حسرتی در دل باقی می گذارد که به علت وجود
برخی از ممانعت ها در یک گوشه از شهر مهجور باقی مانده است.
معاون میراث فرهنگی اداره کل میراث فرهنگی، صنایع دستی و
گردشگری خراسان شمالی در گفت و گو با ایسنا، گفت: در حال حاضر
بنای تاریخی مقبره شهدا تبدیل به یک فضای ناامن برای افراد ساکن در
آن منطقه شده است.
مستوفیان اظهارکرد: در حال حاضر این بنای تاریخی تبدیل به پاتوق
افرادی همچون معتادان شده است و باید به این مسئله رسیدگی شود.
وی تصریح کرد: متاسفانه فضایی که می تواند سرزنده و موجب ایجاد
نشاط اجتماعی در منطقه باشد تبدیل به مکانی ناامن و پرخطر شده است.
مستوفیان ادامه داد: از سوی دیگر قسمت هایی از این بنای باارزش
تاریخی در خطر تخریب قرار دارد و باید هر چه سریع امر مرمت
اضطراری در آن قسمت ها صورت گیرد.
وی تصریح کرد: البته در برخی از قسمت ها نیز امر مرمت اضطراری انجام
شده است و باید در آن قسمت عملیات مرمت تکمیلی صورت گیرد.