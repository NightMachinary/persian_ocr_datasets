32947
در مجموع باید یک برنامه کوتاه مدت، میان‌مدت و بلندمدت داشته
باشیم و اگر سال آینده نتوانستیم سهمیه حضور در بازی‌های ساحلی
آسیا را به دست آوریم، حداقل بتوانیم برای سال 2025 برای حضور در
این مسابقات کسب سهمیه کنیم.
معاون توسعه ورزش اداره‌کل ورزش و جوانان خوزستان با اشاره به
هفت گام در نظر گرفته شده برای فعال شدن رشته‌های ساحلی استان،
گفت: تشکیل کمیته ورزش‌های ساحلی در هر هیات، شناسایی
زیرساخت‌ها و امکانات، شناسایی پتانسیل‌های استان در رشته‌های
ورزشی ساحلی، تشکیل تیم‌های ساحلی در شهرستان‌ها، برگزاری
مسابقات و لیگ‌های ساحلی، تشکیل تیم استان و حضور در مسابقات
کشوری، بین‌المللی، آسیایی و جهانی، هفت گام در نظر گرفته شده
هستند.
وی با ابراز امیدواری نسبت به راه‌اندازی رشته‌های ساحلی خوزستان
تا پایان سال، عنوان کرد: امیدوارم امروز را به عنوان یک روز به‌یاد
ماندنی در تاریخ ورزش خوزستان به خاطر راه‌اندازی کمیته
ورزش‌های ساحلی استان ثبت کنیم.
نصیری خاطر نشان کرد: با توجه به شرایط فعلی و شیوع ویروس کرونا و با
توجه به این‌که انجام بازی‌های ساحلی در سالن سرپوشیده نیست، این
رشته‌ها قابل دسترس هستند و می‌توان آن‌ها را بین عموم نیز ترویج داد.