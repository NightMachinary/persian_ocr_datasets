20401
عروسی‌هایی که با ورود یگان ویژه قزوین تعطیل می‌شوند!
منوچهر حبیبی در جلسه ستاد مقابله با کرونا در قزوین که امروز 22
آذرماه در استانداری قزوین برگزار شد، تصریح کرد: در حال حاضر
وضعیت استان نارنجی است و اگر مراقبت‌ها ادامه پیدا کند طی سه هفته
آینده وضعیت سفید می‌شود، همانطور که آمار در استان قزوین نشان
می‌دهد 50 درصد ابتلا به علت دورهمی خانوادگی است، طی چند ماه
گذشته مردم به ما اعتماد کردند و همکاری خوبی با ما داشتند هم اکنون
نیز نیاز است در حوزه تجمعات خانگی اقداماتی صورت بگیرد.
وی افزود: اداره کل فرهنگ و ارشاد و کمیته اطلاع‌رسانی و تبلیغات
باید در حوزه فرهنگ‌سازی قدم بردارند تا بتوانیم دورهمی‌های
خانوادگی را کاهش دهیم همانطور که در روز سیزدهم فروردین
مردم همکاری کردند، در حال حاضر تجمعات کانون بیماری
حساب می‌شود بنابراین باید مورد توجه قرار بگیرند.
جانشین ستاد مقابله با کرونا استان قزوین اظهار کرد: در حال حاضر
مراکز تجمع شامل خانه سالمندان، سربازخانه‌ها، زندان‌ها و مراکز
نگهداری معلولان است که باید توسط سازمان‌های متولی نظارت
دقیقی صورت بگیرد و مراقبت‌های لازم اجرایی شود، چرا که افراد
مختلف در این مراکز نگهداری می‌شوند و مراعات پروتکل‌ها در این
مراکز تجمع مورد تأکید است.