20206
عامل انتشار کلیپ جعلی درباره تخلف انتخاباتی در حوزه دهلران
دستگیر شد
سردار نورعلی یاری اظهار کرد: با تلاش کارشناسان پلیس فتا، عامل
تهیه و انتشار کلیپ تخلف انتخاباتی که با سو استفاده و قصد تخریب
کاندیدایی خاص ساخته شده بود شناسایی و دستگیر شد.
وی افزود: این تخلف که به قصد تخریب کاندیدای مورد نظر تهیه شده
بود، به لحاظ حساسیت با هماهنگی مقام قضایی در دستور کار فوری
پلیس قرار گرفت و در کمترین زمان، متهم دستگیر و جهت سیر مراحل
قانونی به مراجع قضایی تحویل داده شد.
به گزارش ایسنا، به نقل از کانال اطلاع رسانی پلیس، فرمانده انتظامی
استان ایلام در پایان گفت: هم استانی های عزیز به شایعات پخش شده در
فضای مجازی در خصوص انتخابات بی توجه بوده و اخبار موثق را از
منابع رسمی دریافت کنند.