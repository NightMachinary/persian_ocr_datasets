27712
وضعیت نامناسب استان مرکزی در شاخص نرخ بیکاری زنان
تحصیلکرده
بهروز اکرمی در نشست با مشاورین بانوان دستگاه‌های اجرایی استان
بیان کرد: یقینا وجود سندی در حوزه بانوان و خانواده بهتر از نبود آن
است، چون بدون سند، دستگاه ها نمی دانند چه کنند، به همین دلیل
کارهای روزمره و انفرادی انجام می دهند، اما وجود سند باعث تکمیل
کارها می شود.
وی با تاکید بر به روز شدن مستمر و مکرر سند ارتقای وضعیت زنان و
خانواده در استان بیان کرد: سازمان ملی جوانان چند سال است که
وجود خارجی ندارد، اما در این سند دارای وظیفه است و مسلما در این
شرایط باید مشخص شود که وظایف موجود در سند باید توسط کدام
دستگاه ها اجرایی شود به همین دلیل بعد از تدوین سند، بحث بومی
کردن و به روز کردن سند نکته مهمی است، چراکه اگر سند روزآمد
نباشد نمی توان توقع اثربخشی را داشت.
اکرمی اظهار کرد: دستگاه های متولی امر باید وظایف خود را انجام
دهد و متولیان یک برنامه عملیاتی برای تحقق سند داشته باشند.
وی با اشاره به تعویق برنامه ها و اقدامات به دلیل شیوع ویروس کرونا،
گفت: روزآمد شدن سند به اجرای برنامه ها کمک شایانی می کند، شاید
تا دو سال دیگر درگیر ویروس کرونا باشیم، در این شرایط تکلیف سند