1311
آینده پساکرونایی «اتحادیه اروپا»
پیروز ایزدی در گفت‌وگو با ایسنا در پاسخ به این سوال که برخی از
تحلیل‌گران معتقدند یکی از پیامدهای گسترش ویروس کرونا
تضعیف اتحادیه‌های منطقه‌ای از جمله اتحادیه اروپا خواهد بود،
گفت : شیوع ویروس کرونا کشورهای جنوب اروپا از جمله ایتالیا ،
اسپانیا و تا حدودی فرانسه را تحت تأثیر خود قرار داده است و تاکنون
اتحادیه اروپا برای کنترل این ویروس و کمک به کشورهای عضو که
درگیر این مسئله هستند، سیاست مشخصی را در نظر نگرفته است و بیشتر
سیاست‌های اتخاذ شده در این ارتباط، سیاست‌هایی بوده که هر کدام
از کشورهای اروپایی به صورت جداگانه بر اساس وضعیت‌شان
اتخاذ کرده‌اند.
وی با بیان اینکه ویروس کرونا باعث شده که اختلافات مالی که در سال
2011 بین کشورهای شمال و جنوب اروپا ایجاد شده بود ، بار دیگر
بروز پیدا کرده و تشدید شود، خاطرنشان کرد: در راستای کاهش
تبعات ویروس کرونا بر اقتصاد کشورهای جنوب اروپا و کمک به این
کشورها برای بازپرداخت بدهی هایشان، برخی از کشورهای
اروپایی از جمله فرانسه پیشنهاد دادند که « اوراق قرضه کرونا» منتشر و
به فروش گذاشته شود تا از این طریق به کشورهایی که با این ویروس به
صورت جدی مواجه هستند برای مقابله با تبعات اقتصادی آن کمک