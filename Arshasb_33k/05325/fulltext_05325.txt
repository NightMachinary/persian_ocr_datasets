5325
انتقال استحکامات نظامی جدید ترکیه به ادلب
به گزارش ایسنا، به نقل از اسکای نیوز، با وجود توافق کاهش تنش‌ها که
توسط ترکیه و روسیه در مارس گذشته امضا شد، اما آنکارا گسیل کردن
نیروها و تجهیزات نظامی به مناطق تحت نفوذ افراد مسلح وابسته به خود
را متوقف نکرده است.
دیده بان حقوق بشر سوریه اعلام کرد که دیده شده است یک کاروان
نظامی جدید ترکیه‌ای از کفرلوسین در شمال ادلب وارد خاک سوریه
شده است که این کاروان متشکل از حدود 40 خودروی نظامی و
خودروی زرهی و تجهیزات لجستیک بوده است.
این کاروان نظامی ترکیه‌ای راهی منطقه ای در حومه جنوبی ادلب و
کوه الزاویه در شمال غرب سوریه شده است.
بدین ترتیب، تعداد خودروهای نظامی ترکیه که از زمان آتش بس در
مارس 2020 وارد سوریه شده است، به 528 خودروی نظامی
می‌رسد. همچنین هزاران سرباز ترکیه‌ای نیز وارد سوریه شده‌اند.
تعداد کل سربازان ترکیه‌ای در سوریه و مشخصاً در ادلب و حلب به بیش از
11 هزار سرباز می‌رسد.
ترکیه 12 ایست نظارتی در سوریه دارد.