20396
جهیزیه آماده شد و فقط مانده بود جشن عروسی. قرار شد کمی صبر کنیم
تا اوضاع بهتر شود اما وضعیت مشهد قرمز شد و این یعنی باید تصمیم
دیگری می‌گرفتیم. این مدت خودم، پدر و همسرم هم به کرونای خفیف
مبتلا شدیم اما مادرم نوع شدید را گرفت. بنابراین بخوبی می‌دانستیم
بیمار مبتلا به کرونا با چه مشکلاتی مواجه می‌شود. باید بین سلامتی
فامیل و دوستان و برگزاری مراسم عروسی یکی را انتخاب می‌کردیم و
اگر جشن را انتخاب می‌کردیم نوعی خودخواهی بود.»
هانیه می‌گوید بهترین تصمیم زندگی‌اش را گرفته است: «پدرم گفت
اگر کسی در مجلس جشن شما به کرونا مبتلا شود دین او به گردن شما است.
بالاخره من و همسرم تصمیم گرفتیم بدون برگزاری جشن عروسی،
زندگی مشترک را شروع کنیم و این موضوع را در فضای مجازی به همه
اطلاع دهیم. خانواده‌ها از این تصمیم حمایت کردند و فامیل‌ و دوستان
خیلی خوشحال شدند و برای ما آرزوی خوشبختی کردند. بازخورد
خیلی خوبی گرفتیم و این نشان می داد که تصمیم درستی گرفته‌ بودیم.
البته تعدادی از دوستانم همین طور بدون برگزاری جشن به خانه بخت
رفته بودند و این باعث شد راحت‌تر بتوانم با این موضوع کنار بیایم.
هنوز آرایشگاه و آتلیه هم نرفته‌ایم و اگر ویروس کرونا کنترل شود
می‌خواهیم سالگرد ازدواج‌مان را جشن بگیریم.»
امین و آزیتا؛ زاهدان