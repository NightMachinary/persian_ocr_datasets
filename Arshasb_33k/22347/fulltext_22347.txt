22347
ماسک از ورود آلودگی به سیستم تنفسی جلوگیری نمی‌کند
مهدی خدابخشی در گفت‌وگو با ایسنا، اظهار کرد: آلودگی هوا
موجب افزایش ضریب ابتلا و مرگ‌ومیر ناشی از کروناویروس است
بنابراین افرادی که جز گروه‌های حساس هستند، باید از حضور در
فضاهای باز شهری خودداری کنند.
مسئول کنترل آلودگی هوای دانشگاه علوم پزشکی ابن‌سینا در رابطه با
گروه‌های حساس توضیح داد: بیماران قلبی و تنفسی، سالمندان،
کودکان، نوزادان و خانم‌های باردار جز گروه‌های حساس و پرخطر
هستند.
وی خاطرنشان کرد: شاخص آلودگی هوا در شش مرحله‌هوای
خوب، هوای متوسط، هوای ناسالم برای گروه‌های حساس، هوای
ناسالم، هوای بسیار ناسالم و هوای خطرناک تقسیم بندی می‌شود که
شرایط استان همدان در حال حاضر در مرحله‌هوای ناسالم برای
گروه‌های حساس است.
خدابخشی مطرح کرد: عمده مشکل در استان، شهر همدان است که به
علت جمعیت زیاد و حمل‌ونقل ممکن است در برخی روزهای سال
آلوده باشد و مسئله بعدی آلودگی ناشی از سوخت مازوت در نیروگاه
مفتح است که مخاطراتی برای افراد پرخطر شهرستان‌های فامنین و
کبودراهنگ به همراه دارد.