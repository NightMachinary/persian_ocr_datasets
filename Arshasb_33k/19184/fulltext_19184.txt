19184
سرگئی شویگو، وزیر دفاع روسیه از لوبومیر متنار، همتای خود از
جمهوری چک خواست تا میانجیگری کند و درخواست کرد تا این
مجسمه به مسکو برگردانده شود.
شویگو در بیانیه‌ای گفت: روسیه آماده است تا هزینه انتقال این مجسمه و
دیگر هزینه‌ها را پرداخت کند. ما از شما می‌خواهیم تا اطلاعات مربوط
به زمان و مکان تحویل این مجسمه را اعلام کنید.
وزارت امور خارجه جمهوری چک اما اعلام کرد تصمیم‌گیری
درباره تحویل دادن یا ندادن این مجسمه به روسیه بر عهده شهرداری
پراگ است؛ جایی که این مجسمه در آنجا نصب شده بود.
کمیته تحقیقات روسیه که مسئول تحقیقات درباره جرائم بزرگ و مهم
را برعهده دارد، جمعه اعلام کرد یک پرونده کیفری را درباره هتک
حرمت به سمبل‌های شکوه و عظمت ارتش روسیه به جریان انداخته
است.
وزارت امور خارجه جمهوری چک اما این اقدام را مداخله در امور
داخلی کشورش می‌داند و تاکید دارد که با این مجسمه پس از پایین
آورده شدن با احترام برخورد شده است.
این وزارتخانه افزود: اگر نهادهای روسیه به اقدامات و بیانیه‌های
خصمانه خود ادامه دهند، نشان خواهند داد که علاقه‌ای به توسعه
روابط سودمند دوجانبه میان این دو کشور ندارند.