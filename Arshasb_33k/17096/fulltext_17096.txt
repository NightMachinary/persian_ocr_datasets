17096
به گزارش ایسنا، به نقل از سایت النشره، ماریا زاخارووا، سخنگوی
وزارت خارجه روسیه در ارزیابی‌اش در خصوص روابط کشورش با
آمریکا در سایه تغییرات احتمالی در آمریکا ضمن بعید دانستن حصول
تغییری گسترده در روابط دو طرف با روی کار آمدن جو بایدن تاکید
کرد: مسکو توجهی به شخصیت‌ها و افراد نمی‌کند بلکه روی همکاری
دو جانبه در مسائل جهانی متمرکز است.
او خاطرنشان کرد: ما شاهد این نیستیم که تغییر شرکت‌کنندگان در
پروسه انتخابات آمریکا و تغییر افراد در کاخ سفید تحول ریشه‌ای به
لحاظ بهبود روابط دو جانبه ایجاد کند.
زارع: نحوه هزینه کرد مابه التفاوت ارز در کمیسیون تلفیق بررسی می
شود
به گزارش ایسنا، رحیم زارع در نشست خبری صبح امروز سه شنبه خود با
اشاره به جلسه غیر علنی صبح امروز مجلس در مورد بودجه گفت: در این
جلسه بحثها درباره نرخ ارز بود و این که چرا باید ارز تک نرخی در بودجه
بیاوریم. در لایحه بودجه ارز حاصل از نفت با قیمت 11 هزار و 500 تومان
محاسبه شده و در برخی جاها نیز دولت می خواست موافقتهایی را بگیرد
که ارز را با نرخ نیمایی بفروشد.
وی افزود: بحث این بود که 106 هزار میلیارد تومان ما به التفاوت ارز
4200 تومانی و ارز 17 هزار و 500 تومانی چطور به دست مردم برسد. ما