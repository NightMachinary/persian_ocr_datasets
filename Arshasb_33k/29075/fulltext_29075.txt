29075
نادر ثناگو مطلق روز دوشنبه 23 تیرماه در جمع خبرنگاران با اشاره به
افزایش مسیرهای پروازی این مجموعه، گفت: توسعه پروازهای
فرودگاه پیام موجب شده تا با جذب سرمایه گذاری‌های بیشتری
همراه باشیم.
به گزارش ایسنا، وی با بیان اینکه در سال 98 به اندازه کل سال‌های
فعالیت فرودگاه پیام سرمایه گذار جذب شده است، اظهار کرد:
ظرفیت‌های منطقه موجب شده تا شاهد تمایل هر چه بیشتر سرمایه
گذاران داخلی و خارجی برای حضور در منطقه ویژه باشیم.
وی باز فعال سازی واحدهای تولیدی را یکی از اهداف فرودگاه پیام
برشمرد و یادآور شد: در این میان احیای 12 شرکت در منطقه ویژه
اقتصادی پیام را در دستور کار قرار داده‌ایم.
مدیر عامل منطقه ویژه اقتصادی و فرودگاه بین المللی پیام اشتغال زایی
را از دیگر برنامه‌های امسال منطقه عنوان کرد و گفت: بر اساس پیش
بینی‌های صورت گرفته، با توسعه فاز چهار در سال جاری، 2000 شغل
و تا پنج سال آینده 10 هزار شغل جدید در این منطقه ایجاد می‌شود.
ثناگو مطلق ادامه داد: فاز چهارم به عنوان بزرگترین فاز منطقه ویژه
اقتصادی پیام با 165 هکتار مساحت در هفت پهنه در حال آماده سازی
است که سه پهنه آماده واگذاری به شرکت‌ها است.
این مسئول ایجاد تسهیلات لازم برای حضور برندهای مطرح در فاز