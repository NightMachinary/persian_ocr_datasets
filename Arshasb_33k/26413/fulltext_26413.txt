26413
هشدار در خصوص بی‌اعتمادی مردم به جامعه علمی در پی شیوع کرونا
به گزارش ایسنا، سیاوش صفاریان‌پور در نشست آنلاین انجمن
ترویج علم که با موضوع رسانه و ترویج علم، 22 آبان (پنج‌شنبه)
برگزار شد، گفت: شاید یکی از وجوهی که اغلب نادیده گرفته می‌شود
وجه سرگرم‌کنندگی ترویج علم است. سوال اصلی این است که ترویج
علم چه قدر باید سرگرم‌کننده باشد و چه قدر باید حاوی داده و اطلاعات
باشد.جواب به این سوال ساده نیست و بستگی به مدیومی دارد که در آن
ترویج علم انجام می‌شود.
وی افزود: در این چند سال بسیار به این موضوع فکر کرده‌ام که آیا به
همان اندازه که سعی کرده‌ایم علم را به زبان ساده مطرح و مفهومی را به
درستی القا کنیم، مشتری نیز داریم یا نه. به نظر می‌آید در دنیای امروز پیدا
کردن مشتری برای ترویج علم سخت است. به همین خاطر شاید یکی از
راه‌حل‌ها این است که وجه سرگرم‌کننده‌ی ترویج علم بیشتر شود.
این مروج علم با بیان این که وفاداری به مفهوم علمی باعث می‌شود وجه
سرگرم‌کنندگی ترویج علم زرد نباشد، گفت: اصلی‌ترین عاملی که
ممکن است از زرد شدن ترویج علم همراه با سرگرمی جلوگیری کند،
خود مروج علم است.
صفاریان‌پور ادامه داد: سرگرم‌کننده بودن یک مهارت است و وارد
شدن به عرصه‌ای که یک بخش جدی آن نمایش است و باید خاصیت‌های