18239
ترامپ این فرد اقدامات ساختارشکنانه زیادی در سطح جهان کرده
است؛ به طوری که از قراردادهای بین المللی زیادی خارج شده است.
معتقدیم این اقدام ترامپ در راستای تروریسم سلامت و ضربه به نظام
پزشکی دنیا است چون در حالی که مردم جهان با پاندمی کرونا مواجه
هستند ترامپ از سازمانی که متولی سلامت در دنیا است خارج می شود و
جمهوری اسلامی ایران این اقدام رییس جمهور آمریکا را محکوم
می کند.
سخنگوی وزارت امور خارجه در پاسخ به سوال دیگر خبرنگار ایسنا
مبنی بر این که چرا رسانه های خارجی در تلاش هستند حادثه در سایت
هسته ای نطنز را به اسرائیل نسبت دهند، گفت: رژیم صهیونیستی در سطح
بین المللی در حال مظلوم‌نمایی است تا ترحم دنیا را به سمت خود جلب کند
اما همین رژیم در مسائل منطقه ای یک رویکرد خشن دارد. رسانه هایی که
این انفجار را به رژیم صهیونیستی منتسب می کنند قصد کمک به این
رژیم دارند تا وجهه پوشالی آن را ترمیم کنند.
موسوی ادامه داد: هنوز زود است که در خصوص علت حادثه در سایت
هسته ای نطنز اظهار نظر کنیم و عوامل امنیتی و کارشناسان در حال
بررسی دقیق این حادثه هستند و اگر مشخص شود چه کشوری پشت این
قضیه بوده است جمهوری اسلامی ایران واکنش متناسب نشان خواهد
داد.