20504
خوراکیهای سرشار از مواد غذایی فراوری شده و حاوی
کربوهیدرات بالا می‌تواند به احساس خستگی، از دست دادن حافظه و
نوسانات خلق و خو منجر شود. علاوه بر این، ویتامینها و مواد معدنی
موجود در سبزیجات نقش مهمی در تنظیم خلق و خو دارند. برخی
مطالعات حاکی از آن است که بین رژیم غذایی و خلق و خو ارتباط وجود
دارد و رژیمهای غذایی حاوی میزان کمی از میوه ها و سبزیجات خطر
ابتلا به افسردگی را افزایش می‌دهند.
احساس گرسنگی: مصرف میزان کافی از سبزیجات کمک می کند تا فرد
برای مدت زمان بیشتری احساس سیری داشته باشد و بدن انرژی مورد
نیاز خود را حفظ کند. همچنین خودداری از مصرف کافی سبزیجات
باعث می‌شود فرد میل بیشتری به مصرف مواد غذایی ناسالم داشته باشد.
آسیب دیدن بافت پوست: سبزیجات سرشار از آنتی اکسیدانها هستند
و از بدن در برابر رادیکال‌های آزاد که ممکن است به بافت پوست آسیب
برساند، حفاظت می‌کنند.
گرفتگی عضلات: عضلات برای رفع انقباض و گرفتگی به پتاسیم کافی
نیاز دارند و وجود سطح پایینی از این ماده معدنی در خون، گرفتگی
عضلات را به همراه دارد. میوه ها و سبزیجات بهترین منابع پتاسیم
هستند. علاوه بر سیب زمینی، اسفناج و سایر سبزیجات دارای برگ
تیره از بهترین منابع گیاهی حاوی پتاسیم به حساب می آیند.