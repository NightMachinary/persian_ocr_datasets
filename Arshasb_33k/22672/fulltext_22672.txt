22672
محبی‌ نیا در پایان تاکید کرد: دولت باید حواسش باشد دلالانی که
فرمان حرکت بازار در دستشان است این موفقیت نسبی در بازار بورس را
به هم نریزند. انتظار داریم دولت با هوشیاری در یک و نیم سال آخر فعالیت
خود اجازه بازیهای سیاسی در این عرصه را ندهد.
محتوای آموزشی خودآموز بهاری در خراسان جنوبی رونمایی شد
محمدعلی اقعی، مدیرکل آموزش و پرورش خراسان جنوبی، امروز
شنبه 23 فروردین در آیین رونمایی از این محتوای آموزشی با تشکر از
فعالیت همکاران در حوزه آموزش ابتدایی، اظهار کرد: اداره کل
علی رغم تعطیلی‌های به وجود آمده، تمام توان و تلاش خود را به کار برد
تا در آموزش وقفه‌ای ایجاد نشود.
به گزارش ایسنا، وی با بیان اینکه از ابتدای شروع تعطیلات بخش
آموزش ابتدایی فعالیت‌های بسیار گسترده‌ای را آغاز کرد، افزود:
تولید محتواهای مختلف الکترونیکی در سایت‌های مختلف و
کانال‌های مختلف از جمله این فعالیت‌ها بود.
مدیرکل آموزش و پرورش خراسان جنوبی بیان کرد: باتوجه به اینکه
خراسان جنوبی پراکندگی زیادی دارد و با عنایت به این امر که 31 هزار
دانش‌آموز معادل بیش از 70 درصد دانش‌آموزان استان در مدارس
روستایی و عشایری مشغول تحصیل هستند، کار آموزش سخت
می‌شد.