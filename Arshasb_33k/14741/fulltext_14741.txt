14741
در بیمارستان نصب کنیم. منوچهر براک خاطرنشان کرد: دو سوم
کودکان مراجعه کننده به این بیمارستان با مشکلات گوارشی روبرو
هستند که با نمونه‌برداری از قسمت‌های مختلف معده، روده و مری آنها
به راحتی می‌توانیم تشخیص و درمان درستی را از بیماری‌ها داشته
باشیم. وی گفت: پیش از این برای تشخیص دقیق بیماران به خارج از
استان اعزام می‌شدند که با خرید این دستگاه به ارزش 2 میلیارد تومان
دیگر امکان آندوسکوپی کودکان فراهم آمده است. رئیس
بیمارستان بوعلی اردبیل ادامه داد: این دستگاه پیشرفته‌ترین دستگاه
آندوسکوپی در شمالغرب کشور است که متناسب با اندازه دستگاه
گوارشی کودکان امکان عکس‌برداری و تشخیص وجود دارد. براک
بیان کرد: با خرید این دستگاه یک پزشک فوق تخصص گوارشی در
بیمارستان مستقر خواهد بود تا به بیماران مراجعه کننده خدمات ارائه
کند. وی گفت: با استفاده از این دستگاه امکان تصویربرداری از
قسمت‌های مختلف روده کوچک تا انتهای روده باریک وجود
خواهد داشت تا به سرعت درمان بیماران به ویژه کودکانی که به زخم
معده مبلا شده‌اند، فراهم آیند.