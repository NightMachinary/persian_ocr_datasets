4755
رضایی از عموم هموطنان خواست در صورت قرار گرفتن در شرایط
اضطراری انواع حوادث و سوانح طبیعی، غیر طبیعی با مرکز کنترل
هماهنگی عملیات امداد و نجات 112 به عنوان شماره اضطراری ملی
تماس بگیرند.
امدادرسانی به 29 شهر و روستا در پی حوادث جوی 
مرتضی سلیمی در گفت‌وگو با ایسنا، در این باره اظهار کرد: بر اساس
آخرین گزارش‌های دریافتی طی 72 ساعت گذشته 16 استان از جمله
اصفهان، البرز، تهران، خراسان جنوبی، خراسان شمالی، سمنان،
فارس، قم، قزوین، کرمان، کرمانشاه، گلستان، گیلان، لرستان و یزد
درگیر حوادث جوی بودند.
وی ادامه داد: سازمان امداد و نجات جمعیت هلال‌احمر طی این مدت
1052 نفر را در 29 شهر و روستا و یک محورکوهستانی امدادرسانی
کرده است.
سلیمی از اسکان اضطراری 46 نفر با توجه به شرایط جوی طی 72ساعت
گذشته خبر داد و گفت: 20 نفر نیز به مناطق امن منتقل شدند. همچنین تخلیه
آب از 69 واحد مسکونی نیز انجام شد و 5 دستگاه خودرو از مسیر سیلاب
رهاسازی شدند.
به گفته رییس سازمان امداد و نجات 181 نفر از امدادگران و نجاتگران در
قالب 37 تیم این امدادرسانی‌ها را انجام دادند.