3200
چین نیستند در این زمینه کمک می‌کند. موسوی ادامه داد: بعد از تایید
این سند از سوی چینی‌ها و نهایی شدن آن مطالب مرتبط با آن به اطلاع
افکار عمومی رسانده می‌شود. نیکی هیلی، سفیر پیشین آمریکا در
سازمان ملل متحد روز دوشنبه در توییتی نوشت: شراکت چین با ایران به
معنای پایان انزوای جهانی ایران است. وی در ادامه توییت خود مدعی
شد که چین با این توافق می‌تواند در پروژه‌های مختلف اعم از بانکی،
بنادر، خطوط ریلی و مخابرات دست داشته باشد.
استقبال آمریکا از اخراج دیپلمات‌های روسی از اسلواکی
به گزارش ایسنا، به نقل از خبرگزاری اسپوتنیک، مورگان
اورتاگوس، سخنگوی وزارت خارجه آمریکا در توئیتی نوشت:
ایالات متحده اقدامات اخیر از سوی دولت اسلواکی را در حفاظت در
مقابل تهدیدهای عاملان بدخواه خارجی علیه تمامیت ارضی این
کشور مورد استقبال قرار می‌دهد.
خبرگزاری رویترز روز دوشنبه گزارش کرد، وزارت خارجه
اسلواکی تایید کرده که سه تن از دیپلمات‌های روسی را اخراج کرده
است.
بلومبرگ نیز از قول یکی از مقام‌هایی که خواست نامش فاش نشود
گزارش کرد که این سه دیپلمات روسی از اسلواکی به ظن جاسوسی
اخراج شده‌اند.