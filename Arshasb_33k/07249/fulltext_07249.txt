7249
براساس این گزارش یکی از شاخص‌های مهم عدالت آموزشی،
عدالت در سرانه دانش‌آموزان در دوره‌های مختلف تحصیلی است.
بررسی ارقام مربوطه در لایحه بودجه سال 1400 این عدالت را نشان
نمی‌دهد به‌نحوی که بهای تمام‌شده برنامه آموزش دانش‌آموزان
ابتدایی حدود 5 میلیون و 300 هزار تومان، دانش‌آموزان استثنایی
حدود 23 میلیون تومان، دانش‌آموزان مدارس خارج از کشور از
51 میلیون تومان تا 57 میلیون تومان، دانش‌آموزان کاردانش 8
میلیون و 700 هزار تومان است. با این‌ همه، اما بهای تمام‌شده یک
دانش‌آموز خرید خدماتی 1.220.000 تومان تا 2.480.000
هزار تومان است.
گزارش مرکز پژوهش‌های مجلس می‌افزاید: شفافیت از
شاخص‌های مهم بودجه به‌عنوان مهم‌ترین سند مالی دولت باید باشد،
اما این مهم در بودجه وزارت آموزش و پرورش در برخی موارد
به‌درستی رعایت نشده است به‌نحوی که در حوزه مدارس غیردولتی
اعتبار مربوط به کمک به صندوق حمایت از مؤسسان مدارس
غیردولتی از 10 میلیارد تومان مصوب سال 1399 با افزایش 900
درصدی به 100 میلیارد تومان در لایحه بودجه سال 1400 رسیده
است. از سوی دیگر درآمد ناشی از واریز 4 درصد شهریه دریافتی
موضوع ماده (20) قانون تأسیس و اداره مدارس و مراکز آموزشی و