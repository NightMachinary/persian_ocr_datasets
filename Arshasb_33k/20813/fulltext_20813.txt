20813
فاز اول تقاطع غیرهمسطح شهید قاسم سلیمانی کرمانشاه افتتاح شد
محسن ارجمندی معاون حمل و نقل و ترافیک شهرداری کرمانشاه در
حاشیه افتتاح فاز اول این تقاطع در جمع خبرنگاران، با بیان اینکه
تقاطع غیرهمسطح شهید سردار قاسم سلیمانی بصورت سه سطح است،
گفت: این تقاطع دارای سه سطح از جمله مسیر شمال به جنوب و بالعکس
بصورت زیرگذر، مسیر شرق به غرب و بالعکس بصورت هم سطح و
مسیرهای گردشی بصورت روگذر می باشد.
به گزارش ایسنا، ارجمندی افزود: امروز شاهد بهره برداری از فاز اول
این پروژه می باشیم که مسیر شرق به غرب و بالعکس را شامل می شود و به
صورت همسطح است.
ارجمندی پیشرفت پروژه را مطلوب ارزیابی کرد و افزود: اقدامات
در فازهای دیگر پروژه نیز به خوبی پیش رفته و تا پایان شهریورماه
امسال شاهد افتتاح کامل این تقاطع هستیم.
وی خاطرنشان کرد: در مسیرهای روگذر ستون‌ها آماده است و
سازه‌هایی که باید بر روی ستون‌ها نصب شود از پیش ساخته است و همین
امر کار راه اندازی این پروژه را تسریع می‌کند.
معاون حمل و نقل و ترافیک شهرداری کرمانشاه اعتبار کلی این پروژه را
120 میلیارد تومان اعلام کرد و افزود: پیشرفت این پروژه در شرایطی
است که عمده پروژه‌های عمرانی با کمبود بودجه مواجه‌اند.