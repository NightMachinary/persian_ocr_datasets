10315
تعطیلی فعالیت‌های سوارکاران معلول به دلیل عدم حضور مربی
خارجی در ایران
غزاله منتظم در گفت‌وگو با ایسنا، اظهار کرد: به دلیل شیوع ویروس
کرونا از اسفند سال گذشته تاکنون تمام برنامه‌ها و فعالیت سوارکاران
معلولان به تعویق افتاده و امکان برگزاری اردو یا تمرین را تا زمانی که
فدراسیون جهانی مجوز اعزام مربی خارجی به ایران را ندهد، نداریم.
او گفت: قرار بود مربی فرانسوی سوارکاران معلول اردیبهشت ماه
برای آموزش و تربیت سوارکاران از طرف فدراسیون جهانی به ایران
بیاید که به دلیل شیوع ویروس کرونا و حفظ سلامتی ورزشکاران این
سفر لغو شد و مشخص نیست چه زمانی بتوانیم از حضور این مربی
فرانسوی دوباره در ایران بهره‌مند شویم تا اردوها را آغاز کنیم.
رییس کمیته سوارکاران معلولان خاطرنشان کرد: قرار بود در سال
جاری این مربی فرانسوی هر چهار ماه یکبار از طرف فدراسیون
جهانی به ایران بیاید و به آموزش و ارتقای سطح حرفه‌ای سوارکاران
کمک کند که متاسفانه به خاطر شیوع ویروس کرونا تمامی
برنامه‌های ما به هم خورد.
وی با اشاره به بالا بودن هزینه‌ی نگهداری اسب‌ها گفت: در حال حاضر
50 اسب در کل کشور به ورزشکاران معلول اختصاص داده شده که
هزینه‌ی نگهداری هر اسب ماهیانه 4 میلیون تومان است که این مساله