21553
مصنوعات چوبی از خارج کشور به استان تقریبا صفر است. با توجه به
حجیم ‌بودن مصنوعات، انجام قاچاق موضوعیت ندارد و امکان و
صرفه قاچاق این کالا وجود نخواهد داشت.
قاچاق کالا یکی از حربه‌های دشمن در جنگ اقتصادی است
محمد قاسمی در اولین نشست کارگروه قاچاق دام استان قزوین که در
سالن جلسات اداره کل دامپزشکی استان برگزار شد، اظهار کرد: در
سال «جهش تولید» که از سوی رهبر معظم انقلاب نام‌گذاری شده، قرار
داریم و یکی از موانع مهم تحقق رونق و جهش تولید، بحث قاچاق در
تمامی زمینه‌ها است و به همین خاطر مبارزه همه‌جانبه با قاچاق، یکی از
اصلی‌ترین اقدامات در راستای تحقق شعار سال است و همه دستگاه‌ها،
نهادها و آحاد جامعه باید در جهت پیشگیری و مقابله با قاچاق ایفای نقش
کرده و اهتمام ویژه داشته باشند.
وی افزود: احیا حقوق عامه یکی از مواردی است که در دوره جدید قوه
قضاییه به جد در دستور کار قرار دارد، لذا تأمین سلامت و امنیت غذایی
یکی از مصادیق احیای حقوق عمومی است و قاچاق دام می‌تواند امنیت
غذایی جامعه را تهدید و با مشکل مواجه کند، به همین خاطر
دستگاه‌های متولی ازجمله اداره دامپزشکی، سازمان جهاد
کشاورزی با همکاری سایر دستگاه‌ها باید راهکارهایی را اتخاذ
کنند تا از قاچاق این کالای پراهمیت در سبد غذایی جلوگیری شود.