10576
طریق سامانه بازارگاه شارژ می‌شود و هم‌چنین با توجه به میزان
جوجه‌ریزی انجام یافته در ماه‌های مهر و آبان و ممنوعیت صادرات
مرغ از اول آبان ماه، پیش بینی می‌شود که مشکلی از نظر تامین گوشت
مرغ وجود نخواهد داشت.
تفنگ شکارچی و محیط‌بان نباید در مقابل هم قرار گیرد
مجید نواییان در گفت و گو با ایسنا با اشاره به مجازات و جرایم نقدی
مربوط به شکار و صید گفت: این جرایم می‌توانند از عوامل بازدارنده
شکار غیر مجاز باشند اما آن‌چه اهمیت دارد علاج واقعه قبل از وقوع
است؛ یعنی سازوکار به گونه‌ای طراحی شود که در جهت پیشگیری از
وقوع شکار غیر مجاز حرکت کنیم و از طریق فرهنگسازی در این زمینه
بتوانیم از گونه‌های حیات وحش حفاظت کنیم.
وی در پاسخ به این پرسش که افزایش نرخ جرایم نقدی چه تاثیری بر
میزان شکار و صید غیر مجاز دارد، تصریح کرد: هرگاه مسئله‌ای مانند
شکار که تقاضا دارد بیش از حد ممنوع شود، نرخ آن‌ جرم بالا می‌رود
بنابراین با جریمه‌های نقدی سنگین شکار و صید موافق نیستم چراکه با
بالا رفتن نرخ جریمه شکار، قیمت‌ بازار سیاه آن نیز افزایش پیدا
می‌کند و در نتیجه متقاضی بیشتری پیدا خواهد کرد.
چگونه از شکار غیر مجاز جلوگیری شود؟
این متخصص زیست شناسی جانوری ضمن بیان اینکه یکی از عوامل