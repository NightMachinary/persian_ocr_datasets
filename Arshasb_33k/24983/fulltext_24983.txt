24983
به گزارش ایسنا، پیشتر دونالد ترامپ، رییس جمهوری آمریکا با تغییر
نام پادگان‌های نظامی که به اسم فرماندهان ارتش کنفدراسیون
ایالت‌های جنوبی آمریکا نامیده شده‌اند، مخالفت کرد. ترامپ
چهارشنبه در توییتر نوشت که این پادگان‌ها بخشی از میراث بزرگ
آمریکا هستند.
مخالفت ترامپ پس از آن بیان شد که در پی تظاهرات نژادی گسترده در
آمریکا در اعتراض به مرگ جورج فلوید، گزارش‌هایی درباره
موافقت مارک اسپر، وزیر دفاع آمریکا با تغییر نام این پادگان‌ها منتشر
شده بود. 10 پادگان مهم نیروهای مسلح آمریکا که در ایالت‌های
جنوبی قرار دارند، به نام فرماندهان ارشد ارتش کنفدراسیون نامیده
شده‌اند.
کنفدراسیون ایالت‌های جنوبی آمریکا مجموعه‌ای از ایالت‌های
جنوبی بودند که پس از پیروزی آبراهام لینکلن در انتخابات ریاست
جمهوری سال 1860 جدایی خود را از ایالات متحده اعلام کردند.
یازده ایالت جنوبی آمریکا در سال 1861 در واکنش به سیاست‌های
ضدبرده داری آبراهام لینکلن اعلام استقلال کرده و درگیر جنگی 4
ساله با ایالات متحده شدند.
نانسی پلوسی، رئیس مجلس نمایندگان آمریکا در نامه‌ای که
رونوشت آن برای ترامپ ارسال شد، از جمهوری‌خواهان خواست تا