28718
خراسان شمالی
علیرضا نوروزیان در گفت و گو با ایسنا اظهار کرد: با افزایش آمار
مبتلایان به کرونا، از روز گذشته بازرسان بهداشت محیط و حرفه ای
دانشگاه به همراه نمایندگان سایر دستگاه های اجرایی و خدماتی
استان در قالب گشت مشترک، نظارت بر ادارت، کسبه و مراکز را تشدید
کردند.
وی بیان کرد: در بازدیدهای انجام شده در سطح استان به تعدادی مراکز
اداری و خدماتی تذکر داده شد و دو باب دفتر پیشخوان نیز به دلیل عدم
رعایت پروتکل های بهداشتی پلمب شد.
بیش از 15 هزار بازرسی در راستای رعایت پروتکل های بهداشتی در
استان انجام شده است
ولی الله حیاتی معاون سیاسی، امنیتی و اجتماعی استاندار خراسان
شمالی نیز گفت: در راستای نظارت بر رعایت پروتکل های بهداشتی از
سطح بازارهای استان، تاکنون 15 هزار و 601 مورد بازرسی از این
اماکن به ثبت رسیده است.
وی با بیان این خبر اظهارکرد: تاکنون 15 هزار و 602 مورد بازرسی در
سطح تمام شهرستان ها و پنج هزار و 434 مورد اخطار به ثبت رسیده است.
وی تصریح کرد: بیشترین بازرسی و اخطار مربوط به شهرستان شیروان
و کمترین بازرسی و اخطار مربوط به شهرستان رازوجرگلان است.