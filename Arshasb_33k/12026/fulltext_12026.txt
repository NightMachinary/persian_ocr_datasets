12026
مدیرعامل سازمان پارک‌ها و فضای سبز شهرداری اصفهان گفت:
توسعه 53 هکتار فضای سبز در کمربند شهری (شهرک پرتو) منطقه 2،
حدود 30 هکتار فضای سبز در رینگ چهارم و ایجاد پارک‌های شهری با
متراژهای مختلف از اقداماتی هستند که همچنان در دست اجرا و توسعه
است.
وی همچنین افزود: فضای سبز ایجاد شده در سالن همایش های بین
المللی اصفهان، محل نمایشگاه‌های دائمی و بازار ارغوان هم از جمله
پروژه‌هایی هستند که در متراژهای 30، 5 و 150 هکتار تا پایان سال
تکمیل و آماده بهره برداری خواهند بود.
استفاده از پساب و آب خاکستری برای فضای سبز شهر
مرتضایی‌نژاد در خصوص تامین آب پروژه‌های توسعه فضای سبز
شهری گفت: در ایجاد فضاهای سبز اکولوژیک، از گونه‌های دیمی و
سازگار با منطقه که احتیاج به آبیاری مداوم ندارند استفاده شد، اما در
فضاهای سبز شهری، از گونه‌های کم نیاز به آب استفاده شد و همچنین در
این دوره تلاش شده تا در همکاری و تعامل با شرکت آب منطقه‌ای از
پساب و آب خاکستری برای مصارف فضای سبز استفاده شود.
مدیرعامل سازمان پارک‌ها و فضای سبز شهرداری اصفهان ادامه داد: از
سال 97، تعاملات با شرکت آب منطقه‌ای اصفهان آغاز شد و طرح‌های
خوبی برای استفاده بهینه از آب به مرحله مطالعه و برآورد رسید.