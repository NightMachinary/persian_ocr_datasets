22952
شکایت می کنم
احمد مددی معاون ورزشی باشگاه استقلال در گفت وگو با ایسنا،
درباره سفرش به قطر برای همراهی تیم استقلال در رقابت‌های لیگ
قهرمانان آسیا گفت: بعد از اتفاقاتی که هفته گذشته در فرودگاه افتاد، ما
دوباره برایگرفتن پاسپورت اقدام کردیم و الان شرایط برای سفر ما به
دوحه فراهم است. در حال حاضر آقای سعادتمند چند کار را به ما
سپرده‌اند و در اسرع وقت قرار است که با انجام کارها عازم دوحه شویم.
او درباره جدایی احتمالی علی کریمی از استقلال گفت: ما چندین بار
برای مذاکره با این بازیکن از طریق مدیر برنامه‌هایش به او درخواست
دادیم اما پاسخ روشنی دریافت نکردیم. البته هنوز هیچ چیزی قطعی
نشده شاید او روز بعد تصمیم بگیرد که با استقلال تمدید کند چون محمد
دانشگر هم در ابتدا گفته بود در استقلال نمی‌مانم اما سرانجام با تیم تمدید
کرد. با این وجود حتی اگر کریمی نخواهد با تیم استقلال تمدید کند،
برای ایشان آرزوی موفقیت دارم.
مددی در پایان گفت: پیرو حواشی که درباره علی کریمی به وجود
آمد، کانال‌های هواداری به من توهین کردند و من با پیگیری مراجع
قضایی به دنبال احقاق حق خود هستم و شکایت می‌کنم تا دیگر کسی به من
توهین نکند. من هیچ نقشی در رفتن یا ماندن علی کریمی ندارم و نباید با
چنین قصدی به من توهین شود.