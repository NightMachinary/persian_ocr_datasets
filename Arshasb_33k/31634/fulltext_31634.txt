31634
باستانی شهر ری مانند دژ رشکان، رصدخانه قدیمی و ... به چشم
می‌خورند که با کوه بی‌بی‌شهربانو یک مجموعه و قطب گردشگری
شهر ری را به‌ وجود می‌آورند. تصویر جالب‌تر در کوه بی‌بی‌شهربانو
رویت گونه‌های زیستی گیاهی و جانوری مانند پرستوها، عقاب
طلایی، انواع گیاهان و ... هستند که می‌توانند بر جاذبه گردشگری
کوه بیفزایند ولی در میان کوه نشانه‌ای از علائم گردشگری مشاهده
نمی‌کنید. در مقابل با حفره‌های عمیق دره‌مانند، ماشین‌آلات بزرگ
سنگین و ... روبه‌رو می‌شوید که روایت روشن بهره‌برداری از معدن
سیمان کوه بی‌بی‌شهربانو هستند. در عبور از کوه تصویر کامیون‌ها،
وانت‌ها، سوراخ‌های سیاه داخل کوه که در اثر انفجار برای دستیابی به
معدن‌های سیمان به‌ وجود آمده‌اند، سگ‌های نگهبان و کارگران
دیده می‌شوند. در جایی روی تابلوی زردرنگ نوشته شده است: «حق
تقدم با خودروهای سنگین است.» روی سطل‌های پلاستیکی یا
میله‌های آهنی که فضای کوه را از جاده خاکی جدا می‌کنند هم جملات
تبلیغاتی برای کارهای ساختمانی را مشاهده می‌کنید.
در انتهای آخرین پیچ جاده خاکی مسیر سربالایی کوتاه که به بقعه
بی‌بی‌شهربانو می‌رسد، راه در حال آسفالت‌شدن است اما به فاصله 100
قدم مانده به پلاکارد راهنمای بقعه بی‌بی‌شهربانو، تصویر گودال‌ها و
ماشین‌آلات سنگین و ... باز هم هجوم می‌آورند؛ جایی که در انتهایش