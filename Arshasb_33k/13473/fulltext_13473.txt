13473
سهمیه برسم اما سال گذشته مسئولان ترجیح دادند نفرات دیگری را به
مسابقات آذربایجان اعزام کنند و در واقع به نوعی من را پیچاندند.
این جودوکار کم‌بینای خوزستان افزود: مسئولان تاکید داشتند
نفراتی را اعزام می‌کنیم که به مدال برسند و سوال من این است، مگر رشته
جودو یک رشته رکوردی است که این‌گونه صحبت ‌کردند؟ به نظرم
این تصمیم بیشتر سیاسی بود تا ورزشی و می‌خواستند ورزشکار
کمتری به پارالمپیک توکیو اعزام کنند، مثل کاری که در پارالمپیک
ریو انجام دادند؛ اگر آن موقع یک مسئول کمتر اعزام می‌شد، حداقل
یک پزشک با ما اعزام می‌شد تا وقتی من دچار آن آسیب‌دیدگی شدم، من را
مداوا می‌کرد.
وی با بیان این‌که از رفتارها و تبعیض فدراسیون و مسئولان کمیته ملی
المپیک گله‌مند هستم و اعلام می‌کنم از تیم‌ملی جودو نابینایان و
کم‌بینایان خداحافظی می‌کنم، گفت: چنین رفتارهایی من را اذیت
کرد؛ در مسابقات جهانی سال گذشته که در پرتغال برگزار شد، من برای
کاهش وزن باید به سونا می‌رفتم که از آقای علیرضا امینی، سرپرست
تیم خواستم، من را به سونا ببرد که به من گفت، خودت یک سونا در سطح
شهر پیدا کن و برو و باید از جیب خودت هم هزینه آن را بدهی. من نیز 50
یورو هزینه کردم تا وزنم کم شد. بعد هم به سختی و به تنهایی به سالن
وزن‌کشی رفتم. من نمی‌دانم پس چرا سرپرست همراه تیم آمده بود؟