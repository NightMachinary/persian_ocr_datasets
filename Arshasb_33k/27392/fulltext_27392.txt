27392
بازار، پاساژها و مال های بزرگ حضور پیدا خواهد شد و در چند روز
ابتدایی طرح، تذکر شفاهی داده خواهد شد و بعد از آن برخورد سلبی و
جریمه افرادی که ضوابط و پروتکل ها را رعایت نمی کنند، اعمال
خواهد شد. وی افزود: هیچ فردی بدون استفاده از ماسک نمی تواند به
مترو وارد شود و همه کسانی که از مترو می خواهند استفاده کنند باید از
ماسک استفاده کنند.
رحیمی با اشاره به اینکه پلیس در کنار ستاد ملی کرونا با تمام امکانات
پای کار آمده است و همه امکانات خود را برای سلامت مردم بسیج
خواهد کرد، گفت: پلیس در کنار و همراه ستاد ملی کرونا است تا بتوانیم
وضعیت کنونی و افزایش مبتلایان به این ویروس را ساماندهی کنیم.
ورود به جاده بی‌اعتمادی ممنوع
به گزارش ایسنا، روزنامه ایران در ادامه نوشت: حالا جای ویروس
کووید 19، شایعه بگذارید، دروغ بگذارید، امید، ناامیدی و یا آنچه
در اینجا از آن حرف خواهیم زد؛ اعتماد. من شما را نمی‌شناسم اما به
عنوان فروشنده، چک شما را قبول می‌کنم. به چه اعتمادی؟ اعتماد به
سیستم بانکی، اعتماد به پلیس، اعتماد به دستگاه قضایی و... همچنان که
شما هم به من بابت آنچه خریده‌اید اعتماد می‌کنید. پس اعتماد به عنوان
ضامن نظم و اخلاق اجتماعی، با مجموعه‌ای چند سویه از اعتماد مردم به
مردم، اعتماد مردم به حاکمیت و اعتماد حاکمیت به مردم معنا پیدا