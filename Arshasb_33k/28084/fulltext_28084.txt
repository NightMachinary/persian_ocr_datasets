28084
انقلابی ایرانی در طول 8 سال جنگ تحمیلی نیز، برخاسته از همین باور
بود تا اجازه ندهند حق سیادت ملت ایران بر سرزمین خود حتی به اندازه
یک وجب هم مخدوش شود.
صیانت از حقوق انسان، مبنای شکل‌گیری سیاست‌های کلان
جمهوری اسلامی، حتی راهبردهای امنیت ملی
استفاده از انرژی هسته‌ای حقی عام و ذاتی است که همه‌ ملت‌ها به موجب
حقوق بین‌الملل از آن برخوردارند. این حق از مصادیق نسل سوم حقوق
ملت یعنی حق بر توسعه است که وفق اسناد مختلف بین‌المللی مورد
شناسایی قرار گرفته و دولت‌ها را متعهد به احترام، تضمین و اجرای آن
نموده است. در حالی که بیگانگی تفکر لیبرالیسم از دین و انسانیت
موجب شد تا انرژی هسته‌ای به عنوان برترین جلوه دانش و فناوری
بشری عامل کشتار فجیع انسان‌ها در هیروشیما و ناکازاکی گردد، اما
جمهوری اسلامی ایران در عین تأکید و ایستادگی بر حق خود برای
استفاده صلح‌آمیز از این انرژی، بر اساس باور به مبانی دینی از جمله
ممنوعیت ضایع کردن حرث و نسل، با سلاح هسته‌ای مخالفت کرده و
ساخت و نگهداشت و به کارگیری آن را حرام اعلام کرده است.
این حقیقت بی همتا برای همیشه بر تارک جمهوری اسلامی ایران خواهد
درخشید که نظام برخاسته از تفکر دینی حتی راهبردهای امنیت ملی
خود را هم بر اساس معیار صیانت از کرامت انسانی و شاخص پاسداری از