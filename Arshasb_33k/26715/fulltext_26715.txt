26715
مهمترین این موارد است که مقرر شد با همکاری شهرداری و
استانداری یک بازارچه مشخص برای تجمیع واحدهای تولیدی
پوشاک و عرضه محصولات آنها در نظر گرفته شود.
وی بازاریابی را نیز یکی دیگر از مشکلات صنعت پوشاک استان دانست
و عنوان کرد: برای این منظور نیازمند تبلیغات گسترده، نه تنها در
کرمانشاه، بلکه در استان‌های همجوار هستیم.
عضو هیات علمی دانشگاه رازی کرمانشاه خاطرنشان کرد: یکی دیگر
از معضلات صنعت پوشاک استان نبود نیروی کار ماهر و توانمند است
که در این زمینه نیز پیگیری‌های انجام شده تا آموزش‌های فنی و
حرفه‌ای از روش‌های خیاطی خانگی به روش دوخت و دوزهای
صنعتی تغییر یابد.
دبیریان با بیان اینکه یکی دیگر از مشکلات صنعت پوشاک کمبود
بودجه و عدم تامین منابع مالی است، یادآور شد: تسهیلاتی نیز برای
کمک به واحدهایی که قرار است در این زمینه فعال شوند در نظر گرفته
شده است.
وی با اشاره به اینکه استان کرمانشاه هنوز در زمینه توسعه حرفه‌ای
صنعت پوشاک فقیر است، تاکید کرد: برای اینکه از این شرایط خارج
شویم رایزنی‌هایی هم انجام شده که برخی از برندهای مطرح کشور در
زمینه تولید پوشاک به استان بیایند.