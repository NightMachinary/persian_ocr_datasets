27282
 واگذاری مدیریت پایانه های مرزی کشور به وزارت راه
به گزارش ایسنا به نقل از سازمان راهداری و حمل‌ونقل جاده‌ای، روز
گذشته حجت‌الاسلام والمسلمین دکتر حسن روحانی رئیس
جمهوری در یکصد و هفتاد و دومین جلسه ستاد هماهنگی اقتصادی
دولت پس از ارائه گزارش دستگاه های مرتبط از وضعیت تبادلات و
مراودات اقتصادی و تجاری با همسایگان، با اشاره به اهمیت راهبردی
روابط با کشورهای همسایه گفت: با تشکیل هر چه سریع تر کارگروه و
کمیته ای متشکل از دستگاه های مرتبط با حوزه مراودات تجاری با
همسایگان، به صورت منسجم و یکپارچه در جهت رفع مشکلات در
این حوزه اقدام شود تا سطح تبادلات تجاری به سطح مطلوب ارتقا یابد.
در این راستا به منظور ایجاد مدیریت واحد در راستای انسجام بخشی به
امور پایانه های مرزی کشور مدیریت این پایانه ها، همچون پایانه
های هوایی و دریایی به وزارت راه و شهرسازی محول شد.
محمد اسلامی وزیر راه و شهرسازی با حضور در برنامه خبری ساعت 21
شبکه اول سیما با اشاره به این مصوبه ستاد هماهنگی اقتصادی دولت
اظهار کرد: دغدغه اصلی این اقدام تسهیل‌گری، ساده‌سازی و
روان‌سازی در تبادلات مرزی است.
وی افزود: پایانه‌های مرزی چند سالی است که به دلیل قرائت‌های
گوناگون، دچار نابسامانی حداکثری است و به یک انتظام‌بخشی و