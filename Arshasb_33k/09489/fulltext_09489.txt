9489
به گزارش ایسنا، دکتر منصور غلامی در نخستین نشست شورای
مرکزی مدیران استانی آموزش عالی به ضرورت گرایش و سوق یافتن
نگاه آموزش عالی کشور به سمت تصمیم‌گیری‌های محلی و منطقه‌ای
اشاره کرد و گفت: از منظر کلان، هر چقدر به سمت تمرکز زدایی در
آموزش عالی حرکت و استقلال تصمیم‌گیری را در مجامع آموزش
عالی تقویت نمائیم، به شکل مطلوب‌تری می‌توانیم به اهداف مورد نظر
دست یابیم.
وی افزود: در مصوبه شورای انقلاب فرهنگی هم که در راستای
ساماندهی آموزش عالی تصویب و ابلاغ شده است به مدیریت
منطقه‌ای توجه شده است و وزارت علوم درمسیر اجرای آن پیش
می‌رود. در مراحل اجرای سند آمایش آموزش عالی با مشکل
هماهنگی در سطح منطقه‌ای مواجه شدیم و تصمیم گرفتیم بحث
مدیریت استانی را پیش ببریم و این دو مقوله با هم انطباق دارند.
وزیر علوم ابراز امیدواری کرد، در این نشست مقررات و دستورالعمل
شورای مرکزی مدیریت آموزش عالی تدوین شود تا از تمرکز تصمیم
گیری ها کاسته و اختیارات ایجاد شده باعث تصمیم گیری‌های
صحیح در کشور شود.
دکتر غلامی گفت: جمعی که در این نشست حضور دارند با توجه به
تجربیات و تخصص خود می‌توانند منشأ تصمیم‌گیری‌های مؤثر و