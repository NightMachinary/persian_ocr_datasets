25533
این راهکارها منجر شده که خدمات محک در حوزه کتاب و
کتابخوانی نه تنها محدود نشود، بلکه امکان ارائه آن به فرزندان‌مان از
دیگر استان‌ها نیز فراهم شود. بر همین اساس با همراهی داوطلبان
فایل‌های صوتی قصه‌خوانی تولید و برای فرزندان محک ارسال
می‌شود.
او با اشاره به شرایط مورد نیاز برای داوطلبان قصه‌خوانی ادامه داد: بر
اساس دستورالعمل کار با بیمار که توسط واحد روان‌شناسی محک
طراحی شده است، داوطلبان بالای 20 سال که آمادگی‌ روحی مورد
نیاز را دارند، تحت آموزش‌های لازم برای برقراری ارتباط با
کودکان مبتلا به سرطان قرار می‌گیرند. مهارت این افراد می‌بایست به
گونه‌ای باشد که در این فرآیند از آسیب روانی به خود و فرزندان‌مان
جلوگیری کنند. آن‌ها در صورت گذراندن یک ارزیابی
روان‌شناختی و اطمینان از داشتن شرایط مورد نیاز، برای کار با بیمار،
که یکی از شاخه‌های آن قصه‌خوانی است، آماده می‌شوند.
لیلا جعفری همچنین بیان کرد: داوطلبان قصه‌خوانی می‌بایست
کتاب‌ها و ادبیات کودک و نوجوان را بشناسند و بتوانند از ارتباط و
تخصص‌شان در راستای پیشبرد اهداف محک استفاده کنند،چرا که
آن‌ها نه تنها در بخش خواندن قصه بلکه در نوع چیدمان، دسته‌بندی،
ترغیب کودکان و ایجاد کنجکاوی در آن‌ها نسبت به موضوعات