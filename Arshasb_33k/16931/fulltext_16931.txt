16931
رویترز: چین اقدامات بیشتری را برای هنگ کنگ در برنامه دارد
به گزارش ایسنا، خبرگزاری رویترز گزارش کرد، این منابع ضمن
تاکید بر این که این برنامه‌ها هنوز نهایی نشده‌اند، گفتند ممکن است که
انتخابات هنگ کنگ که پیشتر از بابت همه گیری کروناویروس تا
اکتبر به تعویق افتاد با اصلاحاتی روبرو شود که به گفته یک شخص،
هدفش کاستن از نفوذ دموکراسی‌خواهان است.
هر دو منبع که از تجربه گسترده و سطح بالایی در امور هنگ کنگ
برخوردار بوده و نماینده منافع پکن هستند، نامشان را فاش نکردند.
یکی از این افراد که یک مقام بلندپایه چین است گفت، دخیل بودن پکن در
پیشبرد و هماهنگی اقدامات با دولت هنگ کنگ اساسی است.
او به رویترز گفت، دستگیری‌های اخیر بخشی از یک موج اقدامات در
جریان برای خاموش ساختن فعالان و اطمینان پیدا کردن از عدم لغزش
مجدد هنگ کنگ به سمت آنچه که 18 ماه قبل دیدیم است؛ زمانی که
گسترده‌ترین تظاهرات عمومی علیه رهبران چین از زمان اعتراضات
میدان تیان‌آن‌من در سال 1989 در پکن به راه افتاد.
وی افزود، چین برای مدت بیش از حد طولانی بیش از حد صبور بوده و
باید یک بار برای همیشه مسائل را حل کند و گفت که اقدامات سختگیرانه
بیشتری برای دست کم یک سال به اجرا درخواهند آمد.
یک سخنگوی کری لام، رئیس اجرایی هنگ کنگ گفت، اجرای