22432
در زمان‌های بحرانی مثل ایام کرونا که معتادان استرس‌های زیادی را
تجربه می‌کنند و شاید هم احساس نیاز کاذبی دارند، مقدار بیشتری از
نگه‌دارنده‌ها را میل می‌کنند که چون در اغلب مراکز به این خواسته
نمی‌رسند راه بازارهای غیر رسمی را در پیش می‌گیرند؛‌ بازاری که
هیچ‌وقت از رونق نمی‌افتد و زیر سایه کرونا فربه‌تر نیز شده‌ است.
بازگشت به اعتیاد
فرقی نمی‌کند با کدام کارشناس یا درمانگر اعتیاد در کدام از نقطه
کشور همکلام شویم. با این‌ که هر کدام از آنها مشاهدات و تحلیل‌های
مخصوص به خود را دارند اما در قضیه کرونا و اعتیاد یک جمله است که
همه‌شان به‌اتفاق تکرار می‌کنند؛ عود اعتیاد. در ماه‌هایی که با کرونا
گذشت بسیاری از پرونده‌های افراد تحت درمان که در مراکز درمان
اعتیاد بسته‌ شده‌ بود (یعنی سیستم آنها را به‌عنوان اشخاص پاک‌شده
می‌شناخت) دوباره باز شد و به شهادت درمانگران اعتیاد حالا اینها در
روزهای عود به سر می‌برند. بابک کاویان، کارشناس درمان اعتیاد از
اصفهان ضمن تایید این بازگشت، این اتفاق را ربط می‌دهد به
خانه‌نشینی‌ها و بیکاری‌های ناشی از کرونا و مشکلات اقتصادی
برآمده از آن‌ که فشارهای مضاعفی را بر مصرف‌کننده‌ها و افراد
پاک‌شده وارد می‌کند که البته اگر پای عقل سلیم وسط باشد مصرف نباید
دوباره اتفاق بیفتد اما چون این قشر گرفتار الگوهای ناسازگارانه