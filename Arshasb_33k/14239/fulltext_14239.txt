14239
بود. 500 تومان از یکی از بستگان‌شان پول گرفته بود. می‌خواست به
مغازه برود تا برای خودش خوراکی بخرد. مادرش به او گفت منتظر بماند
تا برود از داخل خانه پول بیشتری بیاورد ولی امیرسام تاب انتظار را
نداشت. خودش راهی مغازه شد. مغازه‌ای که تنها 10 متر با خانه‌شان
فاصله داشت. امیرسام داخل مغازه رفت و از مرد مغازه‌دار لواشک خرید.
پس از آن دیگر هرگز کسی او را ندید. نه همسایه‌ها، نه مرد مغازه‌دار و نه
مردم محله‌های اطراف، هیچ‌کس حتی ردی از این پسر را پیدا نکرد.
حالا ماه‌هاست که پدر و مادر امیرسام خیابان‌ها را متر می‌کنند تا ردی از
پسرشان پیدا کنند. پدر و مادری که از هم جدا شده‌اند و هر کدام انگشت
اتهام را به سوی یکدیگر نشانه رفته‌اند. این در حالی است که پلیس
آگاهی قرچک نیز در حال پیگیری این پرونده است و تا الان از چندین
مظنون بازجویی کرده ولی به نتیجه‌ای نرسیده است. هیچ نشانی از این
پسربچه نیست و تا الان هیچ سرنخی از این پرونده معمایی پیدا نشده
است.
100 میلیون مژدگانی
پدر امیرسام در گفت‌وگو با خبرنگار «شهروند» ماجرای ناپدید شدن
پسرش را چنین روایت می‌کند: «من و همسر سابقم دو سالی است که از هم
جدا شده‌ایم. دو پسر دارم. امیرسام و امیرمحمد. امیرسام چهار
سال‌ونیمه است و امیرمحمد نیز 10‌ سال دارد. پس از جدایی حضانت هر