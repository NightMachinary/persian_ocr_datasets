3371
از اهداف اصلی من انتقال انرژی مثبت به تیم بود. کار کردن در چنین
محیطی باعث خوشحالی وافر است. پیش از هر چیز، در این اردو فرصتی
فراهم شد تا یکدیگر را بهتر بشناسیم و ارتباطی دوستانه برقرار کنیم و
همچنین بازیکنان با ایده‌ها و روش کار من بیشتر آشنا شدند.
سرمربی تیم ملی خاطرنشان کرد: به علاوه، من نیز از وضعیت آمادگی
بازیکنان بهتر مطلع شدم. در کنار بازی تدارکاتی با ازبکستان و
تمرینات، جلساتی برای دیدن ویدئوها و انیمیشن‌های تاکتیکی و
آنالیز انفرادی و گروهی برگزار کردیم. تمام سعی ما این بود که حداکثر
استفاده را از زمان ببریم. در آخر، از زحمات کادر پزشکی کمال تشکر
را دارم که تا آخرین روز با گرفتن تست‌های مستمر کرونا، سلامت
اعضای تیم را به دقت تحت نظر داشتند. به باور من، این اردوی تدارکاتی
زمینه را برای آینده‌ای موفق فراهم کرد.
اسکوچیچ خاطرنشان کرد: همچنین، پیام مهمی هم برای عموم مردم
دارم که لیست اعلام‌شده، فهرست نهایی نیست. این لیست قابل‌تغییر
است، به این معنی که ما همواره آمادگی این را داریم تا هر کدام از
بازیکنان که خودشان را به سطح استانداردهای تیم ملی برسانند
دعوت کنیم. ذهنم متمرکز بر آینده است و از همین حالا در فکر اردوی
تدارکاتی بعدی‌ هستم.