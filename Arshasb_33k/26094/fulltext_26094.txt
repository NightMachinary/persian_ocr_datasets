26094
نیازمند اصلاح جدی در ساختار برخی نهادهای انقلابی هستیم
مهرداد ویسکرمی در دیدار با مدیرکل بنیاد شهید و امور ایثارگران
لرستان که 22 آبان‌ماه، صورت گرفت، ضمن گرامیداشت یاد و
خاطره شهدا و تقدیر از ایثارگران، اظهار کرد: مشکلات ایثارگران از
اولویت‌های کاری است، چراکه بارها ایثارگران عزیز در مراجعات
خود به دفتر ارتباط مردمی ما، از وضعیت نامناسب خدمت‌رسانی به این
قشر گله‌مند بوده‌اند.
وی تصریح کرد: رسالت نماینده کار اجرایی نیست، بلکه وظیفه‌
نظارت و پیگیری مسائل مردمی بر عهده نماینده است که امیدوارم در
این زمینه موفق عمل کنیم.
نماینده مردم خرم‌آباد و چگنی در مجلس خاطرنشان کرد: نیازمند
اصلاح جدی در ساختار برخی نهادهای انقلابی هستیم؛ مشکلات
ابتدایی در برخی از نهادهای انقلابی وجود دارد که انتظار می‌رود
توسط مدیریت‌های جدید مرتفع شود.
ویسکرمی اضافه کرد: بنیاد شهید بایستی جلوه‌گاه ارزش‌ها باشد،
چراکه با بهترین‌های جامعه سروکار دارد، ایثارگری را نباید تنها با
مسائل مادی بسنجیم، بلکه ارزش و فرهنگ کار آن‌ها را در نظر بگیریم.
وی بیان کرد: با توجه به شرایط سخت اقتصادی، انتظار می‌رود
بیش‌ازپیش به مشکلات معیشتی ایثارگران توجه شود.