32514
17 بیمار کرونایی در اردبیل بستری شدند
شهرام حبیب‌زاده 23 دی در جمع خبرنگاران با بیان این مطلب اظهار
کرد: از 17 بیمار بستری شده جدید، 13 نفر از اردبیل، 2 نفر از پارس‌آباد و
2 نفر از خلخال هستند.
رئیس دانشگاه علوم پزشکی و خدمات بهداشتی و درمانی استان
اردبیل ادامه داد: همچنین 23 بیمار کرونایی نیز با بهبودی نسبی از
بیمارستان‌های استان اردبیل مرخص شدند.
حبیب‌زاده خاطرنشان کرد: در حال حاضر شمار کل بیماران بستری
در استان اردبیل 191 نفر است که از این تعداد 62 نفر در بخش مراقبت‌های
ویژه آی سی یو قرار دارند.
به گفته وی هم‌اکنون وضعیت شهرستان‌های اردبیل، سرعین، نمین،
خلخال، مشگین‌شهر، گرمی و پارس‌آباد زرد بوده و شهرستان‌های
بیله‌سوار، اصلاندوز، نیر و کوثر نیز در وضعیت آبی هستند.
17 دستگاه کمک تنفسی به دانشگاه‌ علوم پزشکی کردستان اهدا شد
فرزام بیدارپور در گفت‌وگو با ایسنا،اظهار کرد: با تعامل ارزنده
سازمان امداد و نجات جمعیت هلال احمر کشور و همت خیرین، از
ابتدای شیوع کرونا تاکنون تعداد 17 دستگاه بای پپ و سی‌پپ به
دانشگاه اهدا و در اختیار برخی بیمارستان‌های استان جهت استفاده
بیماران مبتلا به کرونا قرار گرفته است.