26201
مسعود اعلم صمیمی در گفت‌وگو با ایسنا، در خصوص استفاده از
هتل‌های کپسولی در مشهد عنوان کرد: هتل‌های کپسولی بیشتر برای
مقاصدی که در آن‌ها گردشگران به‌صورت تنها و تک نفره یا زوجی سفر
می‌کنند، کاربرد دارند، مقاصدی مانند مشهد که بیشتر جز مقاصد
زیارتی و مذهبی محسوب می‌شوند، مسافران آن‌ها اکثرا خانواده‌ها
هستند و این نوع واحد اقامتی برای چنین شهرهایی نمی‌تواند مورد
استفاده مطلوب قرار گیرد.
وی افزود: البته تا به امروز چنین نگاهی وجود داشته که مقصد مشهد با
توجه به ذات زیارتی بودن آن، بیشتر مسافران خانوادگی داشته است
اما از نگاه دیگری می‌توان گفت این شکل از واحدهای اقامتی در مشهد
نیز کاربرد دارند؛ زیرا موضوع زیارت یک مسئله درونی است و
می‌تواند برای افرادی که به دنبال سفر معنوی و ایجاد یک تنهایی عمیق و
معنوی هستند، دارای کاربرد باشد.
عضو هیات علمی دانشگاه شاندیز بیان کرد: به‌طور کلی انواع و اقسام
شکل عرضه خدمات گردشگری و واحدهای اقامتی در یک مقصد
به‌صورت عمده می‌تواند در حوزه گردشگری آن مقصد کمک کننده
باشد؛ اما نیاز به هر یک از این انواع واحدهای اقامتی با توجه به نیاز
موجود در جامعه، در زمان‌های مختلف متفاوت است.
مدیر مرکز خدمات تخصصی پژوهشکده گردشگری جهاد