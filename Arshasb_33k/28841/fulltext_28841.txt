28841
پوشاکی‌های یزد متخلف‌ترین صنف در آبان کرونایی 
دکتر «ابراهیم سلمانی» در خصوص بازدیدهای مربوط به نظارت بر
رعایت پروتکل‌های بهداشت در گفت‌وگو با خبرنگار ایسنا اظهار
کرد: از ابتدای آبان ماه تاکنون، هفت هزار و 401 مورد بازدید از
صنوف مختلف در جهت نظارت بر رعایت دستورالعمل‌های
بهداشتی انجام شده است.
به گفته وی، از مجموع بازدیدهای انجام شده قریب 10 درصد یعنی
789 مورد منتج به پلمب واحدهای متخلف صنفی شده‌ است.
سلمانی در پایان عمده‌ترین پلمب‌ واحدهای صنفی در استان را مربوط
به صنف پوشاک و عمده‌ترین تخلف در این باره را رعایت نکردن فاصله
گذاری اجتماعی خواند.
پوشش‌ آموزش مجازی دانش‌آموزان در خوزستان تکمیل می‌شود
کوروش مودت در گفت‌وگو با ایسنا، اظهار کرد: با شیوع ویروس
کرونا آموزش دانش آموزان به صورت مجازی و از راه دور آغاز شد و
معلمان و مدیران نیز در این زمینه وظایف خود را به خوبی انجام می دهند.
وی با اشاره به آغاز به کار سامانه شاد از امروز، شنبه افزود: یکی از مزیت
های استفاده از این سامانه، افزایش ضریب امنیتی و پهنای باند برای
آموزش از راه دور دانش آموزان است. از این هفته به طور وسیع از این
سامانه برای ادامه آموزش از راه دور دانش آموزان استفاده می شود.