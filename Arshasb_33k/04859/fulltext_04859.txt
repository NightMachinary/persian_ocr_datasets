4859
امضای تفاهم‌نامه 2500 شغل برای ایثارگران لرستان
به گزارش ایسنا به نقل از «ایثار»، مهندس سعید اوحدی روز پنجشنبه 23
مرداد در ابتدای سفر خود به استان لرستان با حضور در گلزار مطهر
شهدای بهشت رضا (ع) شهر خرم‌آباد به مقام شامخ شهدا ادای احترام
کرد.
وی در ادامه با حضور در جلسه شورای اداری استان لرستان و مراسم
امضای تفاهم‌نامه تأمین زمین و ساخت 3000 واحد مسکونی و ایجاد
2500 شغل به منظور ساماندهی اشتغال و کارآفرینی ایثارگران با بیان
اینکه استان لرستان هفتمین استانی است که برای امضای تفاهم‌نامه
تأمین مسکن و اشتغال ایثارگران به آن سفر می‌شود افزود: مشکلات
جامعه ایثارگری را نمی‌توان به صورت متمرکز و از مرکز بر طرف کرد و
برای حل این مسائل باید به صورت استانی برنامه‌ریزی شود.
معاون رییس جمهور افزود: باید تلاش کنیم تا در جهت استیفای حقوق
جامعه ایثارگری از تمام امکانات و ظرفیت‌ها استفاده کنیم. امروز
شاهد ناجوانمردانه‌ترین تحریم‌ها علیه کشورمان هستیم که
مشکلات زیادی را برای کشور ایجاد کرده است و عبور با عزت از این
مشکلات تنها با اتکا به فرهنگ ایثار و شهادتی است که همواره عامل
موفقیت انقلاب اسلامی بوده است.
رییس بنیاد شهید و امور ایثارگران با اشاره به ظرفیت‌های بسیار خوب