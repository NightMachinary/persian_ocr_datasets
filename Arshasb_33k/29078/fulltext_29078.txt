29078
شرایط جوی نسبتا پایداری در منطقه حاکم خواهد بود و بارشی برای
استان پیش‌بینی نمی‌شود.
این مسئول ادامه داد: از روز چهارشنبه سامانه بارشی جدید وارد استان
شده و شاهد بارش باران و برف خواهیم بود. سرمای هوا و یخ‌بندان
موجود تا صبح روز دوشنبه ادامه داشته و پس از آن دما رو به افزایش
خواهد رفت.
مدیرکل هواشناسی استان زنجان، میزان دمای فعلی هوای شهر زنجان
را یک درجه سانتی‌گراد زیر صفر اعلام و خاطرنشان کرد: این میزان دما
در مقایسه با روز گذشته در همین ساعت یک درجه سانتی‌گراد کاهش
نشان می‌دهد.
پیش‌بینی بارش پراکنده در خوزستان
محمد سبزه‌زاری در گفت‌وگو با ایسنا، اظهار کرد: آسمان استان
خوزستان تا 24 ساعت آینده صاف تا قسمتی ابری همراه با وزش باد و مه
رقیق پیش‌بینی می‌شود.
وی افزود: در این مدت در مناطق شمال، شمال شرق و شرق استان احتمال
بارش پراکنده و رعد و برق پیش‌بینی می‌شود.
مدیرکل هواشناسی خوزستان بیان کرد: تا اواسط روز یکشنبه جوی
نسبتا پایدار بر خوزستان حاکم است و سواحل جنوبی خلیج فارس نیز
مواج خواهد بود.