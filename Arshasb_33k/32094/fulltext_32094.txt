32094
گوشت مرغ باید با نرخ مصوب به دست مصرف‌کننده برسد
ارسلان زارع در جلسه ستاد تنظیم بازار استان که با حضور عباس تابش،
مدیرعامل سازمان حمایت از مصرف کنندگان و تولیدکنندگان در
استانداری برگزار شد، اظهار کرد: گیلان در بسیاری از شاخص ها
دارای جایگاه های برتر کشوری است که به عنوان نمونه می توان به
موضوع بازرسی و نظارت اشاره کرد.
وی با تاکید بر اهمیت نقش نظارت بر بازار ادامه داد: لازم است در امر
بازرسی، از مشارکت های مردم بیشتر استفاده شود تا شاهد اثربخشی
فزون تر باشیم.
استاندار گیلان تصریح کرد: اعتقاد دارم برای تعادل بخشی به امور و نیز
حفظ شرایط مطلوب بازار، باید هم به تولیدکننده و هم مصرف کننده،
توجهی همزمان صورت گیرد و این، عین رعایت انصاف است.
زارع، با یادآوری اینکه گیلان در بسیاری از اقلام اساسی همچون
برنج، چای و آبزیان استانی تولیدکننده است و محصولات مذکور را
به نقاط مختلف کشور ارسال می کند، گفت: انتظار داریم در اقلامی مانند
گندم، خوراک دام و طیور، شکر و... که گیلان تولیدکننده آنها نیست؛
به اندازه‌ای کافی و به موقع، به استان ارسال شود و کمبودی وجود
نداشته باشد.
وی خاطرنشان کرد: با تلاش های صورت گرفته، دولت اجازه نداد در