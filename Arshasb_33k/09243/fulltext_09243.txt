9243
داخلی نمایندگان مجلس، امکان محدود شدن این حق وجود ندارد.
نماینده مردم اصفهان در مجلس با بیان اینکه باید دید آیا تحقیق و تفحص
از فولادمبارکه در شرایط فعلی کشور جزو اولویت‌های کشور است یا
خیر، معتقد است: تحقیق و تفحص از فولادمبارکه جزو اقدامات
اولویت‌دار کشور در شرایط کنونی نیست و شاید امروز تحقیق و
تفحص از شرکت پلی‌اکریل نسبت به فولادمبارکه در اولویت باشد.
وی با تاکید بر اینکه در مجموع توقف طرح تفحص از فولاد بر عهده
نمایندگان امضاکننده است، گفت: البته ممکن است برخی ادعاها در
فرایند تحقیق و تفحص از فولاد تایید نشود و بعد از اجرای این طرح
توسط دستگاه‌های نظارتی مختلف، اگر فعالیت مجموعه شفاف باشد،
نهاد ناظر سریع به جمع بندی برسد.
طغیانی تاکید کرد: اگر نظارت بر کارخانه در جریان تحقیق و تفحص به
گونه‌ای باشد که با تحت تاثیر قرار دادن امور روزمره کارخانه، مانع
تولید شود، این کار موجب نگرانی‌های اجرایی و حتی ممکن است،
سبب خدشه در تولید فولاد مبارکه و اشتغال آن خواهد شد.
وی با تاکید بر اینکه در جریان مطرح شدن صحبت برای تحقیق و تفحص،
قطعا برخی گزارشات رسیده به نمایندگان مجلس می‌رسد، گفت: البته
برخی سو تفاهمات نیز سبب این موضوع می‌شود، با این وجود با
گفتمانی به غیر از تحقیق و تفحص این مسائل برطرف شدنی است.