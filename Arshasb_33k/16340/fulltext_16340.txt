16340
رضاییان: فوتبال حقیر نیست و می‌تواند ثروتمند باشد/ اصرار داشتیم
لیگ برگزار نشود
مسعود رضاییان در گفت‌و گو با ایسنا، درباره مشکلات مالی نفت
آبادان و کمک مالی هواداران به این تیم اظهار کرد: این کمک‌ها فقط به
صورت موقت است و مشکلات یک تیم لیگ برتری با این گونه راه حل‌ها
برطرف نمی‌شود. حتی کمک چند میلیاردی از سوی وزارت نفت یا
ورزش هم یک نجات موقتی است. منابع مالی باید پایدار و کافی باشند.
کمک‌های مردمی به صورت کوتاه مدت می‌تواند حواب دهد اما
هزینه‌ها در تیم‌های لیگ برتر سرسام آور است.
او ادامه داد: مشکلات مالی باید به صورت ریشه‌ای حل شود و این مساله
فقط از طریق احیا منابع فوتبالی حل می‌شود. حتی تیم‌هایی که به
صورت شخصی اداره می‌شوند بعد از یکی دو سال محو می‌شوند یا
این‌که آن افراد از فوتبال ما خارج می‌شوند. این‌که وزارت‌ یا
هواداران کمکی می‌کنند کاملا موقتی است. اگر حق پخش یا دیگر
منابع مالی فوتبالی به تیم‌ها اختصاص یابد می‌توانیم به جایی برسیم که
حتی به دیگر بخش‌ها هم کمک کنیم.
معاون ورزشی صنعت نفت آبادان با بیان این‌که فوتبال حقیر نیست و
می‌تواند ثروتمند باشد، عنوان کرد: اگر منابعی که برای باشگاه‌های
فوتبال است به آن‌ها اختصاص پیدا کند، از پول این باشگاه‌ها می‌شود