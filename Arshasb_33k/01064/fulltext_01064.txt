1064
وی در پایان گفت: با تعطیلی مدارس کشور در ستاد کرونای ملی
موافقت نشد و در برخی از استان‌ها مدارس از حضوری به غیرحضوری
تبدیل شدند.
آموزش ده هزار و هفتصد نومعلم مطابق با سند تحول
به گزارش ایسنا، دکتر علی محمدی با بیان این که « از دو سال گذشته
اقدامات خوبی برای آموزش مهارت آموزان ماده 28 در حوزه
فرهنگی و اجتماعی منطبق با ساحت‌های شش گانه سند تحول شروع
شده است» گفت: در دوره جدید برای هفت مهارت معلمی، تولید محتوا
در قالب متن و فیلم آموزشی تهیه و در دسترس مهارت‌آموزان برای
شرکت در آزمون پودمان دوم که در ششم شهریور ماه برگزار شد، قرار
گرفت.
وی افزود: هفت مهارت معلمی که در آن تولید محتوا شده است شامل
آموزش عمومی قرآن و عترت، آموزش مهارت‌های زندگی،
آموزش فن بیان و سخنوری، آموزش برنامه‌ریزی فرهنگی،
آموزش هنرهای تجسمی، آموزش کمک‌های اولیه و امداد و نجات و
آموزش بیانیه گام دوم انقلاب است.
عضو هیئت رییسه دانشگاه فرهنگیان با اشاره به اهمیت برگزاری دوره
آموزشی مهارت آموزان ماده 28 گفت: نیاز این افراد برای معلمی در
حوزه دانشی کمتر و بیشتر در حوزه های فرهنگی، تربیتی و مهارت های