7379
رئیس گروه بیمه بیکاری و تعهدات کوتاه‌مدت سازمان تأمین
اجتماعی ادامه داد: اما اکنون که بیمه بیکاری کرونا را پرداخت
کردیم و به شرایط عادی رسیدیم برآورد اولیه نشان می دهد اگر می
خواستیم خودمان بپردازیم شمار مشمولان صندوق در اسفندماه به
300 هزار نفر می رسید اما افرادی به سیستم پرداخت جدید اهاله شدند.
بایندریان با بیان اینکه منابع صندوق بیمه بیکاری سال گذشته نسبت به
سال 97 حدود 41 درصد رشد داشته و به 6900 میلیارد تومان رسیده
است گفت: مصارف صندوق نیز به 7300 میلیارد تومان رسیده است.
در پایان سال 98 حدود 400 میلیارد تومان کسری داشتیم که با
احتساب کسری انباشته سال های قبل، کسری صندوق به 663 میلیارد
تومان رسید.
وی با اشاره به بیمه بیکاری در حوزه کرونا گفت: دستور پوشش ما را با
چالش های بسیاری مواجه کرد. یک علت آن، تخصیص دیرهنگام
منابع بود. قرار بود 5000 میلیارد تومان به صندوق بدهند که به 3000
میلیارد کاهش یافت و در نهایت 1286 میلیارد تخصیص دادند که در
نتیجه هنوز عده ای باقی مانده اند.
رئیس گروه بیمه بیکاری و تعهدات کوتاه‌مدت سازمان تأمین
اجتماعی افزود: از اول خرداد به بعد صندوق شرایط خاصی پیدا کرده
است. عده ای در دروان کرونا بیکار شدند و نتوانستند به کار برگردند.