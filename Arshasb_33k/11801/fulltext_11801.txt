11801
رقابت‌ها شدیم. وی تصریح کرد: در این میان، پنج کشتی گیر و یک
مربی استان بودند که از چند ماه پیش پیشنهادهای خوبی از جانب دیگر
تیم های لیگ برتری داشتند، اما چون اعلام کرده بودیم ما نیز
می‌خواهیم یک تیم راهی رقابت‌های لیگ برتر کنیم، این کشتی گیران
و مربی آنها به این پیشنهادات جواب منفی دادند تا به تیم استان خودشان
ملحق شوند. دبیر هیأت کشتی استان افزود: با انصراف کرمانشاه از
حضور در لیگ برتر کشتی، کشتی گیران استان هم بلاتکلیف ماندند و با
توجه به اینکه اکثر تیم‌ها کشتی گیران خود را جذب کرده بودند، این
نگرانی بوجود آمد که نتوانند جذب تیمی دیگر شوند. وی
یادآورشد: خوشبختانه از آنجایی که تیم لیگ برتری قائمشهر
مازندران هنوز ترکیب تیمش را کامل نکرده بود، اقدام به جذب
کشتی گیران بلاتکلیف استان کرد. کیانی افزود: ارشک و یدالله محبی،
خیرالله قهرمانی، بهمن تیموری و حامد رشیدی پنج کشتی گیر و محسن
رضایی مربی کرمانشاهی هستند که به این تیم قائمشهری پیوسته‌اند.
وی تاکید کرد: اگر از همان ابتدا وزارت نفت عنوان می کرد که قصد
حمایت از تیم کشتی کرمانشاه را ندارد، این کشتی گیران و مربی آنها
می‌توانستند قراردادهایی با ارقام بالاتری با تیم های دیگر ببندند، اما
اکنون چون دیگر تیمی نمانده مجبورند به قرارداد با رقم پایین‌تری
رضایت دهند. دبیر هیات کشتی کرمانشاه یادآور شد: از اینکه این