25439
نظام بانکی کشور باید هزینه سفته‌بازی و سوداگری را بالا ببرد
مهدی طغیانی در گفت‌وگو با ایسنا در خصوص مهم‌ترین
اولویت‌های مجلس یازدهم، اظهار کرد: به دلیل تحریم‌ها و محروم
شدن از بخش زیادی از درآمدهای نفتی، دولت دچار کسری بودجه
شده و از یک طرف دیگر به دلیل مشکلات ارزی به طور مستقیم و
غیرمستقیم به مواد اولیه، تجهیزات خارجی و قطعات دسترسی نداریم و
چون برخی از صنایع کشاورزی و دامداری به خارج وابسته بوده،
تولید داخلی ضربه خورده است.
وی افزود: اگر بخواهیم مشکل معیشت مردم و اشتغال را حل کنیم و بر
تورم فائق شویم باید در حوزه تولید، کار جدی انجام دهیم که بخشی از
این کار بهبود فضای کسب و کار و جهت‌دهی نقدینگی به سمت تولید
است چراکه روزانه 1500 میلیارد تومان به نقدینگی کشور اضافه
می‌کنیم و در خلال 7 سال گذشته نقدینگی کشور پنج برابر شده است.
وقتی تولید افزایش نیابد نقدینگی یا به شکل تورم در سراسر اقتصاد
تخلیه یا در بخش‌های مختلفی از قبیل مسکن، طلا، خودرو و ... تخلیه
می‌شود و این ناشی از نقدینگی افسار گسیخته‌ای است که وارد تولید
نشده است.
نماینده مردم اصفهان در مجلس شورای اسلامی، گفت: برای مثال این
نقدینگی به جای اینکه به افزایش ساخت مسکن منجر شود سبب افزایش