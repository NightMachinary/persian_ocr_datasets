18726
به گزارش ایسنا، آیت الله رشاد که خود از شاعران نامی کشور است و
کتاب شعری هم از وی با عنوان تماشای جمال منتشر شده است با ارسال
یکی از اشعار شان در مورد امام حسین علیه السلام با عنوان دشت مست در
مسابقه ای که به نام نامی ابا عبدالله علیه السلام برگزار شده است شرکت کرد.
رئیس حوزه علمیه تهران در یاد داشتی یاد آور شد که این شعر را در کربلا
سروده و صرفا جهت تیمن و تبرک به نام حضرت سید الشهدا و رونق
بخشیدن به این حماسه ادبی و تعظیم شعائر اسلامی در این مسابقه شرکت
می‌کند. سراینده شعر سپید تلویحات و رئیس پژوهشگاه اندیشه
اسلامی مشارکت در حرکتی که بنام ابا عبدالله شکل گرفته را یک افتخار و
وظیفه دینی می‌داند و از همه شاعران فارسی زبان جهان برای شرکت
فعال در این مسابقه دعوت بعمل می‌آورد.
شاعر پیشکسوت و صاحب سبک حوزوی برگزاری این مسابقه را نقطه
عطفی در تاریخ ادبیات ایران دانست و برای تحقق اهداف این مسابقه بین
المللی بزرگ آرزوی موفقیت کرد.
دبیر مسابقه بین المللی جایزه بزرگ سال اعلام کرد: شاعران بسیار
بزرگی برای شرکت در مسابقه اعلام آمادگی کرده اند و سیاست مسابقه
عدم اعلام اسامی شرکت کنندگان است، اما در تماسی که با حضرت
آیت الله رشاد برقرار شد از ایشان برای اعلام شرکت ایشان کسب اجازه
شد و ایشان فرمودند: از آغاز فعالیت ادبی تا کنون در هیچ مسابقه ای