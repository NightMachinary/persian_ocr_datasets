27352
وحدت و همدلی در آذربایجان شرقی برای ریشه‌کن کردن کرونا
حجت‌الاسلام والمسلمین سیدمحمدعلی آل‌هاشم در نشست
هم‌اندیشی ویدئو کنفرانسی رئیس جمهور با فعالان مبارزه با کرونا
در استان‌های آذربایجان شرقی و آذربایجان غربی، با قدردانی از
مدافعان سلامت و مسئولان عضو ستاد مقابله با کرونا، گفت: از اوایل
فروردین امسال، ستاد پشتیبانی مدافعان سلامت و پویش رحمت برای
کمک به نیازمندان در استان راه‌اندازی شده است.
وی افزود: علاوه بر این، 25 هزار بسته از طریق ستاد پشتیبانی مدافعان
سلامت و هشت هزار بسته از طریق پویش رحمت توزیع شده و همچنین
پنج هزار نفر از افراد نیازمند نیز تحت پوشش کمیته امداد استان قرار
گرفته‌اند.
حجت الاسلام و المسلمین آل‌هاشم ادامه داد: با همکاری دانشگاه علوم
پزشکی، امروز مساجد استان به محل تولید اقلام بهداشتی تبدیل شده و
صحنه‌های زیبایی از همدلی و همکاری اقشار مختلف مردم برای مقابله
با کرونا در مساجد و حسینیه‌ها رقم خورده است.
وی گفت: روحانیون و طلاب نیز در انجام احکام شرعی دفن و کفن
اموات کرونا نهایت تلاش خود را انجام داده‌اند که این تلاش‌ها در
سخنرانی رهبر انقلاب در نیمه شعبان امسال مورد توجه و لطف ایشان
قرار گرفت.