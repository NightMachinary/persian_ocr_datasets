12750
جوزپ بورل: اتحادیه اروپا به اعمال تحریم علیه بلاروس مصمم است
به گزارش ایسنا، به نقل از خبرگزاری رویترز، وزرای کشورهای عضو
اتحادیه اروپا در تلاش برای حمایت از معترضان مخالف دولت
الکساندر لوکاشنکو، رئیس جمهوری بلاروس در حال بررسی
تحریم‌هایی علیه مقام‌های ارشد این کشور در پی تحولات پس از
انتخابات مناقشه‌برانگیز 9 اوت بلاروس هستند.
دیپلمات‌های اتحادیه اروپا در حالی که یک ماه از راه افتادن
اعتراضات بلاروس به نتیجه انتخابات این کشور گذشته، اعلام
کرده‌اند مذاکرات اتحادیه اروپا تحت تاثیر مناقشات ارضی میان
قبرس و ترکیه در شرق مدیترانه قرار گرفته است.
جوزپ بورل، مسئول سیاست خارجی اتحادیه اروپا در بیانیه‌ای
عنوان کرد: اتحادیه اروپا بر عزمش برای اعمال تحریم علیه مقام‌های
مسئول خشونت، سرکوب معترضان آرام و تحریم نتایج انتخابات در
بلاروس تاکید می‌کند.
به گفته بورل، این بلوک همچنین در صورت لزوم تدابیر
محدودیت‌کننده بیشتری در پیش خواهد گرفت هر چند که جزئیات
بیشتری درباره آن مشخص نکرد.
بورل خاطر نشان کرد، اتحادیه اروپا از بابت تشدید خشونت‌ها در
بلاروس و تبعید اجباری اعضای مخالفان سیاسی این کشور که هر چه