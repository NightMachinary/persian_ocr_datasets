2507
مدیرکل کتابخانه های عمومی کردستان نیز در این جلسه با بیان اینکه
از زمان شیوع ویروس کرونا تمرکز بر اجرای برنامه در فضای مجازی
بیشتر شده است، عنوان کرد: خوشبختانه استان کردستان در این زمینه
عملکرد مطلوبی داشته است.
محمد مخدومی از کتابخانه های عمومی به عنوان پایگاه های فرهنگی
و اجتماعی نام برد و افزود: امروزه وظیفه کتابخانه های عمومی تنها
امانت کتاب نیست بلکه برنامه های متنوعی از جمله نشست های کتاب
خوان، مسابقات کتابخوانی، رونمایی از کتاب، قصه گویی و ....در
این نهاد برگزار می شود.
وی راه اندازی و ایجاد کتابخانه سیار و مشارکتی را از راهکارهای
ارتقای سطح دسترسی عمومی به کتاب بیان کرد و گفت: این مهم با
همکاری و حمایت مسئولان در شهرها و روستاها میسر می شود.
مخدومی ذکر کرد: همچنین راه اندازی کتابخانه در ساختمان های
بدون استفاده سازمان ها و ادارات در شهرها و روستاها به صورت حق
انتفاع از دیگر راهکارهای ارتقای فضای کتابخانه ای است.
مدیرکل کتابخانه های عمومی کردستان از راه اندازی محافل ادبی
در این نهاد فرهنگی خبر داد و افزود: نخستین جلسه راه اندازی محافل
ادبی کردستان به صورت مجازی و با عنوان گلشن کردستانی در
ابتدای مرداد ماه سال جاری برگزار شد.