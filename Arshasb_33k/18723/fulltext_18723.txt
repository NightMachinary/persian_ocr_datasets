18723
بنابراین با توجه به مباحثی که از سوی اساتید مطرح شد، دانشگاه در
رابطه با مسئولیت اجتماعی تعهدی دوگانه دارد که ابتدا باید به مثابه یک
سازمان در جامعه فعالیت کند. بنابراین شایسته است نسبت به مسائل
اجتماعی حساس بوده و در قبال جامعه، سازمان احساس مسئولیت
کند. همچنین دومین تعهدی که می‌تواند در اهداف و برنامه‌های خود
بگنجاند تدوین استراتژی مسئولیت اجتماعی برای این امر مهم است
که دانشگاه هم در نقش سازمانی و نهادی خود، مسئولیت اجتماعی را
مدنظر قرار دهدو به آن پایبند باشد.
شروع کار سخت در مذاکرات صلح افغانستان
به گزارش ایسنا، به نقل از خبرگزاری فرانسه، در جریان مراسم افتتاحیه
آرامی که روز شنبه در شهر دوحه پایتخت قطر برگزار شد، دولت
افغانستان و حامیانش شامل آمریکا خواستار آتش بس شدند.
با این حال طالبان در جریان حضورش پای میز مذاکرات اشاره‌ای به
ترک مخاصمه نکرد.
مقام ارشد حوزه فرآیند صلح در دولت افغانستان به خبرگزاری فرانسه
عنوان کرد، طالبان ممکن است در ازای آزادسازی تعداد بیشتری از
شبه نظامیان محبوس در زندان این گروه پیشنهاد آتش بس را بدهد.
عبدالله عبدالله، رئیس شورای عالی آشتی ملی در دولت افغانستان گفت:
این امر می‌تواند یکی از ایده‌های آنها و یا یکی از مطالبات آنها باشد.