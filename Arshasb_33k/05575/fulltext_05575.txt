5575
نیست، افزود: مسأله توهین به مقدسات که گاهی اوقات به خصوص در
کشورهای اروپایی اتفاق می افتد، معلول علل متعددی است که یکی از
آنها، ضعف و تشتت در میان کشورهای اسلامی است؛ یعنی وقتی که
دشمنان اسلام، ضعف، سستی و انفعال را در سران کشورهای اسلامی می
بینند و تشتت را در میان مسلمین مشاهده می کنند، طبیعی است که از این
اهانت ها و جسارت ها احساس خطر نکنند. حجت الاسلام والمسلمین
واعظی، رشد اسلام گرایی در اروپا را از دیگر علل توهین به مقدسات
دانست و اظهار داشت: علی رغم تمام تبلیغات منفی علیه اسلام و ایجاد
ترس مصنوعی از اسلام که در رسانه های غربی رقم می خورد، با موج
عظیم اسلام گرایی در کشورهای اروپایی مواجه هستیم و ترکیب
جمعیتی به لحاظ مذهبی در حال تغییر است و این اهانت ها واکنشی
انفعالی در برابر این اقبال و گرایش به اسلام است. وی درباره توسل به
حاشیه سازی برای بروز واکنش های هیجانی مسلمان در غرب، گفت:
سومین عامل توهین به مقدسات، حاشیه سازی برای به فراموشی سپردن
و به تفرقه انداختن نسبت به برخی از مسائل اصلی است که در آن جوامع
وجود دارد که می خواهند با این نوع حرکات غیر انسانی، مسلمانان را به
واکنش های هیجانی بکشانند تا به این وسیله حاشیه سازی کرده و مهر
تأییدی بر حرکات اسلام هراسانه خودشان در غرب بگذارند. * تسلط
سکولاریزم و انزوای جریانات مذهبی در غرب رییس دفتر تبلیغات