28013
به گزارش ایسنا، فرماندار کرج تشکیل گشت‌های مشترک و ویژه را از
الزامات اجرایی شدن مصوبات محدودیت‌های کرونایی در مرکز
استان اعلام کرد و گفت: علاوه بر نظارت بر اجرای قوانین بهداشتی سطح
شهر در شرایط کرونا، صنوف پرخطری هم که باید در محدودیت های
اعلام شده تعطیل باشند اما کماکان ادامه فعالیت دارند در جریان پایش
ها شناسایی و نسبت به فعالیت‌هایی که سلامت جامعه را به مخاطره می
اندازد، اقدام قانونی به عمل آید؛ که این اقدام باید بصورت مشترک و با
حضور نمایندگان بازرسی، بهداشت، اصناف و تعزیرات ضمانت
اجرایی خواهد داشت.
قاسم پور پیشنهاد داد تا « ستاد نظارت بر پروتکل های بهداشتی» مرکز
استان البرز ( شهرستان کرج) در معاونت بهداشتی کرج تشکیل شود و
24 ساعت نیز زمان تعیین کرد تا مسولان کمیته های ستاد مقابله با کرونا
بازرسان خود را به این معاونت معرفی نمایند.
قاسم پور گفت: البته تیم های بازرسی فرمانداری کرج از ابتدای هفته
جاری تشکیل شده است و به صورت روزانه نظارت ها تداوم دارد اما نیاز
به تشدید پایش ها آن هم به صورت مشترک هستیم.
معاون استاندار همچنین تشکیل گشت ویژه کنترل بر پارک‌های
بزرگ شهر کرج را مصوب کرد و از گشت نیروی انتظامی و پلیس
خواست تا نظارت ویژه‌ای در این رابطه داشته باشند.