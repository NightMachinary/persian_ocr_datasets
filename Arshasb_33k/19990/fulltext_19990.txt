19990
جمله پالایشگاه و پتروشیمی‌ها به عنوان «سهام آیندگان» تخصیص
داده شود که این سهام مختص به فرزندان سوم و چهارم به بعد است.
این نماینده مجلس با بیان اینکه براساس این طرح معاونت جدیدی در
ریاست جمهوری به عنوان افزایش جمعیت تعریف می‌شود، گفت: با
اعضای کمیسیون فرهنگی مشورت کردیم که این احکام در طرح
جمعیت و خانواده ادغام شود و در غیر اینصورت طرح جدیدی ارائه
خواهد شد.
طرح مرکز دفن مهندسی و بهداشتی تبریز در سطح کشور بی‌نظیر است
حجت الاسلام سید محمدرضا میرتاج‌الدینی در بازدید از طرح مرکز
دفن مهندسی و بهداشتی تبریز، اظهار کرد: نگاه دور اندیشانه سازمان
مدیریت پسماند با احداث مجتمعی از لندفیل‌های دفن پسماندهای
شهری به ویژه لندفیل مخصوص پسماندهای ویژه، قابل تقدیر است.
وی اضافه کرد: تصفیه خانه شیرابه پسماندهای شهری نیز یکی دیگر از
اقدامات قابل تحسین سازمان است که آب حاصل از آن نیز برای
آبیاری فضای سبز مرکز دفن استفاده می‌شود. وی خاطرنشان کرد:
نگاه جامع سازمان مدیریت پسماند در احداث مرکز دفن مهندسی و
بهداشتی باعث جلوگیری از هرگونه آسیب به محیط زیست و
شهروندان شده و با اقتدار می‌توان گفت که در سطح کشور بی‌نظیر
است.