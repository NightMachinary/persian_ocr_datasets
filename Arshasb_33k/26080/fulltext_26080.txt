26080
وی با بیان این که تهران به 1500 دستگاه واگن نیاز دارد گفت: البته بحث
انعقاد قرارداد به 630 واگن با چینی‌ها مطرح است و با شرکت واگن
سازی ملی نیز پروژه ساخت 105 دستگاه و با شرکت واگن سازی تهران
نیز 105 دستگاه واگن را نهایی کردیم که به ثمر نشستن همه این
سفارشات نیازمند منابع زیاد است که قطعا تامین آن از توان شهرداری
خارج است و با توجه به شرایط سخت کرونایی می‌بایست از منابع
دولت استفاده کنیم.
معاون شهرداری تهران با بیان این که با حمایت دولت هم از بیکار شدن
جوانان جلوگیری می‌شود و هم حمل و نقل پاک توسعه می‌یابد، افزود:
اگر 1500 واگن مورد نیاز تامین شود می‌توان ظرفیت حمل و نقل مترو
را از دو میلیون مسافری که امروزه از آن استفاده می کنند به 6 میلیون ارتقا
داد که این گام موثری در راستای حمل و نقل پاک است. امیدواریم سال
آینده بتوانیم با تولیدات ملی بیشتری نقش آفرینی کنیم.