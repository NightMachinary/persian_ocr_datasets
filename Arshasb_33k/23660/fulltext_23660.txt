23660
مسجد جامعی: کار شهرداری موزه داری نیست
به گزارش ایسنا، احمد مسجد جامعی صبح امروز در تذکر پیش از
دستور خود با اشاره به فراخوان شهرداری تهران برای طراحی موزه
سیمان در شهر ری گفت: موزه داری وظیفه شهرداری نیست و شهردار
تهران باید همه شئونات شهر را در نظر بگیرد و ساخت این موزه چه اتفاقی
را در شهر رقم می‌زند؟.
وی با بیان این که تبدیل کارخانه سیمان به موزه از زمانی که اسحاق
جهانگیری وزیر صنعت بود مطرح شده است گفت: آن زمان قرار بود که
وزارت صنعت راسا وارد شود و کارخانه سیمان را به موزه تبدیل کند نه
این که شهرداری تهران برای آن هزینه کند و آن را بسازد و این در حالی
است که شهرداری در کار خود مانده و قطعا دولت نیز با این شرایط
نمی‌تواند به ما کمکی کند.
مسجد جامعی با بیان این که در شهر ری دو اثر تاریخی قرار دارد که این
منطقه را تحت تاثیر قرار داده است گفت: چشمه علی یکی از با ارزش‌ترین
آثار تاریخی ثبت شده ری است و دژ رشکان که متعلق به دوره اشکانیان
نیز است، سبب شده که مجوز ساخت محدود در شهر ری بدهند و لازم
است کارخانه سیمان نیز در ارتباط با این دو اثر تاریخی، ساماندهی
شود.
وی با بیان این که مالکیت این موزه مهم است گفت: این کارخانه اگر