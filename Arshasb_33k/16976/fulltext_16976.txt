16976
رکود نیمی از صنایع لرستان
مهرداد ویسکرمی امروز 23 آبان‌ماه، اظهار کرد: در لرستان
ظرفیت‌های زیادی وجود دارد که برخی از این ظرفیت‌ها بدون
استفاده و راکد باقی‌مانده است درحالی‌که استفاده از آن‌ها می‌تواند
علاوه بر تولید، اشتغال را نیز به همراه داشته باشد.
وی هنرستان‌های کشاورزی لرستان را یکی از این ظرفیت‌ها برشمرد
که مدت‌هاست بدون استفاده باقی‌مانده است.
نماینده مردم خرم‌آباد و چگنی در مجلس تصریح کرد: به‌منظور فعال
کردن این ظرفیت 170 هنرستان کشاورزی لرستان آماده واگذاری
به بخش خصوصی است تا سرمایه‌گذار بتواند از این ظرفیت برای تولید
و توسعه کشاورزی استان استفاده کند.
ویسکرمی داشتن چاه آب را یکی از مزیت‌های هنرستان‌های
کشوری لرستان برشمرد و اضافه کرد: درگذشته از این چاه‌ها برای
آموزش استفاده می‌شده است که می‌توان این امکان ویژه را برای
تقویت بخش کشاورزی فعال کرد.
وی با اشاره به این‌که نیمی از صنایع لرستان راکد است و یا با حداقل
ظرفیت فعالیت می‌کنند، تأکید کرد: احیا و بازگشت واحدهای راکد
استان به چرخه فعالیت، می‌تواند عاملی اساسی برای اشتغال و تولید
باشد.