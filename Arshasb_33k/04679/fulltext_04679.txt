4679
عبدالفتاح سیسی،‌ رئیس جمهوری مصر روز شنبه یک طرح سیاسی را
برای توقف بحران لیبی ارائه کرد که بر آتش‌بس فوری، بیرون راندن
مزدوران خارجی و مشارکت لیبیایی‌ها در گفت‌وگویی درباره
آینده کشورشان مبتنی است.
امارات برای تقویت پدافندهای هوایی نیروهای خلیفه حفتر، به اسرائیل
متوسل شد
به گزارش ایسنا، به نقل از العربی الجدید، منابع اعلام کردند که هدف از
این اقدام جلوگیری از توانمندی سامانه پهپادهایی است که ترکیه در
اختیار نیروهای وفاق ملی لیبی قرار داده است.
منابع عنوان داشتند که امارات با اسرائیل در مورد مجهز کردن
نیروهای حفتر به سامانه پدافند هوایی پیشرفته قرارداد بسته است که
این سامانه توسط یکی از شرکت‌های دفاعی اسرائیلی تولید می‌شود.
این سامانه مستقیماً از مصر به لیبی انتقال داده شده است تا به مناطق تحت
نفوذ خلیفه حفتر در لیبی برسد. افسران لیبیایی وابسته به حفتر نیز برای
استفاده از این سامانه آموزش دیده‌اند.
پیشتر حدود 12 تن از فرماندهان ارشد وابسته به خلیفه حفتر در حملات
هوایی جنگنده‌های وابسته به دولت وفاق ملی لیبی کشته شدند و این
نیروها، خسارت‌های مادی بسیاری در تسلیحات و تجهیزات خود
دیدند.