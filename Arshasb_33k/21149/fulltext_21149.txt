21149
مبنای محاسبه مهریه، به جای سکه طلا، حقوق پایه کارگران باشد تا هم
قابلیت پرداخت و پیگیری حقوقی داشته باشد و هم وسوسه‌های طلایی
برای سست‌شدن بنیان خانواده را کمتر کند. «سیدجواد
حسینی‌کیا» از جمله 50 نماینده امضاکننده این طرح است که در
گفت‌وگو با خراسان درباره جزئیات آن می‌گوید: یکی از
دغدغه‌های جدی ما افزایش پرونده‌های خانواده در دادگاه‌ها و
محاکم قضایی است که بخشی از آن به افزایش تعداد زندانیان مهریه هم
منجر می‌شود. نوسانات قیمت سکه، مشکلات و آسیب‌های بسیاری
را به وجود آورده که متاسفانه یکی از آن‌ها افزایش درخواست به
اجراگذاشتن مهریه‌ها و تاثیر مخرب آن در خانواده‌ها بوده است، به
همین دلیل جمعی از نمایندگان مجلس طرحی را ارائه کرده‌اند که شاید
بتوان این آسیب را کاهش داد. وی ادامه می‌دهد: بر اساس این طرح
می‌خواهیم قانون مهریه تغییر کند و در آن به جای در نظر گرفتن مبنای
110 سکه به عنوان مهریه عندالمطالبه، 5 هزار روز حقوق پایه کارگری
لحاظ شود. به گفته حسینی‌کیا، بر اساس این مبنا، اگر حقوق روزانه هر
کارگر را 70 هزار تومان در نظر بگیریم، سقف قانونی برای مهریه
عندالمطالبه 350 میلیون تومان خواهد شد و بیشتر از آن در صورت
اثبات توان مالی (عندالاستطاعه) قابل پیگیری قانونی خواهد بود. او
درباره وضعیت پیگیری این طرح هم می‌گوید : کمیسیون‌های