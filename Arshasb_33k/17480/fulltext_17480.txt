17480
به گزارش ایسنا، به نقل از المیادین، میچل باچله، کمسیونر عالی حقوق
بشر سازمان ملل روز جمعه با اشاره به آثار و پیامدهای اجتماعی و
اقتصادی بحران فعلی لبنان برای مردمش، از دولت و احزاب سیاسی و
همچنین بخش مالی این کشور خواست با همکاری یکدیگر از مردم
حمایت کنند.
وی گفت: بیکاری به فقر می‌انجامد و در لبنان هم هیچ مزایایی برای دوره
بیکاری وجود ندارد.لبنانی‌ها ضعیف شده‌اند و گروه‌های ضعیف‌تر
و آسیب پذیرتر مثل آوارگان و کارگران مهاجر از تامین نیازهای
اساسی‌شان ناتوان شده‌اند. این اوضاع باید هرچه سریعتر تحت
کنترل درآید زیرا بخش اعظمی از مردم از فقر و گرسنگی ناشی از این
بحران رنج می‌برند.
باچله به خسارات اقتصادی روزافزون ناشی از انتشار ویروس کرونا
برای همه قشرهای جامعه لبنان اشاره کرده و گفت که در لبنان خیلی‌ها
کارشان را از دست داده‌اند و منابع درآمدشان جلوی چشمانشان از
بین رفته است و خیلی‌ها حتی منازلشان را هم از دست داده‌اند.
وی در ادامه گفت: مثل هرجای دیگری مردم ضعیف تر و فقیرتر بیشترین
آسیب را از این وضع می‌بینند و وضعیت آنها با توقف واردات مواد
غذایی و پزشکی بدتر هم می‌شود.
این مقام سازمان ملل با اشاره به اعتراضات اخیر که نتیجه نارضایتی مردم