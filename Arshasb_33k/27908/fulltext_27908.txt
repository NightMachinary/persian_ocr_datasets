27908
محدود می‌شود. طبق این لایحه همچنین اگر مردی برای زنی پیامی
مستهجن ارسال کند به جزای نقدی درجه 6 محکوم می‌شود.
آزار زنان در فضای مجازی
مرضیه دانشجو و یک کاربر عادی شبکه اجتماعی توئیتر است؛ از
آنهایی که هر از گاهی درباره مسائل اجتماعی هم اظهار نظر می‌کند. او
می‌گوید: «راستش را بخواهی خیلی اوقات احساس می‌کردم روح و
روانم را در معرض انواع توهین و خشونت قرار داده‌ام. مثلاً کافی بود
درباره یک خبری که تازه منتشر شده بود اظهار نظر می‌کردم که با حمله
یک عده مواجه می‌شدم. فحش و ناسزاهای جنسیتی که اصلاً برایم غیر
قابل تحمل بود. با خودم می‌گفتم مگر من چه گفته‌ام که این‌ طوری باید
فحش بشنوم؟ آدم‌هایی که ناشناسند احساس امنیت بیشتری می‌کنند
و همه آن چه را که در درونشان می‌گذرد راحت بیرون می‌ریزند.
راستش را بخواهی اول با بلاک کردن آدم‌ها شروع کردم بعد صفحه‌ام را
پرایوت کردم و آخر سر هم از خیرش گذشتم و اکانتم را غیر فعال کردم و
بیرون آمدم، مگر آدم چقدر حوصله دارد که در زندگی واقعی بجنگد و
در فضای مجازی هم فحش بخورد.»
او ادامه می‌دهد: «همین چند وقت پیش بود که در اخبار خواندم که
مدلی پاکستانی به خاطر خشونت‌های مجازی مجبور به خودکشی
شده. شاید مشکلات دیگری هم داشته اما این فشارها واقعاً کلافه‌اش