24249
مغفول ماندن یک قانون و افزایش پرونده‌های تخلفات ساختمانی 
حجت الاسلام یدالله وحدانی نیا، امروز چهارشنبه 21 خرداد در نشست
شورای پیشگیری از وقوع جرم خراسان جنوبی اظهار کرد: قانون
پیش فروش ساختمان در استان به خوبی عملیاتی نشده و این روند باعث
افزایش پرونده‌های تخلفات ساختمانی شده است. به گزارش ایسنا،
وی افزود: قانون پیش فروش ساختمان در سال 1349 با 25 ماده و چهار
تبصره ابلاغ شده، اما متاسفانه این مهم رعایت نمی‌شود. معاون
اجتماعی و پیشگیری از وقوع جرم دادگستری خراسان
جنوبیتصریح کرد: با توجه به اهمیت این امر و افزایش پرونده‌های
تخلفات ساختمانی برگرفته از مغفول ماندن این قانون، سال 97 سند
جامعی از نحوه اجرای قانون از طریق معاونت پیشگیری از وقوع جرم به
دستگاه‌ها ابلاغ شد، اما باز هم شاهد کم‌کاری در این زمینه هستیم.
وجدانی نیا اظهار کرد: شهرداری‌ها مکلف به صدور شناسنامه فنی و
پروانه ساختمانی برای ساختمان‌ها هستند، اما در حوزه شناسنامه فنی
مشکلاتی مشهوداست که باید برطرف شود. وی ادامه داد: تخلفات
ساختمانی به قصه پرغصه‌ایتبدیل شده که از فروش مال غیر گرفته تا
کلاهبرداری مختلف در این حوزه دیده می‌شود. وی بیان کرد: آگهی
هر گونه پیش فروش ساختمان طبق قانون باید با مجوز راه و شهرسازی
انجام شود ولی به وضوح و بدون اخذ مجوز این آگهی‌ها در فضای