16022
ربیعی: باید با نهایت دقت و جدیت برابر ماشین‌سازی بازی کنیم
به گزارش ایسنا، محمد ربیعی سرمربی تیم فوتبال مس رفسنجان در
نشست خبری پیش از دیدار با ماشین‌سازی اظهار کرد: ماشین‌سازی
جزو تیم‌های خوب لیگ است و بازیکنان جوان و باانگیزه‌ای دارد.
امیدوارم میزبان خوبی باشیم. رتبه این تیم شایسته عملکرد آن‌ها نیست
و ما می‌دانیم چقدر باید برابر آن‌ها باهوش عمل کنیم و تمام تلاش خود را
به کار بگیریم زیرا به هر حال آن‌ها موفق شده‌اند 3 گل به سپاهان بزنند.
امیدوارم بتوانیم 3 امتیاز را کسب کنیم و با نهایت دقت و جدیت بازی
فردا را دنبال کنیم.
وی درباره شرایط تیمش گفت: بازی با فولاد هم بازی سختی بود و این تیم
خیلی به حریفانش موقعیت نمی‌دهد. در مدار برنامه‌ریزی دیدار با
فولاد، بازیکنان توانستند اکثر برنامه‌های ما را اجرا کنند و یکی دو
اشتباه داشتیم. در حالت کلی توانستیم بسیاری از حملات فولاد را
خنثی کنیم. بازی در خوزستان سخت است و اگر خوش‌شانس بودیم و
در همان نیمه اول به گل می‌رسیدیم، روند بازی تغییر می‌کرد. فولاد
نماینده ایران در آسیا است و مدیریت و کادر فنی قابل احترامی دارد.
تکلیف ما با بازی فردا مشخص است و چیزی که برایمان اهمیت دارد،
هوشمندانه و با برنامه بازی کردن در تمانی دقایق است. چندین
بازیکن خود را نداریم و از این لحاظ کار سختی داریم.