13900
دادسرا، دادستان‌ها چه در مراکز استان‌ها و چه در سطح شهرستان‌ها،
حتما مسئله نظارت بر زیر مجموعه خود را مدنظر قرار دهند. به موجب
قانون دادستان مرکز استان، نظارت بر همه دادسراهای استان را بر عهده
دارد و می‌تواند معاون یا معاونینی را برای این کار منصوب کند.
حجت الاسلام والمسلمین منتظری گفت: در دادستانی کل کشور نیز با
حضور هیئت‌های مختلف در شهرستان‌ها و با نظارت الکترونیک و
ایجاد درگاه اینترنتی ارتباط مردم و نصب صندوق‌های اخذ نظرات و
باز بودن درب مراجعین عمومی، ... نظارت‌ها باید تقویت گردد.
وی در ادامه به موضوع نظارت بر زندان‌ها اشاره‌ای کرد و گفت: نظارت
بر زندان‌ها از اهمیت ویژه‌ای در دوره تحول برخوردار است و در این
خصوص مشکلات گسترده‌ای داریم؛ اما با تعامل و همکاری خوبی که
با سازمان زندان‌ها و ادارات تابعه شکل گرفته است در تلاش هستیم تا
کاستی‌ها و مشکلات برطرف شوند.
دادستان کل کشور افزود: در مسئله نظارت بر زندان‌ها باید بیش از آنچه
کار شده است کار جهادی صورت گیرد.
حجت الاسلام والمسلمین منتظری با تاکید بر بحث استفاده از پابند
الکترونیک، خاطرنشان کرد: خوشبختانه با تلاش‌ها و جلسات
مختلفی که تشکیل گردیده به لحاظ تهیه پابند، توافقات خوبی
صورت گرفته و بسیاری از نواقص برطرف شده است.