20439
به گزارش ایسنا، روزنامه جام جم نوشت: «همه عمرش کتاب خوانده و
تحقیق کرده. اتفاقاتی ایران را از قدیم‌الایام می‌شناسد و می‌داند
سرزمین ما که صاحب یکی از قدیمی‌ترین تمدن‌های روی زمین است
تاکنون چه بلاهایی را از سرگذرانده و دوام آورده است. با
جلال‌الدین کزازی هم‌صحبت شدم تا برایمان از کرونا بگوید. این که
نگاهش به این ویروس و این بیماری چیست. او درباره تغییر سبک
زندگی در دوره کرونا گفت و این که این ریزذره که کرونا نام دارد
چگونه همه دنیا را بدون در نظر گرفتن طبقه‌بندی‌های رایج تغییر داده
است.
بیماری مرزشکن
کزازی درباره کرونا می‌گوید: جهان با بیماری‌های فراگیر که در
زمان کوتاه گسترش زیادی پیدا می‌‌کنند و صدها یا هزاران تن را دچار
خود می‌گردانند و بسیاری از آنها را از پای درمی‌آورند، بیگانه
نیست.بسیاری از این بیماری‌ها را دانش پزشکی که در این سده‌ها
پیشرفت‌های زیادی داشته، برانداخته. هر چند این بیم بزرگ، چندی
است پدید آمده و پزشکان را به اندیشه واداشته که گاهی آن چاره‌های
گذشته کارکرد خود را از دست می‌دهند و آن بیماری‌‌‌های پیشین
می‌تواند دوباره برگردد، گسترش یابد، مردمان را بکشد. اما این
بیماری نوپدید که کرونا نامیده شده با هیچ‌کدام از آن بیماری‌های