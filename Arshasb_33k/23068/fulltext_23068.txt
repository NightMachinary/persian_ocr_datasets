23068
وی با اشاره به بیانات رهبر انقلاب در این جلسه، اظهار کرد: ایشان از
متانت و صبوری ملت ایران و همراهی خانواده‌ها و اقشار مختلف مردم با
دستگاه‌های مسئول قدردانی کرده و تأکید کردند که در نحوه فعالیت
مراکز مختلف به نظر کارشناسان عمل شود.
استاندار آذربایجان شرقی همچنین به ابعاد و پیامدهای مختلف
بیماری کرونا اشاره کرد و گفت: امروز در یک امتحان تاریخی قرار
گرفته‌ایم و ممکن است آثار و تبعات کرونا تا مدت‌ها در جامعه باقی
بماند که لازم است برای مدیریت این آثار تدابیر جدی از سوی
دستگاه‌های مسئول اندیشیده شود.
وی با اشاره به گزارش دبیر شورای هماهنگی مبارزه با مواد مخدر استان
درخصوص روند بیماری در بین معتادان، گفت: جمع‌آوری معتادان
متجاهر در شرایط کنونی از اهمیت بیشتری برخوردار است و
همان‌طور که رئیس جمهور هم در جلسه روز گذشته با خیران اشاره کرد
تبریز، شهر بدون معتاد متجاهر است و باید تلاش کنیم تا این عنوان حفظ
شود.
علیار راستگو، معاون سیاسی، امنیتی و اجتماعی استاندار
آذربایجان شرقی هم در این جلسه با بیان این‌که حساسیت اجتماعی
نسبت به بیماری کرونا همچنان باید حفظ شود، افزود: شهرداری تبریز
برای رعایت پروتکل‌های بهداشتی در اماکن عمومی و مسقف مانند