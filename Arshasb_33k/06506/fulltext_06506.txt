6506
مرکز بهداشت استان و شهرستان جهت بررسی مکان مهد و اعمال
پروتکل‌های بهداشتی اعلام شد و با تایید مرکز بهداشت این مهدها
آغاز به کار کرده‌اند.
مدیر کل بهزیستی استان افزود: در حال حاضر لیست خانواده‌های
متقاضی مهدکودک در اختیار کانون همیاری مهدهای کودک استان
قرار گرفته است و این کانون به خانواده‌های متقاضی جهت پذیرش
کودک در مهد تماس می‌گیرد.
وی در خصوص شرایط پذیرش کودکان در این مهدها گفت: والدینی
که هر دو شاغل بوده و به هیچ وجه امکان نگهداری از فرزند زیر شش سال
خود را در منزل ندارند، در صورت ثبت نام در سامانه بهزیستی در
مهدهای کودک بازشده پذیرش می‌شوند.
دکتر عطابخش با اشاره به نحوه نظارت بر این مهدها خاطرنشان کرد:
پروتکل بهداشتی همراه با آموزش نیروهای مهدها در خصوص
رعایت نکات بهداشتی مرتبط با کرونا از سوی دانشگاه علوم پزشکی
یزد تدوین و اجرا می شود و کارشناسان مرکز بهداشت و بهزیستی بر
رعایت استانداردهای نگهداری کودک در مهدها نظارت دارند.
به گزارش ایسنا و به نقل از روابط عمومی بهزیستی استان یزد، همزمان با
شیوع بیماری کرونا 320 مهد کودک تحت نظارت بهزیستی در استان
یزد که به 12 هزار کودک خدمات ارائه می‌کردند، تعطیل شدند.