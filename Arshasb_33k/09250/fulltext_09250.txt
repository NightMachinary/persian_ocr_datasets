9250
محرمانه از ایران به دست آورد، نوشت: نتانیاهو در آن زمان از
مخاطبان خود خواست تا نام محسن فخری‌زاده را که از او به عنوان
دانشمند برجسته هسته ای ایران یاد می شود، به خاطر بسپارند.
دو سال و نیم بعد از آن، محسن فخری‌زاده در جریان عملیاتی پیچیده و
سینمایی‌وار به دست چند تیرانداز و با تشکیلات قوی در منطقه ای در
شرق پایتخت ایران جان خود را از دست داد. در آن زمان تمام نگاه‌ها
متوجه اسرائیل شد. این موضوع واقعیت دارد که دولت اسرائیل در
مورد پنج عملیات پیشین سو قصد به دانشمندان هسته‌ای ایران در بین
سال‌های 2010 تا 2012، هیچ گاه مسئولیت را به طور کامل از خود
رفع نکرده است.
این دیپلمات پیشین فرانسوی در ادامه با ارائه جزئیاتی درباره جایگاه
علمی شهید فخری زاده برای برنامه هسته ای ایران تصریح کرد: اما چرا
پس از هشت سال این زمان برای ترور انتخاب شد؟ خیلی ساده است،
چون اگر بیشتر صبر می‌کردند خطر این که روابط دولت جو بایدن با
اسرائیل از همان آغاز کار خراب شود، بیشتر بود؛ بایدنی که تا کنون
نشان داده است سیاستش در برابر دولت اسرائیل نسبت به سیاست ترامپ
سردتر است. اگر چنین تروری درست پیش از تحلیف رئیس جمهوری
جدید آمریکا، یا بدتر از آن، بعد از تحلیف صورت می‌گرفت، ضربه‌ای
محسوب می‌شد که زیان‌های آن به سادگی قابل ترمیم نمی بود. قابل