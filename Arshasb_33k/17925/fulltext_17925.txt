17925
سرنوشت آینده کشور وابسته به پیشرفت‌های علمی است
حجت‌الاسلام سیدحسن عاملی 21 خرداد در دیدار با معاون علمی و
فناوری رئیس جمهور اظهار کرد: این حرکت منصفانه و شایسته یک
مدیر کشوری است که به صراحت از کمبودها و کاستی‌های
زیرساختی در توسعه علوم و فناوری‌های جدید سخن به میان آورده و
اقرار به توجه بیشتر به استان محرومی همچون اردبیل داشته باشد.
وی با بیان اینکه در استان اردبیل پارک علم و فناوری نوپا بوده و هنوز با
وجود نخبگان توسعه و تحول عظیمی در این بخش رخ نداده است،
خاطرنشان کرد: در بین بدنه مدیریت کشور حساس‌ترین جایگاه
مربوط به علم و فناوری‌های جدید است که مقام معظم رهبری نیز روی
این موضوع تاکید و اشاره مکرر دارند.
امام جمعه اردبیل تصریح کرد: در 500 سال گذشته و در یک رقابت
حساس بین کشورها جمهوری اسلامی ایران از قافله پیشرفت عقب
مانده و به نوعی حق و حقوق کشورمان در توسعه علمی نادیده گرفته شده
است که بعد از پیروزی انقلاب اسلامی جایگاه علمی مورد توجه قرار
گرفته تا پیشرفت همه جانبه اتفاق بیفتد.
عاملی استقلال و عزت ملی را وابسته به پیشرفت علمی دانست و بیان کرد:
سرنوشت هر کشور در گرو دستیابی به قدرت علم، دانش و فناوری است
و ما باید از فرصت تاریخی انقلاب اسلامی برای رسیدن به یک جایگاه