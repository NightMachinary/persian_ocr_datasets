25381
به جرات می‌توان گفت که مسئولیت بین‌المللی عراق در جنگ تحمیلی
علیه جمهوری اسلامی ایران قابل پیگیری است.
مدیر گروه حقوق بین‌الملل پژوهشگاه قوه قضاییه با اشاره به برخی
پیگیری‌های حقوقی صورت گرفته در بعد بین‌المللی از سوی
دادستانی کل کشور اضافه کرد: این پیگیری‌ها در بحث دریافت
غرامت از عراق به جاهای خوبی نیز رسیده بود اما بعد از به هلاکت رسیدن
صدام، دیگر پیگیری خاصی از سوی نهادهای مختلف داخلی انجام
نشده و هم اکنون اطلاعات دقیقی نیز در دست نداریم.
موسوی‌فر ادامه داد: گروه حقوق بین‌الملل پژوهشگاه قوه قضاییه
برای انجام مطالعات پژوهشی به منظور پیگیری حقوقی مسائل مرتبط با
جنگ تحمیلی آمادگی لازم را دارد و انتظار می‌رود نهادهای مسئول و
مربوطه نیز در این حوزه اقدامات لازم را انجام دهند.
وی ابزار امیدواری کرد هر چه زودتر با انجام بررسی‌های کارشناسی
دقیق، بستر لازم برای پیگیری‌های حقوقی هشت سال دفاع مقدس
فراهم شود.
پیگیری حقوقی استفاده عراق از سلاح‌های شیمیایی علیه ایران
الهه پوینده پژوهشگر نیز در این جلسه اظهار کرد: مسائل و مباحثی مانند
سلاح شیمیایی و تجاوز به تمامیت ارضی جمهوری اسلامی ایران از
جمله مواردی است که امکان پیگیری از منظر حقوقی و کیفری را دارد.