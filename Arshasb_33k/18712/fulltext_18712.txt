18712
شروع نهضتی جدید، با مسئولیت‌پذیری اجتماعی دانشگاه‌ها
جهان امروز بر پایه دانش و توسعه روزافزون آگاهی اجتماعی، در قبال
نقش مسئولیت‌پذیری دانشگاه‌ها درحال شکل‌گیری است و در این
راه، دانشگاه‌ها همواره با مسائل بی‌شماری روبرو بوده‌اند که در ایران
و سایر نقاط جهان با توجه به فرهنگ و اقلیم خود مسائل و مشکلاتی را دارا
هستند. یکی از مسائل مشترکی که دانشگاه‌ها در سطح جهانی با آن
روبرو هستند، مسئولیت اجتماعی دانشگاه‌ها در قبال محیط خود
است. مدیران امروز باید ابعاد اجتماعی عمومی حرفه خود را شناخته و
از رویارویی با آثار سازمان خود برای محیط اجتماعی خویش آماده
باشند. در راستای این موضوع سراغ اساتید علوم اجتماعی
دانشگاه‌ها رفتیم تا در خصوص اهمیت مسئولیت‌پذیری اجتماعی
دانشگاه‌ها گفت‌وگو کنیم.
وظیفه اصلی دانشگاه‌ها آموزش و توسعه علم است
احمدرضا اصغرپور در گفت‌وگو با ایسنا اظهار کرد: دانشگاه‌ها به
عنوان سازمان‌هایی که وظیفه اصلی‌شان آموزش و توسعه علم است،
اگر به جنبه مسئولیت‌پذیری اجتماعی نگاه بیاندازیم باید فراتر از
دیوارهای دانشگاه به آموزش و ترویج علم در سطح جامعه کمک کنیم و
محصولات خود را در تناسب با نیازهای جامعه در نظر بگیریم، به عنوان
مثال اگر قرار است پژوهشی در دانشگاه انجام شود، باید مرتبط با