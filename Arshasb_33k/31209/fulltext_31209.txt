31209
کشف 2200 کیلوگرم مواد مخدر در نیریز فارس
به گزارش ایسنا به نقل از روابط عمومی دادگستری استان فارس حجت
الاسلامسید کاظم موسوی از کشف محموله سنگین مواد مخدر در یک
عملیات مشترک و هماهنگ خبر داد .
وی با اشاره به اینکه با کار اطلاعاتی دقیق مسیر این محموله 2 تن و 200
کیلوگرمی تریاک مورد رصد مأموران قرار گرفت گفت: پس از ورود
این مواد به محدوده استان فارس که در بار خاک آهن جا سازی شده بود با
هماهنگی مقام قضایی تریلر حامل این مواد در پاسگاه قطرویه
شهرستان نی ریز متوقف و دو قاچاقچی دستگیر شدند.
این مقام قضایی ارشد استان فارس با تأکید بر اینکه همکاری های چند
جانبه ضابطین قضایی و مجموعه قضایی استان خواب را از چشم
سوداگران مرگ ربوده است گفت: در هفته های اخیر محموله های
متعدد مواد مخدر در اقصی نقاط استان کشف و ضبط شدهاست.
وی با بیان اینکه رویکرد دادگستری استان ضربه به بنیان های اقتصادی
قاچاقچیان مواد مخدر است، گفت: در این رویکرد بر برخورد با
سرشاخه های حمل و ترانزیت ، نگهداری و توزیع مواد مخدر متمرکز
هستیم و با این روش تلاش خواهیم کرد توزیع و خرده فروشی مواد نیز
در سطح محلات مختلف شیراز و برخی شهرستان ها کاهش یابد که این
هدف از ابتدای سال جاری تا کنون محقق شده است.