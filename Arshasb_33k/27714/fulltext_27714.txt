27714
سعید یزدانی با بیان اینکه وضعیت شهرستان نوشهر طبق برآوردها در
حال حاضر قرمز نیست، اظهار کرد: وضعیت فعلی نارنجی است اما به طور
قاطع و محکم نمی توان عنوان کرد که این وضعیت ثابت می ماند و
ممکن است با عدم رعایت، به سمت وضعیت قرمز برود. وی با اشاره به
اینکه با کوچکترین حرکت ممکن است به سمت وضعیت قرمز برویم،
افزود: با توجه به وضعیت بستری های کرونایی و قرنطینه، می توان گفت
از قرمز بودن فاصله داریم اما نارنجی بودن هرگز به معنای آن نیست که این
وضعیت پایدار است. فرماندار نوشهر ، سهل انگاری و شرایط شهرهای
اطراف را نیز تاثیرگذار در نوشهر دانست و گفت: شرایط جغرافیایی
شهرهای غرب مازندران به گونه ای است که به طور مستقیم روی هم تاثیر
می گذارند و در صورتی که یک شهر قرمز باشد می تواند با رفت و
آمدهایی که صورت می گیرد وضعیت به سایر شهرها سرایت کند.
یزدانی با بیان اینکه هیچ شهرستانی در غرب مازندران نمی تواند به طور
قاطع اعلام کند که دارای وضعیت ایده آلی است، یادآور شد: با وجود
فشارهایی که برای تعطیلی مراسم ختم و مساجد و تکایا اعمال شد اما
همچنان مراسم ختم و گردهمایی ها به نوعی دیگر چه در منازل ، مزار و
حیاط خانه ها در روستاها برگزار می شود و این امر خطرات زیادی را به
جهت سرایت بیماری داشته است. وی اقامت بسیاری از غیربومیان را
در ویلاهای خود طی این چند ماه یکی دیگر از عوامل مهم سرایت سریع