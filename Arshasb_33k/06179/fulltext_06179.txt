6179
مثلا حسن غفوری‌فرد هم دیگر عضو مؤتلفه است که سال 94 از فهرست
اصولگرایان تهران جا ماند و حسابی از دست‌شان عصبانی شد و در حالی‌
که بیرون‌ماندگان از لیست قول داده بودند از انتخابات انصراف دهند
اما غفوری‌فرد آن‌قدر شاکی بود که قولش را فراموش کند و با یک لیست
دیگر از جاماندگان وارد انتخابات شود. اگرچه در نهایت او هم مانند
دیگر اصولگرایان تهران نتوانست وارد مجلس شود. حالا او هم در
توجیه رئیس‌نشدن میرسلیم گفته است: «رئیس‌نشدن میرسلیم را نقطه
ضعف حزب مؤتلفه نمی‌دانیم.»
او به برنا گفته که مؤتلفه از همان اول اعلام کرده اگر یک مجلس قوی با
درصد مشارکت بالا تشکیل شود، حتی اگر یک نفر از ما هم رأی نیاورد، ما
خودمان را موفق می‌دانیم. در انتخابات اخیر مجلس نمایندگان با
قرارگرفتن در لیست شورای هماهنگی، تابع تصمیمات آنها بودند.
از حزب مؤتلفه هم میرسلیم به‌عنوان کاندیدا در این لیست قرار گرفت
که در نهایت رأی بالایی آورد و موفق شد.»
غفوری‌فرد در واکنش به تلاش برخی در راستای تخریب میرسلیم گفته
است: شخصا از سال 1355 یعنی دو سال قبل از انقلاب در دانشگاه صنعتی
امیرکبیر با میرسلیم بودم و فعالیت سیاسی می‌کردیم. در دوران قبل از
انقلاب جامعه اسلامی دانشگاهی را برگزار کردیم و در تاریخ انقلاب
فعال بودیم. حتی زمانی که بختیار فرودگاه را بست، از تحصن