5215
آبرومندتر سر زندگی‌اش برود. وقتی جوانی معیشت پایدار ندارد با
تعدادی لوازم زندگی مشکل برطرف نمی‌شود، شاید به او یخچال
بدهیم اما فردا در زندگی چه طور باید آن را پر کند؟ به همین دلیل باید در
کار خیر به این سمت هم حرکت کنیم. این دلایل باعث شدند که به سمت
تشکیل مجمع خیرین ازدواج حرکت کنیم.
وی با اشاره به اینکه تشکیل مجمع ملی خیرین ازدواج باعث شفافیت
کار خیرین هم می‌شود و اعتماد مردم هم بیشتر خواهد شد، افزود: یکی
از دغدغه‌های ما موضوع موالید است و اگر این موضوع تبدیل به یک
هدف شود می‌توانیم از خیرین بخواهیم که کمک‌هایشان را حتی
برای توانمندسازی زوج‌ها در این بخش معطوف کنند.
معاون امور جوانان وزارت ورزش و جوانان با اشاره به اینکه
امیدوارم همه استان‌ها پای کار بیایند تا در توافق با وزارت کشور
مجمع ملی کشوری خیرین ثبت رسمی شود، اظهار کرد: الان هم
دبیرخانه این مجمع در معاونت جوانان شکل گرفته است.
تندگویان با بیان اینکه موضوع اصلی ازدواج جوانان قانون تسهیل
ازدواج است که 15 سال پیش تصویب شده، تصریح کرد: این
درحالیست که صندوق ذخیره این قانون شکل نگرفته است. در حال
حاضر وام ازدواج دولت نیز هدفمند نیست و شاکله مشخصی ندارد و
معلوم نیست با چه هدفی آن را پرداخت می کنیم و دنبال چه اتفاقی هستیم.