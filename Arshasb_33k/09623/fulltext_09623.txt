9623
تجارت و سیاست می‌شناسم که همواره در خارج از منزل مشغول کار و
فعالیت هستند و هیچ کس شکایتی نمی‌کند.
وی افزود: ورزش من، یک دور گلف بازی کردن سریع در آخر
هفته‌هاست. باراک اوباما، رئیس جمهور سابق آمریکا دورهای بیشتر و
طولانی‌تری گلف بازی می‌کرد و هیچ مشکلی نبود.
ترامپ در ادامه این توییت نوشت: هنگامی که من گلف بازی می‌کنم،
اخبار جعلی همچون سی‌ان‌ان هر جا که بتوانند دید داشته باشند و عکس
بگیرند پارک می‌کنند، سپس جار می‌زنند که رئیس جمهور ترامپ در
حال گلف بازی کردن است. در حقیقت من خیلی سریع بازی می‌کنم. من
در زمین گلف کارهای بسیاری انجام می‌دهم و هم بازی می‌کنم، هم
ورزش. این اصلا چیز بدی نیست.
این توییت ترامپ یک روز پس از آن منتشر شد که شبکه گلف نیوز
گزارش داد که حضور روز شنبه‌ ترامپ در کلوب گلف ملی ترامپ در
ویرجینیای شمالی دویست و هفتاد و پنجمین باری است که وی به عنوان
رئیس جمهور به یک کلوب گلف رفته و دویست و هفتاد و سومین باری
است که وی به عنوان رئیس جمهور به یکی از کلوب‌های گلف خود
رفته است.
گلف بازی کردن ترامپ در ویرجینیا پس از آن صورت گرفت که وی به
خاطر احتمال طوفان، سخنرانی انتخاباتی خود در ایالت