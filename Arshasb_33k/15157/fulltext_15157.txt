15157
علوم انسانی، ریاضیات، علوم تجربی، زبانهای خارجی، زبان و
ادبیات فارسی، سلامت و تربیت بدنی فرهنگ و هنر کاروفناوری و
آداب و مهارتهای زندگی و بنیان خانواده از جمله این 11 حوزه
یادگیری هستند.
رئیس سازمان پژوهش و برنامه‌ریزی آموزشی ادامه داد: معتقدیم اگر
بتوانیم مطابق سندتحول و برنامه درسی ملی حرکت کنیم باید برنامه
درسی ما پنج ویژگی اساسی و کلان داشته باشد؛ یک مورد مومن پروری
است. ویژگی دوم عالم و آگاه پروری و ویژگی سوم متفکر پروری است
و یعنی دانش آموزان از بعد تفکر و عقلانیت پیشرفت کنند. ویژگی
چهارم اخلاق محوری است که در هر دوره و پایه تحصیلی و در هر درسی
ظهور و بروز متناسب با درس را خواهد داشت و ویژگی پنجم عامل
محوری است، یعنی کسانی تربیت شوند که اهل عمل هم باشند. ما افراد
عالمی داریم که اهل عمل نیستند و این یک آسیب هم می‌تواند تلقی شود.
وی با بیان اینکه هر 11 حوزه یادگیری باید پنج محور یادشده را مطابق
فرمولی در شش ساحت تربیتی به همدیگر ارتباط داده و برنامه درسی را
طراحی کنند گفت: معتقدیم اگر هر حوزه یادگیری بتواند برنامه
درسی خود را بر این مبنا طراحی کند یکی از مراحل اصلی تحول در حیطه
نرم افزاری رخ داده است. اگر مواد آموزشی و رسانه‌های یادگیری که
وارد مدارس می‌شوند بر پایه برنامه درسی عالمانه، آگاهانه، درست و