16548
وی با بیان اینکه البته دولت ترامپ سیاست‌های نامتعارفی داشت،
گفت: حرکات این دولت چه در قبال ایران و چه در قبال دیگر کشورها
برای بسیاری از ناظران در داخل یا خارج از آمریکا، غیرقابل پیش‌بینی
بود.
سفیر کشورمان در سازمان ملل با تأکید بر اینکه به‌طور کلی نباید انتظار
داشت که در سیاست آمریکا در قبال ایران تفاوت‌های بنیادینی روی
دهد، تصریح کرد: به‌طور مثال استفاده از ابزار تحریم علیه ایران در
دولت‌های مختلف آمریکا، هم دموکرات و هم جمهوری خواه تداوم
داشته است. آمریکا در طول سال‌های اخیر از ابزار تحریم استفاده کرده
است و این را ابزاری می‌داند که فکر می‌کند می‌تواند از آن برای
امتیازگیری استفاده کند و به این روند نیز ادامه خواهد داد.
تخت‌روانچی با بیان اینکه به نظر می‌رسد دولت بایدن هم همین
رویکرد را ادامه خواهد داد، اگرچه در احقاق حقوق ملت ایران نباید
هیچگاه فرصت‌های احتمالی را از دست داد، گفت: بنابراین اینکه
بگوییم دولت جدید از ابزار تحریم دست می‌کشد، شاید قرین واقعیت
نباشد.
وی ادامه داد: البته در برخی جنبه‌ها ممکن است تاکتیک‌های متفاوتی را
ببینیم. برای نمونه، رویکرد ترامپ در قبال رهبران اروپایی را که
برخورد تحقیرآمیز و زننده‌ای داشت، قاعدتا در دولت بایدن