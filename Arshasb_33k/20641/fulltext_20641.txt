20641
مهران صفری شامگاه روز 19 آبان ماه در جلسه بررسی موانع و مشکلات
آب شرب بخش ارس پلدشت که در دفتر فرمانداری شهرستان ترتیب
یافت، ضمن تاکید بر تسریع در روند عملیات آب‌رسانی به
مجتمع‌های نازک و شهرک ارس اظهار کرد: متولیان امر با توجه به محروم
بودن منطقه و شرایط آب و هوایی که در فصل تابستان حاکم می شود باید
عملیات آب‌رسانی به مجتمع‌های نازک و شهرک ارس را در اولویت
کاری خود قرار داده و نسبت به رفع مشکل چندین ساله این بخش
اقدامی عملی و فوری داشته باشند.
فرماندار پلدشت افزود: با عنایت به تفاهم نامه سه جانبه مابین آبفای
استان، سازمان منطقه آزاد ماکو و همچنین سپاه شهدای استان
آذربایجان غربی مقرر گردیده اعتباری بالغ بر یک میلیارد تومان به این
پروژه‌ها توسط منطقه آزاد ماکو اختصاص داده شود و همچنین مبلغ
600 میلیون تومان توسط کمیته برنامه ریزی شهرستان برای
پروژه‌های ذکر شده اختصاص یافته است.
صفری تاکید کرد: مجتمع آب‌رسانی نازک که شامل شهر نازک و
همچنین هشت روستای بخش ارس است،در آینده نزدیک به بهره
برداری خواهد رسید و مردم عزیز این بخش از آب شرب سالم و بهداشتی
بهره مند می شوند.