1327
بدین شکل پایگاه ابوغریب، ششمین پایگاه نظامی در عراق خواهد
بود که نیروهای ائتلاف بین‌المللی تحت امر آمریکا به تازگی از آن
خارج شده‌اند.
نیروهای عراقی ماه گذشته میلادی رسما پایگاه نظامی القائم در مرز با
سوریه را بعد از خروج نیروهای ائتلاف بین‌المللی تحویل گرفتند.
ائتلاف بین‌المللی مدعی مقابله با داعش همچنین ماه مارس 2020
نظامیان خود را از پایگاه هوایی القیاره در جنوب موصل خارج کرد و
آن را تحویل نیروهای عراقی داد.
ائتلاف آمریکایی 1200 نیروی خود را از عراق خارج کرده است
به گزارش ایسنا، به نقل از سایت المعلومه، مایلز کاگینز، سخنگوی
ائتلاف بین‌المللی ضد داعش گفت: ائتلاف بین‌المللی دارای مشاوران
نظامی است که از طریق برنامه‌ریزی‌های سطح بالا در عملیات و
هماهنگی در زمینه حملات هوایی، مشارکتی و اطلاعاتی به نیروهای
عراقی کمک می‌کنند تا آنها اطلاعاتی از منابع انسانی داشته باشند.
وی گفت، پس از موفقیت نیروهای عراقی، بیش از 1200 نیروی
ائتلاف از جمله 800 تن از ایالات متحده به کشورهایشان اعزام شدند.
کاگینز افزود: ائتلاف بین‌المللی اکنون در مکان‌های کمتری فعالیت
دارد و در مقایسه با پایگاه‌هایی در کرکوک، غرب القیاره، موصل و قائم
در پایگاه‌های کوچک‌تری فعالیت می‌کند.