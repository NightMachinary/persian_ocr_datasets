22475
وی افزایش 5 درصدی حداقل دستمزد را در حقوق بازنشستگان تامین
اجتماعی موثر خواند و گفت: تغییری که در پایه حقوق کارگران به
وجود آمد باعث شد تا قدری افزایش در حقوق بازنشستگان نیز لحاظ
شود. تاکید ما این است که هرگونه افزایش چه در بخش حق مسکن چه
پایه سنوات، باید روی پایه مزد لحاظ شود. در حال حاضر بسیاری از
کارگاه‌های کوچک و متوسط سبد کالا یا حق مسکن نمی دهند به همین
دلیل برای کارگران پایه مزد اهمیت دارد.
رئیس اتحادیه کارگران قراردادی و پیمانی تصریح کرد: با توجه به
شرایط اقتصادی و وضع معیشتی مستمری بگیران و نرخ تورم موجود،
افزایش 21 یا 26 درصدی حقوق، جبران هزینه های زندگی
بازنشستگان و حتی کارگران را نمی کند، ضمن آنکه بسیاری از
بازنشستگان کشوری و لشگری هم اکنون کمتر از دو میلیون و 800
هزار تومان دریافت نمی کنند.
بیات با بیان اینکه با افزایش 5 درصدی حداقل دستمزد حدود 100
هزار تومان به حداقل مزد افزوده شد، گفت: اگر چه پایه سنواتی کاهش
یافت ولی در مقابل روی پایه مزد نشست و سایر سطوح مزدی هم روزانه
2600 تومان اضافه شد.
وی همچنین به زمان اجرای مصوبه افزایش 5 درصدی حداقل مزد و
افزایش 200 هزار تومانی حق مسکن، اشاره کرد و گفت: ظاهرا از