29701
هر دو طرف می‌کند که باید به آن توجه و در مسیر تحقق آن گام برداشته
شود. ایران همان‌گونه که ذکر آن رفت همواره در بالاترین سطح
ممکن به تعهدات خود عمل کرده و حسن نیت خود را نشان داده است.
آژانس نیز باید ضمن محکوم کردن ترور دانشمندان هسته‌ای ایران و
اجرای دقیق تعهدات خود در زمینه حفظ محرمانه‌گی اطلاعات
هسته‌ای ایران، در خصوص دستگیری عوامل ترور شهید فخری‌زاده و
خراب‌کاری در تاسیسات نطنز که اسامی و نشانی آنها به اینترپل اعلام
شده حداکثر همکاری را انجام دهد.
علاوه بر آژانس، کشورهای عضو این نهاد بین‌المللی نیز در این زمینه
مسئولیت مستقیم دارند چرا که در صورت سکوت، این‌گونه
اقدامات (ترور و خراب‌کاری) می‌تواند به رویه‌ای رایج تبدیل
شده و گریبان‌گیر خود آنها نیز بشود.
شکل‌گیری چنین شرایطی عملا فلسفه اصلی ایجاد آژانس که نظارت بر
فعالیت‌های هسته‌ای کشورها و مراقبت از آثار سو ایجاد
آلودگی‌های اتمی است را زیر سوال خواهد برد.
عدم توجه و حساسیت جهانی به این مهم و باب شدن ضربه به تاسیسات
هسته‌ای کشورها می‌تواند روند نگران‌کننده‌ای را در برابر صلح،
امنیت و سلامت جهانی قرار بدهد.