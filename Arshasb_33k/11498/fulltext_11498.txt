11498
زمانی که وارد حوزه صادرات حوزه‌های صنعتی و پایه دانشی
می‌شویم، کار دشوارتر می‌شود؛ از این رو ما مکانیزم‌هایی را در دو
محور توانمندسازی و وارد شدن به عرصه‌های رقابت بین‌الملل برای
تسهیل صادرات محصولات دانش‌بنیان تعریف کردیم.
رییس مرکز تعاملات بین‌المللی علم و فناوری معاونت علمی و فناوری
ریاست‌جمهوری با اشاره به خدمات توانمندسازی این مرکز به
شرکت‌های دانش‌بنیان در حوزه‌های صادراتی، خاطر نشان کرد:
در حوزه توانمندسازی، شرکت‌های دانش‌بنیان را در حوزه
صادراتی توانمند کنیم و الزامات مورد نیاز برای وارد شدن در عرصه
رقابت را در اختیار آنها قرار می‌دهیم. این خدمات شامل آموزش،
طراحی سایت و کاتالوگ تا مطالعات بازار و پیدا کردن کشورهای
همکار می‌شود.
به گفته وی برای ورود شرکت‌ها به عرصه رقابت‌های بین‌المللی
خدماتی چون اخذ استانداردهای بین‌المللی و کمک به شناخت
بازارهای بین‌المللی ارائه می‌شود.
وی، ارائه این خدمات را به دلیل پایین بودن بنیه مالی شرکت‌ها و عدم
آشنایی آنها از بازارهای هدف دانست و یادآور شد: این خدمات با
استفاده از ابزارهای خاصی است و این ابزارها دارای نواقصی است؛ از
این رو این ابزارها در حال به روز رسانی است.