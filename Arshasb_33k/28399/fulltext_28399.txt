28399
زارع خاطرنشان کرد: در حوزه تسهیلات مشاغل خانگی از سال 96
تاکنون تعداد هزار و 39 مجوز مشاغل خانگی در کلیه رشته‌ها در
شهرستان صادر شده که به تعداد 100 طرح، مبلغ 11 هزار و 910 میلیون
ریال پرداخت و در مجموع زمینه اشتغال 141 نفر را فراهم کرده است.
وی یادآور شد: در سال جاری دولت از کسب‌وکارهای به شدت
آسیب‌دیده از کرونا نیز حمایت کرده و از سهم 40 هزار میلیارد تومان
اعتبار کشوری برای واحدهای آسیب‌دیده از کرونا، 926 میلیارد
تومان به استان یزد تعلق گرفته است.
رئیس اداره تعاون، کار و رفاه اجتماعی شهرستان در رابطه با عملکرد
ابرکوه در پرداخت تسهیلات به واحدهای آسیب‌دیده ناشی از شیوع
کرونا، افزود: براساس آمار یک‌هزار و 551 پرونده کسب‌ و کار
آسیب‌دیده در رسته‌های مختلف با حدود یک هزار و 714 نفر اشتغال به
بانک‌ها معرفی شدند.
زارع اضافه کرد: از میان متقاضیان معرفی شده، تاکنون 261 پرونده به
میزان دو میلیارد و 116 میلیون تومان تسهیلات پرداخت شده است و
مابقی در دست بررسی برای دریافت تسهیلات هستند.