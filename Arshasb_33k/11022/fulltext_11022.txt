11022
تنها راه حمایت از فولادسازان کشور، تامین مواد اولیه اصلی مورد نیاز
است
جعفر سرقینیدر آیین گشایش بیستمین نمایشگاه صنعت ساختمان با
اشاره به تامین کلیه‌ مصالح مورد نیاز صنعت ساختمان در کشور، اظهار
کرد: به پشتوانه ذخایر عظیم معدنی داخلی توانسته‌ایم تمام مصالح
مورد نیاز صنایع ساختمانی کشور را تامین کنیم و علاوه بر پشتیبانی
صنعت ساختمان، صادرات اقلام ساختمانی را هم با جدیت دنبال
می‌کنیم.
وی گفت: هم‌اکنون دو برابر نیاز کشور تولید مصالح ساختمانی،
فولاد و ... داریم که این امر باعث شده این وزارتخانه اقلام مورد نیاز
ساختمانی را به سهولت در اختیار مصرف‌کنندگان قرار دهد.
سرقینی، اهمیت صنعتی‌سازی ساختمان را مورد تاکید قرار داد و
گفت: ساختمان‌سازان باید به دنبال سبک‌سازی، مقاومت و به ویژه
ایمن‌سازی در مقابل زلزله و عایق‌سازی باشند.
سرپرست وزارت صمت با اظهار رضایت از عرضه منظم محصولات
فولادی یادآور شد: اگر عرضه‌های فولادسازان به موقع باشد مطمئنا
باعث تثبیت قیمت این محصولات در بازار خواهد شد. همانطور که در
هفته گذشته با عرضه منظم فولادسازان قیمت فولاد کاهش پیدا کرد و
ادامه این روند موجب کاهش بیشتر قیمت‌ها خواهد شد.