3543
خامنه‌ای رفتیم. سید همایون امیر خلیلی و حسین عباسی‌نژاد و بنده از
جمله افرادی بودیم که به منزل ایشان رفتیم. در یک خانه کاملا قدیمی و
در یک اتاق بزرگ نشستیم. آیت‌الله خامنه‌ای نبودند و در جلسه شورای
انقلاب حضور داشتند. بحث و ‌گفت‌وگو داشتیم که فردا صبح نحوه
ورودمان به اطلاعات چگونه باشد. در آنجا تصمیم گرفتیم که ما اول
وارد موسسه شویم، سپس مدتی بعد آقای دعایی بیاید، یعنی وقتی
حجت الاسلام دعایی وارد شد ما حضور داشته باشیم. حوالی ساعت 10
آیت‌الله خامنه‌ای وارد شدند و به محض ورود به ما اشاره کردند و به آقای
دعایی گفتند درست انتخاب کرده‌ای. این باعث دلگرمی ما بود. آن
شب در منزل آیت‌الله خامنه‌ای نیمرو خوردیم. بحث‌های مهمی مطرح
بود؛ از جمله بحث انتخاب نخست وزیر توسط بنی‌صدر. آیت‌الله
خامنه‌ای گفتند بنی‌صدر می‌گوید اگر حرف دلم را می‌خواهید،
علیرضا نوبری انتخاب من است و اگر نمی‌گذارید، مهندس عزت‌الله
سحابی را انتخاب می‌کنم. این اختلاف به نتیجه نرسید و سرانجام
رجایی نخست وزیر شد و بنی‌صدر هم با اکراه پذیرفت.»
مظفر در ادامه صحبت‌هایش روز (22 اردیبهشت 1359) و ورودش به
موسسه «اطلاعات» همراه با حجت‌الاسلام دعایی را چنین شرح داد:
«صبح روز بعد ما به «اطلاعات» وارد شدیم و یک ساعت بعد
حجت‌الاسلام دعایی وارد شد. آن زمان اطلاعات در خیابان خیام