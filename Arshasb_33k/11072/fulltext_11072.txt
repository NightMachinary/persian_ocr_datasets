11072
تنشها همچنان به قوت خود باقی است.
آیا هند می تواند جلوی واردات نفت چین از طریق تنگه مالاکا را
بگیرد؟
یک کارشناس نیروی دریایی در مقاله ای در فوربس نوشت: موقعیت
هند در اقیانوس آرام و تحکیم مواضع نیروی دریایی این کشور در
جزایر آندامان و نیکوبار که بسیار نزدیک به تنگه مالاکا هستند، از نظر
تئوری به هند اجازه می دهد این تنگه را که بین اندونزی و مالزی قرار دارد
مسدود کند. مسدود شدن احتمالی تنگه مالاکا در صورت بروز تنش،
بحران یا جنگ، می تواند به هند اجازه دهد مسیر حمل نفت به چین را که
بزرگترین واردکننده نفت جهان است و نفت زیادی از خاورمیانه وارد
می کند، مسدود کند.
بن بست اخیر میان هند و چین در سایر بخشهای تجارت منعکس شده و
طبق اعلام سازمانهای تجاری، واردات چین در بنادر هند بدون
هشدار برای بررسی متوقف مانده است.
اما مسدود شدن تنگه مالاکا فعلا احتمال بعیدی محسوب می شود. اگر
قرار باشد هند این مسیر را مسدود کند، جریان نفت به قدرتهای شمال
آسیا مانند کره جنوبی که مورد حمایت آمریکا قرار دارند هم قطع
خواهد شد و تجارت کل منطقه آسیا از جمله خود هند در شرایطی که
ویروس کرونا در سراسر جهان همه گیر شده است، آسیب می بیند.