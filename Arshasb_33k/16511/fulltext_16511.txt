16511
رهاسازی 175 میلیون قطعه بچه ماهی/ سرانه مصرف 15 کیلوگرمی
آبزیان در گیلان
عظیم مدبری در گفت وگو با ایسنا، با اشاره به آغاز فصل صید ماهیان
استخوانی از دریای خزر و تقارن این ایام با شیوع بیماری کرونا، اظهار
کرد: با توجه به اهمیت سلامت جامعه صیادان با همکاری مدیران
اتحادیه استانی پره و شرکت های تعاونی صیادی در همه شهرستان ها،
تدابیر لازم جهت رعایت پروتکل های بهداشتی و ضد عفونی جایگاه
های صید پره و استفاده از ماسک و دستکش انجام شده است.
وی با بیان اینکه سال گذشته 1800 تن از انواع ماهیان استخوانی در سبد
صیادان گیلانی قرار گرفت، افزود: براساس پیش بینی ها و مساعد بودن
شرایط جوی، امسال 2000 تن ماهی توسط صیادان تولید خواهد شد.
مدیرکل شیلات گیلان، یکی از مهمترین وظایف سازمان شیلات را
تکثیر و بازسازی ذخائر ژنتیکی ماهیان بومی دانست و تصریح کرد: در
سال «جهش تولید» علیرغم شیوع بیماری کرونا و با همکاری مراکز
بازسازی، 175 میلیون قطعه بچه ماهی استخوانی و خاویاری را در
رودخانه های منتهی به دریای خزر رهاسازی کردیم که نسبت به سال
گذشته 30 درصد رشد داشته است.
مدبری، رهاسازی بچه ماهیان را موجب رونق سبد صیادان طی چند
سال آینده دانست و عنوان کرد: گیلان از نظر رهاسازی بچه ماهی در بین