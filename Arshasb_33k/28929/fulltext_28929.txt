28929
حادثه‌ی دردناک شناور کنارک که به شهادت جمعی از دریادلان
نیروی دریائی ارتش انجامیده برای اینجانب بسیار تلخ و تاسف آور
است. گرچه کارکنان زحمتکش که در هنگام خدمتی دشوار و با
افتخار جان باخته‌اند از پاداش و ثواب الهی برخوردارند ان‌شاالله، ولی
غم از دست دادن عزیزان برای خانواده‌های آنان و خسارت فقدان
جوانان صمیمی پرتلاش برای نیرو بسی بزرگ و سنگین است.
این‌جانب به آن خانواده‌های داغدار تسلیت عرض میکنم و صبر و
تسلای آنان و شفای آسیب‌دیدگان را از خداوند مسألت مینمایم و از
مسئولان ذیربط میخواهم که ابعاد این حادثه را به درستی روشن کرده،
ضمن شناسائی مقصران احتمالی، تدابیر لازم برای عدم تکرار چنین
پیشامدهای خسارت بار و تلخ را اتخاذ نمایند.
سید علی خامنه‌ای
23 اردیبهشت ماه 1399