31846
گروه‌های سیاسی عراق در فکر استیضاح الکاظمی 
به گزارش ایسنا، به نقل از سایت العربی الجدید، دولت مصطفی
الکاظمی، نخست وزیر عراق از زمانی که در ماه مه از پارلمان رای اعتماد
گرفت با چالش‌های عدیده‌ای از جمله چالش‌های مربوط به
دستورکارهای گروه‌های مسلح و گروه‌های سیاسی متحد با آنها یعنی
ائتلاف دوله قانون به ریاست نوری المالکی و ائتلافالفتح به ریاست
هادی العامری پیرامون درخواست اعلام جدول زمانی خروج
نیروهای آمریکایی حداکثر تا نیمه اول 2021 روبه‌رو است. این
گروه‌ها الکاظمی را به این مساله متهم می‌کنند که دنبال اجرایی کردن
دستورکارهای آمریکاست.
در این رابطه، دو تن از نمایندگان پارلمان عراق که جداگانه با العربی
الجدید مصاحبه کردند، گفتند، تمایل زیادی برای فراهم کردن
مقدمات استیضاح الکاظمی در پارلمان وجود دارد.
یکی از این دو نماینده گفت، این مقدمه چینی توسط نمایندگان دو
فراکسیون در پارلمان در حال انجام است و این دو فراکسیون هنوز
موضوع را رسمی نکرده‌اند، احتمالا هدف فقط ترساندن و تهدید
الکاظمی است اما تا این لحظه با وجود تشکیل جلسه و مطرح شدن
موضوع استیضاح نخست وزیر آرای کافی برای انجام این اقدام
جمع آوری نشده است.