31054
امپراطوری آزتک‌ها در سال 1521 توسط جنگجویان اسپانیایی
سرنگون شد.
کشف بزرگترین محموله سوخت قاچاق و دستگیری 21 تن
به گزارش ایسنا، سردار محمدرضا مقیمی در این باره گفت: در این پلیس
سعی بر این است که اقدامات کلان را بر مبنای پیش بینی و پیشگیری دنبال
و اجرایی کنیم، بنابراین تشدید اقدامات پیشگیرانه در دستور کار
پلیس امنیت اقتصادی ناجا است.
رئیس پلیس امنیت اقتصادی ناجا مقابله با قاچاق سوخت را یکی از
اولویت های اصلی این پلیس عنوان کرد و گفت: مبادی رسمی را به
شدت رصد می کنیم و با اقدامات اطلاعاتی اجازه جولان به
قاچاقچیان نخواهیم دادو پیرو این اولویت در دستور کار، به اخبار و
نتایجی دست یافتیم که بر مبنای آن برخی از شرکت ها اقدام به قاچاق
سوخت یارانه ای می کردند در واقع این شرکت ها با عنوان صادرات
مشتقات نفتی و حلال ها، سوخت ، قاچاق می کردند.
سردار مقیمی اشاره کرد: در رصد این شرکت ها، به یک شرکت
خانوادگی رسیدیم که فقط در 6 ماه دوم سال گذشته 100 میلیون لیتر
سوخت قاچاق کرده بودند؛ شش عضو اصلی این باند خانوادگی
دستگیر شدند و در جریان پیگیری این پرونده 15 عضو دیگر شناسایی و
دستگیر شدند.