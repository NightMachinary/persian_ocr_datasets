5842
کله‌خانه برای خالی کردن زباله‌های گردشگران در نظر گرفته شده
است.
ایجاد شهرک صنعتی در نواحی دورافتاده صرفه اقتصادی ندارد
مهدی عبدیان، رئیس اتحادیه صادرکنندگان استان قزوین در
گفت‌وگو با ایسنا، با اشاره به اینکه یکی از انتقادات وارد به شهرک‌های
صنعتی این است که برخی از شهرک‌ها در مکان‌هایی احداث شدند که
کارایی ندارد، اظهار کرد: هرچه تعداد شهرک‌های صنعتی بیشتر باشد
صنعت و تولیدکننده بیشتری خواهیم داشت ولی مشکل در این است که
در مناطق محروم شهرک صنعتی احداث‌شده که این امر عقلانی نبوده
است.
وی ادامه داد: در کوهین و الموت استان قزوین شهرک صنعتی احداث
شده است که خود سرمایه‌گذاران آن منطقه در آن سرمایه‌گذاری
نمی‌کنند چون دسترسی به امکانات و حمل‌ونقل دشوار است و به همین
راحتی نمی‌توان در مناطق دورافتاده شهرک صنعتی تأسیس کرد.
رئیس اتحادیه صادرکنندگان استان قزوین اضافه کرد: اگر در شهرک
صنعتی کاسپین، البرز و لیا واحد صنعتی تأسیس شود می‌توان همه نوع
امکانات در آن راه‌اندازی کرد ولی ایجاد شهرک صنعتی در شهرهای
کوچک و استقرار واحد تولیدی در آن صرفه اقتصادی ندارد و اگر
واحدی در آن مستقر شود لطمه خواهد دید.