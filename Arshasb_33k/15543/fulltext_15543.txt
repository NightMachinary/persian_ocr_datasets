15543
هویت و شخصیت می یابند و کتاب امتداد هر سه عنصر است. کتاب
شنیدن را عمق می بخشد، دیدن را غنی می کند و اندیشه را پرمحتوا می
سازد.
وزیر آموزش و پرورش با بیان اینکه کتاب مجال اندیشیدن و فرصت
انتخاب کردن می دهد گفت: کتاب با ذهن مخاطب خویش مانوس
است و به او مجال می دهد که در اندیشه های او بیندیشد، در محتوایش
تامل کند، بخواند، غور کند و سوال بپرسد. کتاب به استقلال انسان
اهمیت می دهد.
حاجی میرزایی افزود: تمدن با کتاب جان می گیرد و اندیشه با کتاب
قوت پیدا می کند. عرصه جولان کتاب گسترده است، هم می تواند
جان را جلا و روح را صیقل بدهد و هم ممکن است مسیر او را در معرض
کاستی ها قرار دهد. کتاب انتها ندارد. ما با کتاب می خواهیم مسیر
تربیت را هدایت کنیم.
وی با اشاره به اینکه اتفاق مهمی در نظام تعلیم و تربیت در حال شکل گیری
است گفت: پیام کلیدی آن این است که ذهن انسان ها مخزنی برای انباشته
کردن اطلاعات نیست و انسان ها باید مجال اندیشیدن و فرصت
خلاقیت پیدا کنند و نقاد باشند. در چنین رویکردی کتاب تنها در صدد
انباشته کردن اطلاعات برنخواهد آمد و باید به این هدف جدید پاسخ
دهد و وجوه انسانی را بارور کند.