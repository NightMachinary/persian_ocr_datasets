2893
گاز. با حدود 20 لرزه‌نگار می‌توان هشدار ناحیه‌ای درست کرد که اگر
زلزله‌ای در بیرون تهران رخ دهد، این هشدار را دست‌ کم برای
بخش‌های حساس یا مدیریتی فرستاد.»
او درباره وضعیت تهران در این زمینه می‌گوید: «حدود 10 سال است که
طرح سامانه هشدار پیش‌هنگام زلزله در شهردار تهران و سازمان
پیشگیری و مدیریت بحران دنبال شده است؛ مدتی این طرح را با
ژاپنی‌ها دنبال می‌کردند و الان طراحی‌اش را متخصصان داخلی
انجام دادند.»
این استاد زلزله‌شناسی درباره وضعیت کنونی این طرح و سامانه
هشدار در تهران هم می‌گوید: «برقراری این سامانه فقط با خرید
لرزه‌نگار محقق نمی‌شود؛ لرزه‌نگار عضو مهمی از این سامانه است اما
باید سیستمی طراحی شود که شامل مرکز پردازش داده، مرکز
تشخیص هشدار، اعلام هشدار و ... باشد که با هم در ارتباط باشند. به نظر
می‌آید یک کندی عجیبی در جریان بوده که این سامانه پیش‌هنگام
تاکنون برای تهران محقق نشده است.»
زارع دلیل این روند کند را هم در چند مورد می‌داند: «در کنار ضعف
مدیریتی، بخشی از این کندی به نوع نگاه برخی مدیران برمی‌گردد که
چنین کارهایی را فانتزی می‌دانند و می‌گویند برای مقابله با زلزله باید
کارهای بهسازی انجام شود. در‌ هر‌ صورت زیرساخت این سامانه در‌