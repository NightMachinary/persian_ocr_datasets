15094
 دمای هوای اصفهان به 43 درجه سانتی گراد می رسد
فاطمه زهرا سیدان، در گفت و گو با ایسنا، اظهار کرد: نقشه های
هواشناسی بیانگر جوی پایدار طی سه روز آینده بر روی استان
اصفهان است. براین اساس در بیشتر مناطق استان وضعیت جوی صاف تا
قسمتی ابری و در ساعات بعد از ظهر گاهی وزش باد پیش بینی می شود.
وی با اعلام اینکه دمای هوا در بیشتر مناطق استان طی 24 ساعت آینده
یک تا دو درجه سانتی گراد افزایش خواهد داشت، گفت: بیشینه دمای
هوای شهر اصفهان طی 24 ساعت آینده 41 درجه سانتی گراد و کمینه
دمای هوای شهر اصفهان 26 درجه سانتی گراد پیش بینی می شود.
کارشناس پیش بینی اداره کل هواشناسی استان اصفهان افزود: خنک
ترین شهر استان چادگان با 15 درجه سانتی گراد بالای صفر و گرم ترین
شهر خور و بیابانک و چوپانان با دمای 44 درجه سانتی گرادد پیش بینی
شده است.
وی با بیان اینکه دمای هوای اصفهان طی سه روز آینده روند افزایشی
دارد، گفت: دمای هوا تا اوایل هفته آینده با یک تا دو درجه سانتی گراد
افزایش، به 43 درجه سانتی گراد می رسد.
به گفته سیدان، کیفیت هوای اصفهان طی این مدت سالم است و وزش باد
شدید و گرد و خاک و پدیده جوی خاصی پیش بینی نشده است.
دمای هوای یاسوج به منفی 3.2  رسید