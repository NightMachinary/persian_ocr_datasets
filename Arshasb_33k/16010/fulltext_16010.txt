16010
امنیت این کشور را حفظ می‌کند تاکید و هرگونه اقدامات ترکیه علیه
حاکمیت عراق که تعدی به خاک این کشور است را محکوم کرد.
به گفته سخنگوی وزارت خارجه عراق، طرفین در این گفتگو بر ادامه
هماهنگی و رایزنی میان دو کشور برای مقابله با چالش‌های کنونی
توافق کردند.
رایزنی وزرای خارجه مصر و آمریکا با محوریت کرونا
به گزارش ایسنا، به نقل از سایت شبکه خبری روسیا الیوم، احمد حافظ،
سخنگوی وزارت خارجه مصر اعلام کرد، مایک پامپئو، وزیر خارجه
آمریکا با سامح شکری، همتای مصری خود تماس تلفنی برقرار کرد و
در جریان این گفت‌وگوی تلفنی دو طرف در خصوص بحران ویروس
کرونا به بحث و تبادل نظر پرداختند.
حافظ تصریح کرد، وزرای خارجه آمریکا و مصر همچنین به بررسی
تلاش‌های صورت گرفته در سطح دو کشور برای مقابله با ویروس
کرونا و ممانعت از پیامدهای بهداشتی و اقتصادی آن پرداختند.
دو طرف بر حمایت متقابل خود از تلاش‌ها برای مهار بحران ویروس
کرونا تأکید کردند.
سخنگوی وزارت خارجه مصر گفت، شکری و پامپئو همچنین در
خصوص روابط دوجانبه و نیز روند تحولات منطقه گفت‌وگو کردند.
رایزنی پمپئو با مقامات صهیونیستی درباره ایران