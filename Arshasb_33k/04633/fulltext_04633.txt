4633
از سوی دیگر، عزت الشابندر، سیاستمدار مستقل عراقی تأکید کرد
تکمیل کابینه مرحله سرنوشت‌سازی بین دو مرحله است. تکمیل
کابینه حد فاصل بین مرحله جهاد اصغر و مرحله جهاد اکبر است. جهاد
اکبری که عراقی‌ها منتظر آن هستند ایجاد شفافیت، لیاقت و ملی‌گرایی
و اخلاص است. مردم عراق در طول دهه‌های طولانی از ظلم و فقر رنج
برده‌اند و این باید تغییر کند.
از سوی دیگر، ائتلاف النصر به رهبری حیدر العبادی دولت الکاظمی را
تأیید کرد اما از او خواست به مأموریت‌های مرحله انتقالی عمل کند.
این ائتلاف در بیانیه‌ای اعلام کرد: دولت الکاظمی دولت موقتی برای
مرحله انتقالی است و موفقیت آن در گرو انجام مأموریت‌های مرحله
انتقالی از جمله برگزاری انتخابات شفاف، محدود کردن سلاح به
دولت، حاکمیت قانون و برآوردن خواسته‌های معترضان و
مجازات جنایتکاران است.
ائتلاف سائرون به رهبری مقتدی صدر نیز اعلام کرد که دولت الکاظمی
با چالش‌های سختی مواجه است.
رامی السکینی، نماینده این ائتلاف گفت: چالش‌های جدید و
دشواری در زمینه‌های اقتصادی، بهداشتی، روابط بین‌الملل،
توازن منطقه‌ای و بین‌المللی وجود دارد. تضعیف دولت کنونی تحت
هر بهانه‌ای هرگز به نفع عراق نخواهد بود.