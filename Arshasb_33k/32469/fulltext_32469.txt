32469
15 درصد مطالبات چایکاران گیلان پرداخت نشده است
حبیب جهانساز در جمع خبرنگاران گفت: تاکنون 123 هزار تن برگ
سبز چای به ارزش 484 میلیارد تومان از چایکاران شمال کشور
خریداری شد که 413 میلیارد تومان معادل 85 درصد این مطالبات
پرداخت شده است.
وی افزود :60 هزار و 172 تن از برگ سبز چای خریداری شده درجه یک و
62 هزار و 922 تن درجه دواست.
جهانساز ادامه داد: از این مقدار برگ سبز چای خریداری 27 هزار و 69
تن چای خشک استحصال شد.
رییس سازمان چای کشور با بیان اینکه برگ سبز چای در سهچین
بهاره، تابستانه و پاییزه برداشت می شود، خاطرنشان کرد: برداشت
پاییزه برگ سبز چای تا 30 مهر ادامه دارد.
وی تصریح کرد: 55 هزار خانوار چایکار گیلان و مازندران از 25
هزار هکتار باغ، چای برداشت می کنند.
15 طرح توسعه‌ای و ایجادی در بروجرد اجرایی می‌شوند
حمید آزادبخت در جلسه ستاد تسهیل و رفع موانع تولید در بروجرد که
امروز 19 شهریورماه در سالن جلسات فرماناری شهرستان برگزار شد،
اظهار کرد: 609 پروانه بهره‌برداری واحد تولیدی در بروجرد صادر
شده که از این تعداد 364 واحد فعال هستند.