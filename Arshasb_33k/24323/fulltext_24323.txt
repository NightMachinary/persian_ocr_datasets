24323
ملاحظات فنی و ایمنی در مخازن نفت تهران دیده شده
محمد تقی زاده در گفت و گو با ایسنا، درباره برخی اظهار نظرها پیرامون
ایمنی انبار نفت واقع در شهران گفت: مخازن نفت در شمال غرب تهران و
یا جنوب این شهر از گذشته های دور جانمایی شده و تمام ملاحظات
فنی، ایمنی و استحکام در جانمایی این مخازن مورد توجه قرار گرفته
است.
وی افزود: بی تردید حادثه همیشه در کمین است و در تمام دنیا هم این
مسئله هست. برای مثال در سال 1386 واژگونی تانکر نفتی در میدان
شهران داشتیم و اخیرا هم تانکر بنزینی در پل جاجرود دچار حادثه شد
که اگر برای اطفا سریع آن نیروهای امدادی به موقع وارد عمل نمی
شدند حتی ممکن بود پل جاجرود هم دچار حادثه می شد؛ لذا باید با در نظر
گرفتن همه موارد ایمنی از وقوع و تکرار حوادث مشابه جلوگیری
کنیم.
معاون استاندار تهران تاکید کرد: از سوی دیگر ممکن است هر اتفاقی
در هر لحظه روی دهد؛ اما این دلیل نمی شود جامعه را نگران کنیم و شهر را
در فضای اضطراب و استرس قرار دهیم؛ لذا تقاضا می کنیم از طرح
مباحثی که موجب ایجاد اضطراب و برهم خوردن آرامش مردم است،
اجتناب شود و هرکس در جایگاه مسئولیتی خود اظهارنظر کند.
وی ادامه داد: با این وجود ما در استانداری تهران به مدیرکل مدیریت