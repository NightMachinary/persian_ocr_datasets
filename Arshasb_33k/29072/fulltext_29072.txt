29072
این کارشناس روابط کار تصریح کرد: سبد معیشت خانوار به عنوان
دومین مولفه در تعیین دستمزد حایز اهمیت است و متاسفانه رقم 4 میلیون
و 940 هزار تومانی که کمیته دستمزد شورای عالی کار به عنوان هزینه
ماهانه سبد معیشت خانوارها تعیین کرده بود نیز در شورای عالی کار
مورد توجه قرار نگرفت.
حضور بدون نظر و امضا سه جانبه گرایی نیست!
حاج اسماعیلی افزود: دومین مساله در خصوص انتقاد مقام معظم
رهبری نسبت به عدم مراعات قانونی، بحث سه جانبه گرایی است. به طور
معمول در بحثهای سه جانبه افراد مشارکت می کنند و اثرگذارند ولی
اگر قرار باشد افراد حضور یابند ولی نظر آنها و امضای آنها تاثیر نداشته
باشد اسمش سه جانبه گرایی نیست و مشارکت بی اثر است. در صورتی که
دولت در سالهای قبل رضایت کارگران را می گرفت و دستمزد را به شکل
منعطف تری تصویب می کرد بنابر این اگر در شورای عالی کار صندلی
در اختیار کارگران قرار دادیم، حقشان است که نظراتشان لحاظ شود و
نسبت به مصوبات رای بدهند.
این کارشناس روابط کار تصریح کرد: سومین مساله مبنای دستمزد
است؛ از یک طرف مبنای کمیته دستمزد را در اختیار داشتیم و از طرف
دیگر در مجلس و در بودجه کشور، برای حقوق کارمندان مبنایی
تعیین شد که باید از آن پیروی می کردیم چرا که نمی توانیم بین حداقل