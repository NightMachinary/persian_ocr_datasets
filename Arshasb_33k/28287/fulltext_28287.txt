28287
ایران ارزیابی نمی‌کند. او از تخلیه جمعیت از مرکز آمریکا به سمت
کرانه‌های شرقی و غربی می‌گوید و از چین و ژاپن هم مثال می‌آورد که
الگوهای مشابهی را تجربه کرده‌اند.
فرشید مقدم، پژوهشگر شهری اما مسأله را در رهاشدگی شهرهای بزرگ
بخصوص تهران می‌بیند؛ جایی که در آن مهم‌تر از راهکارها و
برنامه‌ریزی شهری «سرمایه» است که برای شهر تصمیم می‌گیرد. او هم
تراکم جمعیت در تهران را یکی از دلایل سخت شدن رعایت
پروتکل‌های بهداشتی می‌داند. مقدم معتقد است جریمه‌شدن برای
ماسک‌نزدن «جرم‌انگاری فقر» است. او می‌گوید: «پلیسی‌کردن هر
چیزی، اتفاق خوبی نیست. اصلاً مگر ماسک چقدر می‌تواند تأثیر داشته
باشد؟ من معتقدم بیشتر مردم رعایت می‌کنند و طبقه فرودست هم تا
می‌تواند رعایت می‌کند. اما باید به مسائل حمایتی هم توجه کرد چون
خیلی از اقشار مختلف مردم مجبورند هر روز سر کار بروند و در معرض
ابتلا به بیماری هستند.»
این پژوهشگر از رهاشدن شهر و مسئولیت‌پذیری بسیار پایین مدیران
می‌گوید: «در واقع ما با عقب‌نشینی از کارکردهای اجتماعی
مسئولان روبه‌رو هستیم. شاید بعد از سه دهه پیگیری تئوری کوچک
کردن دولت این اتفاقات عادی است.»
مقدم از اصطلاح برنامه‌ریزی شهری به جای شهرسازی استفاده می‌کند