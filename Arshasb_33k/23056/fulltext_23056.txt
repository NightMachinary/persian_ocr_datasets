23056
به گزارش ایسنا، وی افزود: ان‌شاالله این جلسات ادامه‌دار خواهد بود و
باید در خصوص نیازها، برنامه‌ها و تعیین اهداف، یک ستاد از استان
داشته باشیم و این ستاد حاصل مشورت‌ها، برنامه‌ریزی، همفکری و
همدلی تمام دست‌اندرکاران امر از مجریان تا نمایندگان مجلس
باشد. ضمن این‌که به دنبال این هستیم که کمیته‌ای مشترک از سوی
سازمان مدیریت و برنامه ریزی و با حضور برخی نمایندگان به
نمایندگی از دستگاه‌های اجرایی با تعیین اولویت‌ها و جمعی از
نمایندگان مجلس داشته باشیم. در این کمیته‌ها نیازها، اولویت‌ها و
هدف‌گذاری‌ها مشخص خواهد شد تا بتوانیم از تمام اهرم‌های
موجود در جهتاستفاده از درآمدهایی که در استان حاصل می‌شود،
در درون استان بهره ببریم. در حال حاضر درآمدهای بسیار خوبی در
حوزه‌های مختلف داریم که اگر در استان مدیریت شوند، می توانیم
بخش اعظمی از نیازهای درون‌استانی را برطرف کنیم.
نماینده اهواز همچنین بیان کرد: هر ساله برای بودجه‌های سال بعد،
کمیسیون تلفیق تشکیل می‌شود و در این کمیسیون نیز مجموعه‌ای از
نمایندگان حضور دارند و قطعا به دنبال این هستیم که تعدادی از
نمایندگان استان در این کمیسیون حضور داشته باشند تا هم برنامه‌ها و
نیازهای استان را منتقل کنند و هم مطالبه‌گری در بخش بودجه‌ریزی
کشور را در این کمیسیون داشته باشیم.