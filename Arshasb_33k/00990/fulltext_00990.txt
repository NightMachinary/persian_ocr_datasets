990
اهداف آمریکایی ها از برگزاری این مذاکرات چیست؟ افزود:
درباره اهداف آمریکا از برگزاری این مذاکرات باید این اهداف را به
دو دسته تقسیم بندی کرد، اهدافی تاکتیکی و موقت و اهدافی بلندمت و
راهبردی. درباره طیف نخست اهداف باید گفت که آمریکا به دنبال
مدیریت اوضاع عراق از طریق این مذاکرات است. این اوضاع هم
متناظر به برهه پس از ترور سردار سلیمانی و فرمانده حشد الشعبی ابو
مهدی مهندس است. این ترورها شرایطی در این کشور به وجود آورده
است که نزاع میان واشنگتن و تهران را وارد دوره‌ای تازه در عراق کرده
است. از یک طرف، آمریکا با این اقدام به دنبال تضعیف جدی نفوذ
منطقه‌ای ایران به ویژه در عراق است و از طرف دیگر ایران هم اعلام کرده
است که پاسخ راهبردی به ترور سردار سلیمانی خروج نیروهای
آمریکایی از عراق خواهد بود. از این رو، به نظر می‌رسد که دو طرف نقش
و نفوذ خود در عراق را در مقابل حذف دیگری پیگیری کرده و این خود
نشان از تغییر معادله‌ای است که از سال 2003 پابرجا بوده و در حاشیه
رقابت و یارگیری‌های مستمر علیه یکدیگر تقابل به این سطح نرسیده
بود، آمریکا این هدف را از طریق تضعیف نیروهای همپیمان با ایران در
عراق به ویژه حشد شعبی پیگیری می‌کند؛ به این معنا که تلاش خواهد
کرد تا دولت عراق را به اشکال مختلف قانع یا مجبور کند که در جهت
کاهش قدرت تاثیرگذاری حشد شعبی در دولت حرکت کند.