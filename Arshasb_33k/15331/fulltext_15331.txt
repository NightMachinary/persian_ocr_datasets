15331
دولت و مجلس در خدمت به مردم همدل و یک‌صدا هستند
حجت‌الاسلام حسن شجاعی ظهر امروز (23 مهرماه) در نشست
هم‌اندیشی مجمع نمایندگان استان زنجان با مدیران‌کل استانی و
شهرستانی که به میزبانی فرمانداری خرم‌دره برگزار شد، اظهار کرد:
در این دوره همدلی و اتحاد نمایندگان، پتانسیل جدیدی برای استان
بهوجود آورده است تا از ظرفیت نمایندگان خود در مرکز، بیشترین
استفاده را کنند.
وی با بیان اینکه مدیران نیز باید در انعکاس مشکلات به مجمع
نمایندگان اهتمام لازم را داشته باشند، افزود: اگر این هم‌افزایی شکل
نگیرد، نمی‌توان از ظرفیت‌های موجود برای پیشبرد اهداف استان در
سطح ملی استفاده کرد.
حجت‌الاسلام شجاعی با تاکید بر اینکه در دوره پیشرو، باید استان
شاهد یک جهش و توسعه باشد تا عقب‌ماندگی‌ها به تدریج رفع شود،
ادامه داد: زنجان باید روی ریل توسعه قرار گیرد.
نماینده مردم ابهر، خرم‌دره و سلطانیه با اشاره به اینکه بسیاری از دشمنان
در تلاش برای القای اختلاف میان دولت و نمایندگان هستند، یادآور
شد: دولت و مجلس همدل ویک‌صدا در خدمت مردم هستند و در
راستای خدمت به مردم و حل مشکلات بین دولت و مجلس اختلافی
وجود ندارد.