21946
لزوم احتیاط در بازگشت به کار مشاغل/ «شب یلدا» نگرانی اصلی این
روزها
دکتر مسعود مردانی در گفت‌وگو با ایسنا، با اشاره به بازگشایی‌های
جدید صورت گرفته، گفت: اگر به همین منوال بازگشایی‌ها انجام
شود، مجددا موارد جدید بیماری افزایش خواهند یافت. مردم باید
بدانند این ویروس با هیچ‌کس شوخی ندارد.
احتمال افزایشی شدن دوباره روند بستری در بیمارستان‌ها
وی درباره وضعیت ورودی بیمارستان‌ها، اظهار کرد: پس از اعمال
محدودیت‌های دو هفته‌ای ورودی بیمارستان‌ها و روند بستری
بیماران کاهش یافته است ولی مجددا احتمال افزایشی شدن این روند
وجود دارد. برای اینکه از دو هفته محدودیت قبلی استفاده مطلوبی
صورت گیرد باید در بازگشت به کار و فعالیت عادی با احتیاط رفتار
کنیم.
مهمانی‌های شب یلدا، نگرانی اصلی این روزها
این متخصص بیماری‌های عفونی با تاکید بر اینکه برگزاری مراسم شب
یلدا، نگرانی اصلی این روزهای متخصصان و کادر درمان است،
تصریح کرد: ما از بدو شیوع کرونا بسیاری از عادات و سنت‌های خود
را بر خلاف سال‌های قبل ترک کرده یا تغییر دادیم. نوروز 99 به دید و
بازدید نرفتیم، 13 بدر هیچکس سبزه گره نزد، در ماه مبارک رمضان