25089
برنامه‌ریزی می‌کنیم که چه زمانی مسابقات شروع و چه زمانی تمام
شود و برای فصل بعد نیز برنامه‌ریزی می‌کنیم. این مسائل در دستور کار
هیات رییسه سازمان لیگ قرار دارد.
نبی درباره اظهارنظر حیدر سلیمانی، داور بازنشسته درباره این که
باید چهار تیم برتر لیگ برتر برای تعیین سرنوشت مسابقات به رقابت
بپردازند، گفت: فردی که این مصاحبه را انجام داده است مسوولیتی در
سازمان لیگ ندارد و نقطه نظرات شخصی خود را عنوان کرده است.
هیات رییسه سازمان لیگ هنوز جمع‌بندی نکرده است. متوجه نشدم
وی بر چه اساسی این نظرات را بیان کرده است و شاید این یک پیشنهاد از
سوی فردی بوده که مدتی در فوتبال حضور داشته است. سازمان لیگ
متولی برگزاری لیگ است و هیات رییسه آن تصمیم‌گیری می‌کنند.
وی درباره اخبار منتشر شده از برگزاری تمرینات برخی از تیم‌ها
برخلاف مصوبه ستاد مقابله با کرونا، گفت: در هر صورت باهآقای
سهیل مهدی عرض کردم که یک بررسی میدانی داشته باشند که آیا این
اتفاق رخ داده است یا نه. یک سری سلسله مراتب وجود دارد. تاکید
می‌کنم که تمرین تیم‌ها در چارچوب نقطه نظرات ستاد کرونا در
ورزش ممنوع است. ما بررسی میدانی را انجام می‌دهیم و به بخش‌های
مختلف ارجاع می‌کنیم که اگر صحت داشته باشد، از آن جلوگیری
کنیم.