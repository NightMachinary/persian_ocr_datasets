4778
امسال 120 هکتار از منابع طبیعی کرمانشاه در آتش سوخت
انشاالله کولانی با اشاره به اتمام وقوع حریق در منابع طبیعی استان با
آغاز بارش‌های پاییزی، اظهار کرد: سال 1399 تعداد 30 فقره آتش
سوزی مهم در سطح جنگلها و مراتع استان داشتیم که در جریان این
آتش‌سوزی‌ها 120 هکتار از منابع طبیعی استان طعمه حریق شد.
وی با اشاره به کاهش میزان وقوع حریق هم از نظر سطح و هم از نظر تعداد در
منابع طبیعی استان در امسال، گفت: سال گذشته 62 فقره حریق در
عرصه‌های منابع طبیعی استان به وقوع پیوست که در نهایت 164
هکتار از منابع طبیعی استان در آتش سوخت، لذا امسال در مقایسه با
سال گذشته از نظر سطح 26 درصد و از نظر تعداد 52 درصد کاهش حریق
داشتیم. این در حالی بود که بارش نزولات آسمانی در ماه‌های آخر سال
1398 و اوایل امسال باعث رشد چند برابری پوشش گیاهی و در حقیقت
عوامل گسترش حریق در ماه‌های گرم شده بود.
مدیرکل‌منابع طبیعی وآبخیزداری استان کرمانشاه در ادامه آغاز
بارش های پاییزی در سطح استان را نویدبخش پایان وقوع حریق در
منابع طبیعی استان عنوان کرد و افزود: بارش باران همیشه لذت بخش
بوده واین لذت برای جنگل وجنگلبانان دوچندان است، چرا که اتمام
روزهای پر استرس از بیم حریق را برای آنها رقم می‌زند.
وی ادامه داد: امسال برای جنگلهای استان کرمانشاه، جنگلبانان و