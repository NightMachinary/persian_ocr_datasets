15475
مذاکره کننده با رژیم صهیونیستی درباره ترسیم مرزهای دریایی را
نهایی کرد.
دفتر اطلاع‌رسانی ریاست‌جمهوری لبنان اعلام کرد، تیم مذاکره
کننده درباره ترسیم مرزها با رژیم صهیونیستی شامل سرهنگ خلبان
بسام یاسین به عنوان رئیس تیم، سرهنگ نیروی دریایی مازن
بصبوص، وسام شباط، رئیس بخش نفت در وزارت انرژی و نجیب
مسیحی کارشناس است.
هیئت مذاکره کننده لبنانی در این مذاکرات که قرار است روز
چهارشنبه آغاز شود روز دوشنبه نهایی شد. نشریه «الشرق الاوسط» در
گزارشی به موضع حزب‌الله لبنان در این مذاکرات پرداخت. براساس
این گزارش، به خواست حزب الله، «هادی هاشم»، مدیر دفتر وزیر
خارجه سابق لبنان، از هیئت لبنان حذف شده است.
این در حالی است که حسان دیاب، نخست وزیر دولت موقت لبنان از این
امر که مذاکرات توسط ریاست جمهوری و بدون مشارکت دولت
انجام می شود، اعتراض خود را مطرح کرده است.
دیوید شنکر، معاون وزیر خارجه آمریکا در امور خاور نزدیک نیز
برای مشارکت در مذاکرات ترسیم مرزهای دریایی بین رژیم
صهیونیستی و لبنان که قرار است چهارشنبه، 14 اکتبر آغاز شود، عازم
لبنان شد.