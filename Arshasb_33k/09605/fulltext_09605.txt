9605
ترامپ: به نیروی پلیس قویتر نیاز داریم/بعد از اعتراضات کارهای خوب
زیادی انجام خواهد شد
به گزارش ایسنا، به نقل از خبرگزاری آسوشیتدپرس، دونالد ترامپ،
رئیس جمهور آمریکا در یک میزگرد در شهر دالاس ایالت تگزاس
نسبت به زدن برچسب نژادپرست یا متعصب بودن به ده‌ها میلیون
آمریکایی شریف هشدار داد.
این اظهارات ترامپ در حالی مطرح شدند که همچنان تظاهرات
ضدنژادپرستی در آمریکا در اعتراض به قتل جورج فلوید به دست
پلیس این کشور ادامه دارد.
ترامپ در میزگرد مذکور تصریح کرد: آمریکایی ها مردمی خوب و با
اخلاق هستند.
وی ادامه داد: ما باید با هم در جهت مقابله با تعصب و تبعیض در هر جایی که
ظاهر شوند همکاری کنیم اما اگر به شکلی غلط به ده‌ها میلیون آمریکایی
شریف برچسب نژادپرست یا متعصب بودن بزنیم هیچ پیشرفتی
نخواهیم داشت و هیچ زخمی را درمان نخواهیم کرد.
ترامپ در این اظهاراتش مکررا از پلیس آمریکا حمایت کرده و گفت،
آن مامورانی که از زور افراطی علیه معترضان استفاده کرده‌اند عناصر
نامطلوب هستند.
ترامپ به جای اعتراض به خشونت پلیس کشورش علیه سیاهپوستان با