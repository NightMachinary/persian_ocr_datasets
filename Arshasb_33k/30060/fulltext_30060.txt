30060
کارگردان‌هایی که به تئاتر مجازی راضی نیستند / در انتظار بازگشایی
درباره حال و روز فعالان تئاتر در دوران کرونا زیاد گفته و شنیده‌ایم
ولی هر از گاهی تلاش‌هایی از سوی مسئولان صورت می‌گیرد تا این
دوران سخت بر خانواده تئاتر آسان‌تر بگذرد. به تازگی هم مرکز
هنرهای نمایشی اعلام کرده گروه‌هایی که در آستانه یا در میانه اجرای
خود به دلیل تعطیلات کرونایی از اجرا بازمانده‌اند، می‌توانند یک
ضبط حرفه‌ای از اثر خود برای ارایه آن در فضای مجازی داشته باشند و در
قبال آن کمک هزینه‌ای تا سقف 30 میلیون تومان دریافت کنند.
در همین زمینه ایسنا با چند تن از کارگردانانی که اجرایشان چنین
وضعیتی داشته است، به گفتگو نشست و دیدگاه‌های آنان را درباره این
طرح حمایتی جویا شد.
میکاییل شهرستانی که تصمیم داشت نمایش «لبخند با شکوه آقای
گیل» را در تماشاخانه سنگلج به صحنه ببرد، ترجیح می‌دهد منتظر
بازگشایی سالن‌های تئاتر بماند و تمایلی به حضور نمایش خود در
فضای مجازی ندارد.
او می‌گوید: تئاتر آنلاین برای گروهی مناسب است که اجرای
صحنه‌ای خود را انجام داده باشند و بعد از اجرا، کار خود را در فضای
مجازی یا آنلاین هم ارایه دهند تا آن دسته از تماشاگرانی که موفق
نشدهاند نمایش آنان را ببینند، این فرصت را در مدیومی دیگر به دست