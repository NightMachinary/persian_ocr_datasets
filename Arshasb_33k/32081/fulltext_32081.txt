32081
برای ناشنوایان بود
احمد گودرزی در گفت و گو با ایسنا، درباره اولین حضور دوومیدانی
کاران ناشنوا در لیگ باشگاه های دوومیدانی کشور اظهار کرد: در
اولین دوره حضور دوومیدانی کاران ناشنوا در لیگ دوومیدانی
افراد شنوا به دلیل کمبود تجهیزات در شروع مسابقات بویژه در دوی
سرعت نتوانستیم به نتایج خوبی دست پیدا کنیم.
وی گفت: یکی از مشکلات دوومیدانی کاران ناشنوا در این مسابقات
نداشتن تخت استارت همزمان با شروع مسابقات بود و همین مساله سبب
شد تا دوومیدانی کاران ناشنوا هنگام شروع مسابقات از افراد شنوا
عقب بمانند و دیرتر در جریان مسابقه قرار بگیرند، در حالی که
استعدادهای خوبی در ناشنوایان وجود دارد که می توانند در دوی
سرعت هم با قهرمانان شنوای این رشته رقابت کنند.
رییس انجمن دوومیدانی ناشنوایان خاطرنشان کرد: حضور
ناشنوایان در اولین دوره لیگ باشگاه های دوومیدانی تجربه خوبی
برای آنها بود و سبب شد تا به خودباوری لازم برسند و سطح فنی خود را
نسبت به افراد شنوا محک بزنند، بدون شک در مرحله دوم این رقابتها که
20 روز دیگر برگزار می شود با رفع ضعف هایی که در مرحله اول از نظر
تجهیزات و امکانات داشتیم، با کیفیت بهتری در مسابقات شرکت
خواهیم کرد.