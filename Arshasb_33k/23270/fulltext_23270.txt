23270
اعلام می شود و نتیجه انتخابات ارسال می شود و این کار به جمع بندی و
اعلام نتیجه بسیار سرعت می بخشد. بنابراین حوزه های انتخابیه ای که
تعداد کمتری رای دارند و یا واجدین شرایط کمتری داشتند، بین دو تا
سه ساعت بعد با هماهنگی شورای نگهبان به عنوان دستگاه ناظر اعلام
نتیجه می کنیم اما در حوزه انتخابیه ای مانند کرج، اهواز و کرمانشاه به
دلیل اینکه مرکز استان هستند و جمعیت بیشتری دارند تا صبح روز شنبه
همه نتایج اعلام خواهد شد.
سخنگوی ستاد انتخابات با تاکید بر اینکه اهمیت انتخابات مرحله دوم
کمتر از مرحله نخست آن نیست، از مردم خواست با حس مسئولیت بالا در
انتخابات شرکت کنند.
دبیر ستاد انتخابات کشور در ادامه درخصوص انتخابات ریاست
جمهوری سال 1400 نیز گفت: فرایند این انتخابات از اول فروردین
امسال آغاز شده است. انتخابات ریاست جمهوری نه تنها در ایران بلکه
در 140 کشور دنیا برگزار می شود. در کنار این انتخابات ملی و برزگ
انتخابات شوراها را داریم که حدود 40 هزار شهر و روستا در کشور
داریم و سرنوشت هیچ یک از این انتخابات به هم وصل نیست.
وی اضافه کرد: علاوه بر این در 6 نقطه کشور انتخابات مجلس خواهیم
داشت و در استان تهران و مازندران نیز انتخابات خبرگان خواهیم
داشت.