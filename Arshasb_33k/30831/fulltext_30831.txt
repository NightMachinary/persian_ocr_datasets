30831
وی می گوید: کار گروهی در روستاها از قدیم الایام رسم بوده است و
کوچک و بزرگ و مرد و زن همه باهم مشغول کار می شوند و برای تامین و
ادامه زندگی تلاش می کنند، اگر چه این روزها هشدارهای زیادی
برای استفاده از ماسک به گوش می رسد اما واقعیت این است که کار در مسر
زمین و مزارع بسیار دشوار است.
آمنه زنی 50 ساله روستایی نیز می گوید: زندگی در روستا مانند زندگی
در شهر نیست و ما کارمند اداره نیستیم که سر ماه منتظر حقوق باشیم، باید
کار و تلاش خود را چند برابر کنیم تا در زمستان بتوانیم معیشت خود را
ادامه دهیم. ما همه سعی می کنیم بهداشت را رعایت کنیم و به کرونا مبتلا
نشویم اما هنگام کار در باغ و زمین نمی توانیم از ماسک و دستکش
استفاده کنیم چون خسته کننده است.
اما اکنون سوال این است که آیا مبارزه با کرونا در جوامع روستایی با
تعریف پروتکل های بهداشتی و پرهیز از تجمع، در روستاها با اهداف
سنتی و کار گروهی فراوان امکان پذیر است؟
ضرورت تدوین پروتکل های ویژه مبارزه با کرونا برای جوامع
روستایی
احمد ولی پورعضو هیأتعلمی مرکز پژوهش و توسعه جنگلداری
زاگرس شمالی، در گفت و گو با ایسنا اظهار کرد: این روزها اخبار
ناگواری از شیوع موج دوم کرونا یا پیک دوم و افزایش مرگ و میر