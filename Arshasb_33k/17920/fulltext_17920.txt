17920
سرمربی ماشین‌سازی: شروع لیگ برای ما از فرداست
به گزارش ایسنا، محمد سعید اخباری، بعد از ظهر شنبه در نشست پیش از
بازی تراکتور و ماشین سازی اظهار کرد: ابتدا لازم است بگویم وحید
بیاتلو برای این تیم زحمات زیادی کشید و خیلی سخت است که تیمی را
از نو بسازید و رها کنید. من بعد از رفتن بیاتلو قصد رفتن داشتم اما باتوجه
به این‌که تحت قرارداد باشگاه بودم، از من خواستند تا برگردم و انجام
وظیفه کنم. ما فردا با تیمی بازی داریم که اسمش تراکتور است و تیمی با
آن هواداران پر شور و با قدمت بالاست.
او ادامه داد: این هشتمین استانی است که دارم در آن کار می‌کنم و اگر هر
کدام از این استان‌ها شخصی مثل زنوزی داشتند که با جان و دل کار و از
جیب خود خرج می‌کرد، فوتبال ما به سمت باشگاه داری در سطح
فوتبال اروپا می‌رفت. باشگاه داری خصوصی است که فوتبال را
می‌چرخاند نه فوتبال دولتی. به او تبریک می‌گویم که چرا که این‌قدر با
جان و دل تیمش را حمایت می‌کند و سه کاپیتان تیم ملی را به تراکتور
رساند و این تیم پر از ستاره است. همیشه اسم تراکتور به شما می‌گوید یک
بازی سخت دارید.
مربی ماشین سازی با بیان این‌که امیدوارم اسکوچیچ، شجاعی را
دوباره به تیم ملی دعوت کند، گفت: زحمت‌های مسعود شجاعی برای
فوتبال ایران بی نظیر است چرا که او سه دوره با تیم ملی در جام جهانی