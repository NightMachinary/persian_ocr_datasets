30804
نبود اسپانسر مهمترین معضلی است که اکنون همانند خیلی از رشته های
دیگر در وزنه برداری استان با آن مواجه ایم، البته در کرمانشاه
واحدهای تولیدی قدرتمندی داریم که می توانند به راحتی اسپانسر
چند تیم هم باشند، اما باید بتوان آنها را راضی کرد و پای کار آورد که از
ورزش استانشان حمایت کنند.
قدمی افزود: اگر یک اسپانسر قوی داشته باشیم، به جای اینکه برای
حضور در رقابت‌های لیگ برتر با تیم های استان های دیگر قرارداد
ببندیم با تیم استانمان قرارداد می‌بندیم. حتی وزنه برداران سایر استان
ها آرزوی وزنه زدن برای کرمانشاه را دارند.
وی در ادامه به کمبود امکانات رشته وزنه برداری در کرمانشاه هم
اشاره کرد و گفت: هرچند در حال حاضر یک سالن اختصاصی داریم، اما
امکانات و تجهیزات آن، کاملا فرسوده و غیراستاندارد است.
قدمی گفت: اگر به شهرهایی که وزنه برداری در آنجا حرف اول را می زند
سری بزنید، می بینید که امکانات این رشته زیاد است، برای همین سالن
های آنجا پر از جوانان مشتاقی است که برای قهرمانی تلاش می‌کنند،
اما اینجا نه تجهیزات زیادی داریم و نه اینکه همه شهرستانها فعال است.