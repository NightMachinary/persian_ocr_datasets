18982
قاسم شهبا، سرمربی آرمان گهر سیرجان در گفت‌وگو با ایسنا، درباره
شرایط این روزهای تیمش گفت:‌ حدود یک هفته‌ است که تمرینات
خود را در سیرجان شروع کردیم و بازیکنان پیش از این آمادگی لازم
را نداشتند و به خاطر این کارهای بدنی را شروع کردیم. دو بازی
تدارکاتی با مس کرمان و مس رفسنجان در دستور کار خود قرار دادیم
و امیدوارم بازیکنان بتوانند آمادگی لازم را برای ادامه مسابقات
لیگ یک به دست آوردند.
او درباره سلامتی بازیکنان تیمش گفت:‌ ما مشکلی درباره سلامتی
بازیکنان نداشتیم اما دو تن از بازیکنان ما که مشکوک به کرونا بودند
هم‌چنان در قرنطینه به سر می‌برند. ما تا این‌جای کار سعی کردیم
پروتکل‌های بهداشتی را رعایت کنیم. ستاد مبارزه با کرونا به
تمرینات تیم ما سر می‌زند. این را می‌دانیم که در فضای بهداشتی تیم ما
ضعف وجود دارد اما سعی کردیم که پروتکل‌های بهداشتی رعایت
شود.
شهبا درباره آمادگی بازیکنانش خاطرنشان کرد: بازیکنان در
قرنطینه تمرین داشتند اما آمادگی 90 دقیقه‌ای برای بازی در میدان
مسابقه را ندارند. فکر می‌کنم تا این‌جای کار بازیکنان 70 درصد
آمادگی را دارند و باید سعی کنیم بازیکنان نهایت آمادگی را به دست
بیاورند.