29824
داشته‌اند بیشتر است.
این متخصص مغز و اعصاب عنوان کرد: در این شرایط اقدام به موقع
برای در پیش گرفتن الگوی زندگی سالم و راهکارهایی برای جبران
کمبود حافظه می‌تواند در پیشگیری از ابتلا به دمانس مؤثر باشد.
وی با اشاره به این‌که شواهدی وجود دارد مبنی بر اینکه همان عواملی
که فرد را مستعد بیماری‌های قلبی می‌کنند، احتمال ابتلا به آلزایمر را
نیز افزایش می‌دهند، عنوان کرد: ازجمله این عوامل می‌توان به
ورزش نکردن، استعمال دخانیات، پرفشاری خون، کلسترول خون
بالا، دیابت کنترل نشده، رژیم غذایی با میوه و سبزی ناکافی و عدم
فعالیت اجتماعی اشاره کرد.
نظری با اشاره به این‌که این بیماری یک از بیماری‌هایی است که تخریب
تدریجی در مغز ایجاد می‌کند، عنوان کرد: گروهی از بیماری‌ها
هستند که با تخریب تدریجی نورن‌ها در دستگاه عصبی به وجود
می‌آیند؛ البته این بستگی به آن دارد تخریب در کجای مغز اتفاق بیفتد.
این متخصص مغز و اعصاب اضافه کرد:‌ در بیماری آلزایمر تخریب
بیشتر در بخش‌هایی اتفاق می‌افتد که کار حافظه و عملکرد شناختی مغز
در آن صورت می‌گیرد؛ در نتیجه شخص مبتلا دچار اختلال حافظه و
کارکردهای شناختی می‌شود؛ البته قطعاً در این بیماری زمینه ژنتیکی
وجود دارد اما عوامل محیطی در ایجاد و شدت آلزایمر مؤثر هستند.