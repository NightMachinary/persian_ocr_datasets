4875
و همسوی سازمان بنادر و دریانوری با ارتش تقدیر و خاطر نشان کرد:
این هم افزایی یقینا یاریگر ما در اجرای قوانین و قواعد بین المللی و
همچنین مقررات جمهوری اسلامی ایران چه در آب‌های بین المللی و
چه پهنه های انحصاری اقتصادی کشور خواهد بود. اله مراد عفیفی پور
مدیر کل بنادر و دریانوردی هرمزگان نیز در این دیدار گفت: ثبات و
امنیت آب‌های بین المللی و مرزهای آبی کشور مدیون حضور
مقتدرانه و رشادت‌های همه نیروهای دریایی ارتش، سپاه و دریابانی
است. وی افزود: این حافظان سرافراز همواره با آمادگی، صلابت و
قدرت از تمامیت ارضی و آب‌های حاکمیتی و بین المللی دفاع کرده و با
نثار خون خود اجازه قدرت نمایی به هیچ نیروی متخاصمی را نداده و
نمی دهند. عفیفی پور خاطرنشان کرد: صیانت از هزاران کشتی تجاری
توسط نیروی دریایی ارتش در آب‌های بین المللی و تامین امنیت
دریاها و اقیانوس ها از تعرض دزدان دریایی سند افتخاری برای جامعه
دریایی و بندری کشور است. وی گفت: آب‌های تحت سیطره این نیرو با
صلابت همواره مناطق امنی برای عبور و مرور نفتکش ها و کشتی های
تجاری بوده به گونه ای که این امر مورد توجه سازمان جهانی
دریانوردی قرار گرفته و بارها و بارها این سازمان مراتب تقدیر خود را
از تلاش های نیروی دریایی ارتش جمهوری اسلامی ایران ابراز داشته
است.