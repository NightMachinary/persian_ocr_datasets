1842
وی با اشاره به اینکه «افراد دیابتی باید فعال باشند»، تاکید کرد: فعالیت به
کنترل قندخون کمک و خطر ابتلا به بیمارهای قلبی و عروقی را کم‌تر
می‌کند. این کار به حس و حال خوب، حافظه و خواب بهتر افراد دیابتی
کمک می‌کند. این افراد بهتر است روزانه 20 تا 25 دقیقه فعالیت داشته
باشند. اگر فرد اهل تحرک و فعالیت نیست، باید کم کم میزان فعالیت و
تحرک خود را افزایش بدهد. افراد دیابتی در حین ورزش کردن، حتما
از جوراب‌نخی و کفش ورزشی مناسب استفاده کنند. افراد دیابتی به
خصوص کسانی که انسولین مصرف می‌کنند باید قبل از ورزش
قندخون خود را چک کرده و اگر قند خون‌شان کمتر از 100 بود، یک
میان وعده میل کنند. این افراد در حین ورزش باید آب زیادی مصرف
کنند.
این متخصص بیماری‌های داخلی با بیان اینکه «به طور کلی بیماران
دیابتی در طول روز بهتر است، میان‌وعده داشته باشند»، تشریح کرد:
افراد دیابتی باید مرتبا قند خون خود را چک کرده و آن را در محدوده
هدفی که پزشک به آن‌ها گفته است، قرار دهند. اینکه فرد در روز چندبار و
هربار چه زمانی قندخون خود را چک کند، بستگی به تشخیص پزشک او
دارد. مهم این است که افراد دیابتی علائم افت قندخون را باید بشناسند.
جهان‌بانی ادامه داد: افت قندخون دلایل زیادی مانند مصرف نکردن
وعده غذایی، نوشیدن الکل، ورزش زیاد و... دارد. از علائم افت قند