27681
وضعیت سفید در بیمارستان ولیعصر(عج) اراک
بر اساس اعلام علوم پزشکی اراک، دکتر بهنام محمودیه افزود: هیچ فرد
مبتلا به کرونا در این مرکز درمانی پذیرش نخواهد شد و در تلاش هستیم
شرایط را برای ارائه خدمت به دیگر بیماران، فراهم کنیم.
وی ضمن تشکر از زحمات پرسنل و کادر درمان این مرکز که بیش از 70
روز و به طور شبانه روزی، بی وقفه و خستگی ناپذیر، در ایام کرونایی
خدمت رسانی کردند، اظهار کرد: مردم استان می توانند، بدون
دغدغه و نگرانی از ویروس کووید 19 و بیماری های تنفسی، برای
پیگیری و درمان موارد مورد نظر خود به کلینیک تخصصی و فوق
تخصصی بیمارستان حضرت ولی عصر(عج) مراجعه کنند.
وی خاطرنشان کرد: در این ایام سه نفر از همکاران در این بیمارستان
مبتلا شدند که خوشبختانه هیچ یک بستری نشده و با گذراندن دوران
قرنطینه در منزل و بهبودی کامل مجددا به جمع ما پیوستند.
رییس بیمارستان حضرت ولی عصر(عج) اراک در ادامه افزود: در
ابتدای شیوع این ویروس، قول مساعدت هایی از طرف وزارتخانه
برای افزایش روحیه کادر درمان درگیر و کسانی که از واحدهای
دیگر به خط مقدم مقابله با این ویروس رفته بودند، داده شده بود که
متاسفانه تاکنون هیچ ابلاغی به دانشگاه علوم پزشکی و مراکز درمانی
اعلام نشده و امیدواریم با پیگیری های مسئولان، این امر محقق شود.