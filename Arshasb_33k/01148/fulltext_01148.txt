1148
بگیریم این رقم به بیش از دو هزار کیلومتر خواهد رسید و این سواحل
ظرفیت بسیار خوبی را برای جذب سرمایه‌گذار در حوزه گردشگری
دارند.
وی با اشاره به توانمندی هرمزگان در حوزه بندری و زیرساخت‌های
بندری، مطرح کرد: هرمزگان از نظر کشت‌های گلخانه‌ای، رتبه اول
کشور را دارد در حال حاضر حدود 700 هکتار کشت گلخانه‌ای در
استان داریم که عمده تولیدات آن‌ها به کشورهای آسیای میانه صادر
می‌شود.
در ادامه رایزن اقتصادی وزارت امور خارجه در میلان گفت: ارتباط
شرکت های خصوصی و کوچک هرمزگان با ایتالیا افزایش یابد.
سید عبالرضا موسوی بفروئی افزود: در حال حاضر تمرکز ما در روابط
اقتصادی روی مباحث غیر نفتی است و خوشبختانه ایتالیا و ایران در
حوزه صنایع کوچک و متوسط شباهت‌های زیادی به هم دارند که
می‌توان از آن در روابط اقتصادی بهره برد و بخش‌های خصوصی دو
کشور را در این زمینه فعال کرد.
رایزن اقتصادی وزارت امور خارجه در میلان عنوان کرد: بسیاری از
شرکت‌های کوچک و متوسط در ایتالیا هیچ ارتباطی با آمریکا ندارند
به همین جهت می‌توانند با ایران ارتباط داشته باشند که فرصت خوبی
برای جهانی شدن شرکت‌های هرمزگانی است.