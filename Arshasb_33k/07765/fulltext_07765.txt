7765
برگزاری کارگاه عروسک‌گردانی و صداپیشگی در قم
در ابتدای این کارگاه ‌که عصر روز گذشته برگزار شد، زهره وکیلی
مجری و صدا پیشه‌ عروسک‌های متعددی از جمله عروسک‌های «چرا و
چیه» با تاکید بر این نکته که صداپیشه‌ باید قابلیت‌های صدایش را
بشناسد، تاکید کرد: کاراکتر سازی، بخش مهمی از عروسک‌گردانی
است اما تیپ‌سازی برای عروسک، بسیار اشتباه است و عروسک گردان
باید تلاش کند و برای عروسک شخصیت‌سازی کند. صداپیشه
عروسک باید مانند یک بازیگر با توجه به در نظر گرفتن شناسنامه هر
عروسک، به جای آن صحبت کند.
وکیلی در ادامه به چگونگی انتقال انرژی و ویژگی‌های شخصیتی یک
عروسک توسط عروسک‌گردان و صداپیشه اشاره کرد و گفت:
ویژگی‌های ظاهری عروسک در صداپیشگی آن، بسیار مهم است.
ظاهر عروسک نشان می‌دهد که او آرام و مطیع است یا سرکش و پر جنب و
جوش یا اینکه حدود سن او چقدر است.
وی یادآور شد: متأسفانه در خیلی از کارهای عروسکی، این اتفاق
نمی‌افتد و گاه از عروسک‌های تلویزیونی، صداهای شنیده می‌شود
که خام است. به همین دلیل هم مخاطب جذب آن شخصیت نمی‌شود و
شخصیت عروسکی ماندگار نمی‌شود.
زهره وکیلی در ادامه از هنرجوهای حاضر در کارگاه تست صدا گرفت