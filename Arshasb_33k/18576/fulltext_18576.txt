18576
اقبال شاکری در گفت و گو با ایسنا، با اشاره به افزایش قیمت بلیت هواپیما
بیان کرد:ظرف دو هفته گذشته شکایات متعددی در خصوص
افزایش قیمت بلیت پروازها به ما رسیده است که این افزایش غیر قانونی
است و سازمان هواپیمایی مکلف است به این وضعیت آشفته قیمت
گذاری ورود کند.
این عضو کمیسیون عمران در ادامه با بیان اینکه سازمان هواپیمایی
کشوری و وزیر راه و شهرسازی باید در برابر افزایش غیرقانونی قیمت
بلیت هواپیما پاسخگو باشند، اظهار کرد: ما این موضوع را در
کمیسیون عمران دنبال خواهیم کرد و در جلسه روز سه شنبه کمیسیون
نیز با حضور وزیر راه و شهرسازی این موضوع را مطرح می کنم.
نماینده مردم تهران در مجلس شورای اسلامی تصریح کرد: از نظر بنده
قیمت بلیت هواپیما مانند مسکن رها شده و هیچ نظارتی در این حوزه
وجود ندارد. این رهاشدگی باعث شده هرکسی به دلخواه قیمت
گذاری کند و هیچ برخورد و نظارتی از سوی وزارت راه و شهرسازی
صورت نمی گیرد.
شاکری در پایان تاکید کرد: بر اساس مصوبه کمیسیون عمران، تنها
مجوز افزایش قیمت 10 درصدی بلیت هواپیما به ایرلاین ها داده شده و
قرار بر این شد سازمان هواپیمایی هرگونه تغییر قیمت را به اطلاع
کمیسیون عمران برساند اما این اتفاق نیفتاده است.