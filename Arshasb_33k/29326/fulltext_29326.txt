29326
مردم برده است؛ در قرن 5 تعداد باسوادان یک شهر 5 درصد بود اما
شاهنامه به دلیل هنر نقالی بین مردم جریان داشته است. آثار شکسپیر نیز
اگر جهانی شده، به دلیل نمایشنامه‌هاست و نمایشنامه بود که شخصیت
شکسپیر را جهانی کرد.
وی ادامه داد: بسیاری از هنرهای شاهنامه‌ای امروز کمرنگ شده یا از
میان رفته است؛ پرده خوانی شاهنامه امروز بسیار کمرنگ‌ است و شاید
وجود نداشته باشد در حالی که در قدیم به تنهایی بار آشنایی مردم با
شاهنامه را بر دوش کشیده است. فکر می‌کنم نخبگان مقداری از
هنرهای این‌چنینی غفلت کرده‌اند. با توجه به اینکه امروز
تکنولوژی‌های جدید به وجود آمده، باید نخبگان هنرمند ما
راهکاری پیدا کنند که آن شکل سنتی و قدیمی را با تکنولوژی روز
تلفیق کنند.
این استاد دانشگاه تصریح کرد: هویت ادبی مشهد هیچوقت از هویت
معنوی شهر مشهد جدا نبوده است و همیشه ادبیات در سایه معنویت
بارگاه ملکوتی امام رضا(ع) قرار داشته است. در عین حال شعر در این
خطه همتراز با عرفان و اخلاق پیش رفته است. در حالی که فکر می‌کنیم
شاهنامه صرفا یک کتاب حماسی است، جالب است آن‌چه که در
شاهنامه اصل و اساس است و مایه سربلندی فردوسی است، حکمت
اخلاقی است که در آن آمده است.