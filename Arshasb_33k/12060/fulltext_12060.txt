12060
باید اصلاحاتی روی آنها صورت می‌گرفت تا ایمن شوند و چند معدن
باقی مانده وضعیت مناسب‌تری داشتند.
عزیزی خاطرنشان کرد: متاسفانه با تغییراتی که در سازمان نظام
مهندسی معدن و سازمان صمت استان رخ داد، این پروژه به حاشیه رفت و
به جزئیات آن دیگر توجه نشد.
عضو هیات مدیره نظام مهندسی معدن استان کرمانشاه معتقد است، اگر
در آن زمان به هشدارهایی که داده شده بود توجه می‌شد، امروز شاهد
وقوع این حادثه در معدن قیرطبیعی گیلانغرب نبودیم.
عزیزی با اشاره به حاد بودن وضعیت 20 معدن قیرطبیعی دیگر در استان
که احتمال بروز حادثه مشابه در آن وجود دارد، تاکید کرد: اگر هرچه
زودتر نسبت به رفع نواقص و ایمن سازی این معادن اقدام نشود،
احتمال وقوع حوادث مشابه و به خطر افتادن جان دیگران وجود دارد.
وی افزود: برآورد می شود حدود 500 نفر در 20 معدنی که وضعیت حاد
دارد کار می‌کنند و در معرض خطر جدی قرار دارند.
عضو هیات مدیره نظام مهندسی معدن استان کرمانشاه اصلاحات
ساختاری در معادن قیرطبیعی گیلانغرب را ضروری دانست و عنوان
کرد: به علاوه باید از مسئولین فنی توانمند و دارای صلاحیت در معادن
استفاده شود که نظام مهندسی معدن استان پتانسیل خوبی در این زمینه
دارد.