12690
جهت‌دهی ذائقه مردم به‌سمت تعلیم و تربیت اسلامی
حجت‌الاسلام والمسلمین سیداحمدرضا شاهرخی در جلسه
مسئولان تعلیم و تربیت نواحی سپاه لرستان که شامگاه 19 شهریورماه
صورت گرفت با بیان این‌که دین، مذهب و ادیان آسمانی بر پایه مسائل
فرهنگی، تعلیمی و تربیتی است، اظهارکرد: تربیت در سایه تعلیم،
معرفت و آگاهی میسر است به بیان دیگر تعلیم و تربیت همراه با یکدیگر
هستند.
وی با بیان این‌که تربیت هشت میلیون جوان مؤمن، انقلابی، پای‌کار،
معنویت‌گرا، اخلاق‌مدار و عدالت‌خواه از مطالبات مقام معظم
رهبری است و تربیت چنین جوانانی انقلاب را بیمه می‌کند، اضافه
کرد: مقام معظم رهبری می‌فرمایند راه و روش امام راحل(ره) را از
طریق تعلیم و تربیت و ارتباط و تعامل جوانان باید در جامعه ایرانی پیش
بگیریم و با برگزاری کلاس‌ها و نشست‌ها جوانان فعال را شناسایی
کنیم.
شاهرخی ادامه داد: اگر نتوانیم در بحث تعلیم و تربیت نسل نوجوان و
جوان کشور موفق باشیم آینده نظام در خطر است و همچنین اگر ذائقه
آحاد جامعه به سمت تعلیم و تربیت اسلامی جهت‌دهی نشود با مشکل
روبه‌رو می‌شویم.
نماینده ولی‌فقیه در لرستان خاطرنشان کرد: در حلقه‌های صالحین