19200
کارلسن نفر اول شطرنج جهان،گری کاسپاروف قهرمان بی نظیر اسبق
شطرنج جهان و نفرات برتر رنکینگ جهانی از جملهلوون
آرونیان،فابیانو کاروانا،ماکسیم وشیه حضور دارند. همچنین
نابغه شطرنج ایران علیرضا فیروزجا در این رقابت ها دست به مهره می
شود. این مسابقات به رقابت های شطرنج فیشر و یا شطرنج تصادفی
معروف است که در آن نحوه قرار گیری مهره ها متفاوت خواهد بود.
تفاوت اصلی این سبک از شطرنج با شطرنج کلاسیک در این است که دیگر
خبری از الگو ها و تئوری های فکری شناخته شده نیست و بازیکن باید از
اول تا آخر بازی به مهارت و خلاقیت خود متکی باشد. همچنین در این
سبک از بازی حافظه و آنالیز مهمترین ابزار شطرنج باز به شمار می آید. در
روز اول این دیدار شطرنج بازان در سه دور به مصاف یکدیگر رفتند.
در بازی اول علیرضا فیروزجا که به عنوان نابغه شطرنج جهان معرفی می
شود رو به روی ستاره کهنه کار شطرنج جهان یعنی گری کاسپاروف
قرار گرفت. این رقابت در ابتدا متعادل دنبال می شد. در اواسط بازی
وضعیت فیروزجا بهتر بود و کارشناسان معتقد بودند که علیرضا می
توانست برنده این میدان شود اما فیروزجا با انجام یک حرکت اشتباه در
وضعیت بد قرار گرفت و در انتها، بازی برده را باخت. به نظر می رسید نابغه
شطرنج ایران تحت تاثیر نام بزرگ کاسپاروف قرار گرفته بود چرا که
کارشناسان و منتقدان در اواسط بازی او را برنده این دیدار می دانستند.