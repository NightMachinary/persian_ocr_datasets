27156
واکنش حزب‌الله لبنان به تحقیقات انفجار بیروت 
به گزارش ایسنا، به نقل از روزنامه القدس العربی، حزب‌الله لبنان در
بیانیه‌ای در واکنش به تصمیم فادی صوان، قاضی پرونده انفجار بندر
بیروت اعلام کرد، ما تأکید می‌کنیم که تمام اقداماتی که قاضی
تحقیقات اتخاذ می‌کند باید به دور از سیاست و غرض و مطابق با احکام
قانون اساسی باشد و حکم بر پایه اصول منطقی و قانونی باشد.
وی افزود: این چیزی است که در تصمیمات اخیر شاهد آن نبودیم. ما
قاطعانه با نبود معیارهای یکپارچه که به هدف گرفتن سیاسی عده‌ای از
افراد و نادیده گرفتن عده‌ای دیگر و مجرم دانستن برخی بدون هیچ
معیار عادلانه‌ای منجر شد، مخالفیم. این مسئله به تأخیر در تحقیقات و
محاکمه به جای رسیدن به حکم قضایی عادلانه منجر شد.
حزب‌الله از قاضی تحقیقات خواست پرونده را مجددا بررسی کند و
اقدامات قانونی مناسب اتخاذ کند تا حقیقت به دور از سیاسی بازی
آشکار شود. این حزب تاکید کرد: جنایت انفجار بندر بیروت یک
جنایت معمولی نیست بلکه جنایت بزرگی است.
قاضی تحقیقات انفجار بندر بیروت پنجشنبه حسان دیاب،
نخست‌وزیر مستعفی لبنان،علی حسن خلیل، وزیر دارایی سابق،
غازی زعیتر و یوسف فنیانوسی، از وزرایمشاغل پیشین به کوتاهی
متهم کرد.