3274
استمرار ممنوعیت ملاقات‌های عمومی در همه بیمارستان‌های
کردستان تا مهار کرونا
صدیق جدید الاسلامی امروز(21 اردیبهشت) در جمع خبرنگاران
اظهار کرد: پیرو مصوبه قبلی ستاد پیشگیری و مقابله با کروناویروس
دانشگاه، ملاقات های عمومی در تمامی بیمارستان‌های تابعه
همانگونه که از ابتدای شیوع این ویروس در استان همزمان با سراسر
کشور تعطیل شد، همچنان این ممنوعیت تا اطلاع ثانوی و مهار کامل
بیماری کرونا در استان ادامه دارد.
وی ضمن دعوت کردن هم استانی‌ها به اجرای هر چه بهتر این مصوبه،
افزود: با توجه به بحران کرونا و واگیری این ویروس، همه موظفیم برای
حفظ سلامتی خود و دیگران و پیشگیری از ابتلا به این بیماری، بهداشت
فردی و اصول خودمراقبتی را رعایت کنیم.
معاون درمان دانشگاه علوم پزشکی کردستان مردم را به حفظ آرامش و
پرهیز از استرس دعوت کرد و بیان کرد: تمامی کادر بهداشتی و درمانی
شاغل در واحدهای تابعه دانشگاه با تعهد و عشق بی بدیل در حال ارائه
خدمات مراقبتی و پیشگیرانه در برابر کرونا ویروس هستند لذا برای
کمک به این ایثارگران جبهه مقابله با این بیماری منحوس و حفظ سلامتی
خود و دیگر شهروندان، توصیه‌های بهداشتی را رعایت کرده و از
تجمع در اماکن عمومی پرهیز کنید.