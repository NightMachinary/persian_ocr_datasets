25592
تحت یک معماری یکپارچه امکانات لازم همچون کف سازی
مناسب، بخش‌های بارانداز و تجهیزات تخلیه و بارگیری، انبار و
سردخانه مورد نیاز، امکانات ایمنی و انتظامی، رفاهی، بانکی و ارزی
در این مناطق ایجاد شود.
وی بیان کرد: همچنین باید سطح امکانات ایجاد شده متناسب با نوع و
حجم بار ارزیابی شود و سطح کیفیت ارائه خدمات به رانندگان و
بازرگانان و ... بهبود یابد.
خسروی گفت: ارائه خدمات ارزی حتی در قالب یک باجه کوچک
صرافی از دیگر نیازمندی‌های ضروری است.
این دکترای مدیریت استراتژیک گفت: در مرزها اغلب بارهای
صادراتی از کامیون‌های ایرانی تخلیه و توسط کامیون‌های کشور
مقابل که وارد خاک ایران شده‌اند بارگیری و به مقصد حمل می‌شوند؛ در
برخی موارد این رانندگان گواهی‌نامه و گذرنامه ندارند و لذا برای
تردد آن‌ها باید تدابیر تسهیل‌کننده پیش‌بینی شود.
وی ادامه داد: سرعت ارزیابی و کنترل کامیون‌ها در مرز باید اصلاح
شود.
خسروی افزود: وزارت امور خارجه و سازمان توسعه تجارت باید با
کشورهای همسایه و مقصد نسبت به تسهیل سازی امور گمرکی و
تبادلات رایزنی و اقدام اجرایی کنند.