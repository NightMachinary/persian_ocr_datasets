22352
سرپرست دانشگاه علوم پزشکی یاسوج خاطرنشان کرد: امروز نیز از
172 جواب دریافتی از آزمایشگاه تشخیص مولکولی یاسوج 80
درصد موارد مثبت در شهرستان های گچساران(36 درصد)،
بویراحمد، باشت و بهمئی و 20 درصد دیگر نیز مربوط به شهرستان های
چرام، کهگیلویه، لنده و دنا هستند.
یزدانپناه تصریح کرد: تاکید کارشناسان به استفاده از ماسک درحالی
است که بسیاری از افراد هنگام حضور در اماکن عمومی و سرپوشیده از
این کار امتناع کرده یا از نکات بهداشتی مرتبط با استفاده از ماسک
آگاهی ندارند که خود می‌تواند به عاملی در افزایش خطر ابتلا به
بیماری یا گسترش آن به دیگران تبدیل شود.
وی ادامه داد: رعایت توصیه‌ها و نکات بهداشتی در استفاده از ماسک
بسیار ضروری است؛ چرا که استفاده از ماسک آلوده یا نامناسب برای
افراد حتی می‌تواند خطرناک هم باشد.
به گزارش ایسنا به نقل از روابط عمومی دانشگاه علوم پزشکی یاسوج،
سرپرست دانشگاه علوم پزشکی یاسوج اضافه کرد: مردم باید حتی
الامکان از مسافرت ،تردد در شهر و حضور در مکان های شلوغ و مراکز
خرید،مراکز بهداشتی درمانی و تجمعات خودداری کنند و سلامت
خود و جامعه را به خطر نیندازند.
ماسک، خطر انتقال کروناویروس را 70 درصد کاهش می‌دهد