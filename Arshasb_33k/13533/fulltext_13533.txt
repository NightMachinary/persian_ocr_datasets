13533
خرم‌آباد؛ میزبان جشنواره ملی فیلم مستند «کلدر»
علی‌اکبر ولدبیگی، طراح و رئیس جشنواره فیلم مستند کلدر در
دیدار با فرید رحمتی، مدیرکل و معاون هنری و سینمایی اداره‌کل
فرهنگ و ارشاد اسلامی لرستان در خصوص روند شکل‌گیری
جشنواره کلدر، گفت: اینجانب به‌عنوان طراح جشنواره پس از سه
دهه کار در حاشیه تاریخ تمدن ایران در حوزه ژئوپولتیک‌ کنونی
ایران و ژئوپولتیک تاریخی ایران به ضرورت بنیان یک تحول فرهنگی‌
جهان‌شمول که لرستان را به‌عنوان نقطه آغازین بسیاری از جلوه‌های
تمدن جهان در مفهوم امروزین تاریخ، معرفی کند اندیشه می‌کردم که
در نهایت به تفکر بنیان‌ جشنواره کلدر انجامید.
فرود عوض‌پور، دبیر جشنواره کلدر نیز در این دیدار گفت: تاریخ و
تمدن هر ملتی، شناسنامه زرین و ماندگار آن مردم است که پایه و اساس
فرهنگ آن ملت را شکل می‌دهد.
وی افزود: نبود یک جشنواره تخصصی با موضوع تاریخ و تمدن،
اعضای شورای سیاستگذاری این جشنواره را گردهم آورده تا برای
برگزاری یک جشنواره جهانی به نام ایران و لرستان، که مهد تاریخ و
تمدن کهن محسوب می‌شود، گامی ماندگار و مؤثر برای به تصویر
کشیدن ابعاد مختلف این موضوع در قالب فیلم مستند برداشته شود و نام
«کلدر» به این دلیل برگزیده شده تا شناسنامه جشنواره به نام لرستان ثبت