107
وی افزود: در حال حاضر 93.4 درصد این جمعیت یعنی چهار میلیون و
455 هزار نفر در استان برای دریافت کارت ملی، درخواست داده‌اند.
316 هزار نفر از واجدین شرایط کارت ملی هوشمند استان، هنوز هیچ
اقدام یا درخواستی برای کارت هوشمند خود انجام نداده‌اند.
مدیرکل ثبت احوال خراسان رضوی تاکید کرد: باوجود اینکه در
این سال‌ها اطلاع‌رسانی و درخواست‌های زیادی برای دریافت
کارت ملی هوشمند شده است، این افراد هیچ اقدامی برای دریافت
کارت ملی خود نکردند.
نیری با اشاره به اینکه «چهارمیلیون و 455 هزار نفر واجدالشرایط
دریافت کارت ملی هوشمند در خراسان رضوی درخواست کارت
ملی داده‌اند»، خاطرنشان کرد: از این تعداد، سه میلیون و 124 هزار نفر
کارت ملی صادر و تحویل داده شده است. به عبارتی ثبت احوال به 70
درصد درخواست‌ها پاسخ و کارت ملی آن‌ها را تحویل داده است.
وی با بیان اینکه «65.5 درصد از افراد واجدشرایط استان دارای
کارت ملی هوشمند هستند»، عنوان کرد: یک میلیون و 200 هزار
کارت ملی هوشمند در دست صدور است. علت عدم صدور کارت ملی
برای افراد، عدم تامین کارت خام است. کارت هوشمند ملی
ویژگی‌ها و ساختار خاص به خود را دارد. ماده خام این کارت از خارج
از کشور تامین می‌شود.