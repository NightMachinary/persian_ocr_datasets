15432
دیدار السراج با نماینده سازمان ملل و سفیر آمریکا در لیبی
به گزارش ایسنا، به نقل از خبرگزاری آناتولی، دفتر فائز السراج، رئیس
شورای ریاستی دولت وفاق ملی لیبی اعلام کرد که السراج در جریان
سفر خود به ایتالیا با استفانی ویلیامز، نماینده ویژه سازمان ملل در امور
لیبی دیدار کرد و دو طرف در جریان این دیدار به بررسی وضعیت لیبی
پرداختند.
ویلیامز در جریان این دیدار از پایبندی السراج به استفاده از تمامی
امکانات برای برگزاری انتخابات در دسامبر 2021 با همکاری و
هماهنگی سازمان ملل استقبال کرد.
السراج همچنین در مقر اقامت خود در رم با ریچارد نورلند، سفیر
واشنگتن در لیبی نیز دیدار جداگانه‌ای داشت و دو طرف در جریان این
دیدار به بررسی تحولات لیبی و تحقق پیشرفت در روندهای حل بحران
و توقف مداخله‌های خارجی پرداختند.
فائز السراج روز پنجشنبه در سفری رسمی که مدت آن مشخص نشده،
وارد رم شد و در جریان این سفر با جوزپه کونته، نخست وزیر ایتالیا
دیدار کرد و دو طرف در جریان این دیدار در خصوص پرونده لیبی به
بحث و تبادل نظر پرداختند.
لیبی از زمان برکناری معمر قذافی، دیکتاتور مخلوع شاهد
دودستگی، جنگ و ناآرامی است و دو دولت یکی در غرب (دولت وفاق