6733
نگیرد.
رئیس دستگاه قضا از عقلانیت، معنویت و مردم باوری به عنوان
شاخصه‌های مهم در حکمرانی ولایی یاد کرد و تبیین دقیق هر یک از این
شاخصه‌ها توسط نخبگان و مراکز علمی و پژوهشی را ضروری دانست.
رئیسی به ذکر مثالی در این زمینه پرداخت و گفت: وقتی ما از مردم باوری
سخن می‌گوییم، تأکید ما مبتنی بر نگاه امامین انقلاب اسلامی به مردم
است که نقش مردم را مهم و خواست و رای آن‌ها را تعیین کننده
می‌دانستند؛ نه امری تشریفاتی.
رئیس قوه قضاییه، «عدالت» را از دیگر محورهای مهم در حکمرانی
ولایی دانست و افزود: بعد از توحید بیشترین مفهومی که در فرهنگ
دینی ما مورد توجه قرار گرفته، عدالت است که با بسیاری از اصول
همچون توحید، نبوت و امامت ارتباط دارد و همه شئون زندگی ما را در
بر می‌گیرد.
رئیسی با بیان این که در جامعه برآمده از اندیشه و تفکر اسلامی باید نظام
سازی مبتنی بر عدالت باشد، متذکر شد: اگر می‌خواهیم جامعه‌ای با
کرامت ساخته شود که مسیر بندگی و زندگی همراه با امنیت و رفاه
اجتماعی را رقم بزند، روش حکمرانی ما باید عادلانه باشد.
رئیس قوه قضاییه از شفافیت به عنوان یکی از شاخصه‌های مهم
حکمرانی تراز اسلامی و ولایی یاد کرد، اما در عین حال گفت: همانطور