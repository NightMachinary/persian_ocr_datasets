5143
انتظارات از دولت بر اساس شرایط منصفانه باشد
اقبال عباسی شامگاه گذشته 20 اردیبهشت‌ماه در نشست با فرمانداران
چهارمحال و بختیاری اظهار کرد: دولت در قضیه شیوع کرونا و
مدیریت آن در شرایط تحریمی درمقایسه با کشورهای اروپایی و
آمریکا که ادعای ابرقدرتی جهان را دارند انصافاخوب عمل کرد.
استاندار چهارمحال و بختیاری با اشاره به فروش پایین نفت،
تحریم‌های شدید اقتصادی و هزینه سنگین شیوع کرونا، اظهار کرد:
هر کدام از این عوامل هزینه‌های سنگین اقتصادی برای دولت داشته،
بنابراین انتظار می‌رود در تشریح مشکلات، انتظارها و مطالبات
منصفانه باشیم.
وی ادامه داد: چهارمحال و بختیاری با توجه به موقعیت راهبردی و
بهره‌مندی از ظرفیت‌های کشاورزی، گردشگری، فرهنگی و
معدنی، گنجینه‌ای ارزشمند از فرصت‌های تحقق شعار سال یعنی جهش
تولید است، بی تردید باید از ظرفیت‌هایی که در تمامی بخش‌های
استان وجود دارد به عنوان فرصت در راستای تحقق جهش تولید بهره
بگیریم.
عباسی با بیان اینکه جهش تولید با مشارکت بخش خصوصی رقم
خواهد خورد و دولت در این زمینه نقش تسهیل‌گر و حمایت کننده
دارد، تأکید کرد:فرمانداران از ظرفیت سازمان‌های مردم نهاد