28297
پدافند هوایی کنارک امنیت منطقه را تضمین کرده است
به گزارش ایسنا،حجت الاسلام والمسلمین نعیم بامری در دیدار با
فرمانده گروه پدافند هوایی شهرستان کنارک،اظهار کرد: آسمان
جنوب کشور با سامانه های پدافندی متنوع و تلاش های نیروهای
کنترال پدافند کنارک به منطقه ای امن برای پروازها تبدیل شده است.
وی افزود: انواع سامانه‌های موشکی و تاکتیکی ارمغان چهل سال
تلاش است که سامانه پدافند هوایی صدها کیلومتر را رصد و تحت
کنترل دارد.
امام جمعه شهرستان کنارک ادامه داد: با تلاش های نیروهای جان برکف
ارتش، سپاه و نیروی انتظامی امروز ایران اسلامی در تمام بخش های
دفاعی از قدرت بالای برخوردار است و هیچ کشوری توانایی مقابله با
آن را ندارد.
حجت الاسلام والمسلمین بامری،خاطرنشان کرد: پیشرفت ایران
اسلامی در پدافند هوایی علاوه بر تضمین حریم هوایی
کشور،تضمین کننده حریم هوایی کشورهای همسایه نیز است.
در پایان این دیدار از سوی امام جمعه شهرستان از فرمانده پدافند
هوایی کنارک تجلیل بعمل آمد.