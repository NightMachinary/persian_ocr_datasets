12053
احمدعلی راغب، آهنگساز ترانه‌ها و سرودهای ماندگار انقلاب را
تسلیت گفت.
متن این پیام در ادامه آمده است:
«انا لله و انا الیه راجعون
روح بی‌قرار هنرمند فرزانه استاد احمدعلی راغب پس از عمری تکاپو
در راه موسیقی متعهد و مردمی سرانجام دنیا را وداع گفت. او که هنرش در
طول دهه‌ها فعالیت هنری با خاطره شهادت شهیدان و مژده پیروزی
رزمندگان درخشان شده بود، از بنیان‌گذاران طرح تازه‌ای در
موسیقی پس از انقلاب بود.
راغب که با موسیقی در سوگ شهید مرتضی مطهری خط‌شکن هنر
انقلاب بود آثار متعدد و خاطره‌انگیزی از جمله «بابا خون داد»، «بانگ
آزادی»، «آمریکا ننگ به نیرنگ تو»، «راه رجا» و... از خود به جا
گذاشت و تا همین سالهای بیماری خود با آثاری در سوگ شهدای
هسته‌ای همچنان نغمه‌پرداز حماسه‌های ملی بود.
تنوع کارهای خاطره‌ساز او در موسیقی کودک و نوجوان، موسیقی
ملی و ارکسترال، موسیقی حماسی و انقلابی و موسیقی محلی منطقه گیلان
از او یک چهره برجسته و قابل اقتدا توسط نسل جوان ساخته است.
مردم ایران اگر فتح خرمشهر را از یاد نمی‌برند، سرودخوانان آن
حماسه بزرگ را نیز فراموش نمی‌کنند. سرودها و قطعات موسیقی