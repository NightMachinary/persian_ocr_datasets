4867
امضای تفاهمنامه همکاری سازمان صنایع هوایی وزارت دفاع و نیروی
هوایی ارتش
به گزارش ایسنا به نقل از وزارت دفاع، امیر خواجه فرد مدیرعامل
سازمان صنایع هوایی وزارت دفاع ‌هدف از امضای این تفاهم نامه را
گسترش همکاری های فی مابین و افزایش تولید در راستای تامین اقلام
مورد نیاز نهاجا به ویژه در حوزه موتورهای هوایی عنوان کرد.
امیر خواجه فرد با اشاره به راه اندازی خط تولید موتور توربوجت ملی
اوج که مرداد ماه امسال و به دستور رییس محترم جمهور صورت
گرفت افزود: این خط تولید قابلیت آن را دارد که با استفاده از ظرفیت
های داخلی کشور، هزینه های ساخت موتور ملی اوج را نسبت به تامین
آن از منابع خارجی 50 درصد کاهش دهد.
مدیرعامل سازمان صنایع هوایی وزارت دفاع با اشاره به تاکیدات
فرمانده معظم کل قوا (مدظله العالی) مبنی بر توسعه زیرساخت های
تولید جنگنده بومی گفت: به لطف خداوند متعال و تلاش جهادی
متخصصین صنعت دفاعی،‌ امروز این امر تا حد بسیار مناسبی تحقق یافته
است و هدف ما این است که با جذب منابع لازم برای توسعه کیفی و
افزایش ظرفیت خط تولید موتور ملی اوج و واگذاری تعداد بیشتری
از این موتورها به نیروی هوایی ارتش، ناوگان هوایی نهاجا بیش از
پیش عملیاتی و تقویت شود.