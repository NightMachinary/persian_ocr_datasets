3756
اعطای کمک های مؤمنانه به یک هزار خانواده زندانی در کهگیلویه و
بویراحمد
“اسماعیل جمیاری”افزود: خوشبختانه در رمضان امسال و با بهره
گیری از منابع مختلف کشوری و استانی تعداد یک هزار خانواده
زندانی نیازمند تحت پوشش حمایتی قرار گرفته و در قالب سبد کالا و یا
کارت هدیه از کمک های مؤمنانه بهره مند شده اند.
وی تصریح کرد: یکی از دغدغه ها و دل نگرانی های مسئولان عالی
قضایی خانواده های زندانی هستند که در غیاب سرپرست و نان آور
خانواده با مشکلات عدیده ایی روبرو بوده و عمدتاً در فقر و نداری،
گذران روزگار می کنند.
مدیرکل زندان های استان کهگیلویه و بویراحمدرسیدگی به
وضعیت معیشتی خانواده زندانیان و سرکشی و ایجاد پل ارتباطی با این
خانواده ها را از جمله تأکیدات رئیس سازمان زندان ها و ابلاغ به
مدیران استانی دانست واظهار کرد: در همین راستا و با اختصاص
اعتباری از سوی بنیاد مستضعفان کشور و نیز مساعدت نماینده ولی فقیه
در استان و امام جمعه یاسوج، استاندار، رئیس کل دادگستری استان،
فرمانده سپاه فتح استان و دیگر مسئولین استانی یک هزار خانواده
زندانی بصورت کارت هدیه و یا سبد معیشتی مورد حمایت قرار
گرفتند.