21309
فقط یک هفته تا آمدن ارزیابان یونسکو به اورامانات فرصت داریم
پوریا طالب نیا در گفت و گو با ایسنا، بااشاره به در پیش بودن سفر ارزیابان
یونسکو به اورامانات، اظهارکرد: پس از ارسال پرونده ثبت جهانی
منظر فرهنگی تاریخی اورامانات به یونسکو در سال گذشته، قرار بود
اعزام این ارزیابان اوایل امسال صورت گیرد، اما به دلیل شیوع
بیماری کرونا چندماهی به تاخیر افتاد و طبق برنامه 31 شهریور انجام
خواهد گرفت.
وی افزود: تا پیش از آمدن ارزیابان، برخی موانع اضطراری پیش پای
ثبت جهانی شدن این منطقه وجود دارد که باید رفع شود، لذا از هفته
گذشته اقدامات لازم را در دستورکار قرار داده ایم و کارهایی نیز در
این مدت انجام شده است.
مدیر پایگاه منظر فرهنگی تاریخی اورامانات تصریح کرد: برای
بازدید ارزیابان یونسکو از منظر فرهنگی تاریخی اورامانات،
دره‌های فرهنگی را که عمدتا در شهرستان‌های جوانرود و پاوه
هستند، تعریف کرده‌ایم که در مسیر آنها میراث‌ تاریخی، طبیعی و
معنوی و تعدادی بافت روستایی قرار دارد.
وی افزود: سه روستای قلعه جی و کلاش لولم و شالگی در جوانرود از
جمله بافت‌های روستایی هستند که به عنوان پایلوت آنها را برای
بازدید ارزیابان یونسکو انتخاب کرده ایم، اما مشکلاتی دراین