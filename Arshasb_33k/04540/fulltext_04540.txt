4540
اقلیم کردستان اقدامات جدیدی برای مقابله با کرونا اتخاذ کرد
به گزارش ایسنا، به نقل از پایگاه‌ شفق‌نیوز، وزارت امور داخلی اقلیم
کردستان عراق در بیانیه‌ای اعلام کرد: در راستای تدابیر اتخاذ شده
علیه کرونا منع تردد بین استان‌های اربیل، سلیمانیه و دهوک و مناطق
راپرین و گرمیان تا 18 مه تمدید شد. اماکنی که اجازه فعالیت به آن‌ها
داده می‌شود باید تمام توصیه‌های بهداشتی را رعایت کنند.
در این بیانیه آمده است: ورود نیروهای اقلیم کردستان به استان‌های
عراق نیز از طریق مکانیزم ارسال اسامی برای نماینده اربیل در بغداد
صورت می‌گیرد. به این صورت که 24 ساعت قبل از ورود اسامی‌شان به
بغداد داده می‌شود. تردد نمایندگان آژانس‌ها و نهادهای سازمان ملل
و نهادهای بین المللی و ائتلاف و دیپلمات‌ها در تمام مناطق اقلیم
کردستان عراق آزاد است و اداره روابط خارجی وظیفه ارائه خدمات
برای تردد این نهادها را با هماهنگی کمیته بحران برعهده دارد.
در این بیانیه آمده است: گذرگاه‌های مرزی و فرودگاه‌های اربیل و
سلیمانیه همچنان بسته می‌مانند و بدون موافقت وزیر امور داخلی به
کسی اجازه بازگشت به اقلیم داده نمی‌شود. گذرگاه ابراهیم خلیل
امروز (دوشنبه) و پنجشنبه برای بازگشت شهروندانمان از ترکیه باز
خواهد بود.
ال کلاسیکو به ساعت چینی