498
مردم می‌دهیم غذایی مقوی است با قیمت پایین. در آش شله از حبوبات تا
گوشت استفاده می‌شود و عملا جای یک وعده غذایی را می‌گیرد. با
توجه به قیمتی که دارد هم دانشجوها مشتری اصلی ما بودند اما از وقتی که
کرونا شایع شد و همه دانشگاه‌ها به‌ صورت مجازی کلاس برگزار
می‌کنند کاسبی ما هم خوابید.»
به گفته سلمانی دانشجوها 40 درصد از دخل او را تشکیل می‌دادند که
الان به 20 درصد رسیده است: «مواد اولیه آن قدر گران شده که اگر
بخواهیم با قیمت تمام شده جنس به مشتری بفروشیم قیمت‌ها غیر منطقی
می‌شود. موضوع اینجاست که مردم آش را به‌ عنوان یک غذای ارزان و
سالم می‌خرند. خود من هم بابت یک پرس آش شله 30 هزار تومان پول
نمی‌دهم اما اگر بخواهیم بر اساس نرخ مواد اولیه قیمت‌گذاری بکنیم
نرخ هر پرس آش‌شله به 30 هزار تومان هم می‌رسد. هنوز بعضی از
مشتری‌ها صبحانه صبح جمعه‌شان حلیم است و چشم ما هم به آنها است
وگرنه بدون مشتری‌های ثابت نمی‌دانستم باید چه‌ کار بکنم.»
آش‌ و حلیم فروشی‌ها می‌گویند که نسبت به پارسال به‌طور متوسط 55
درصد کاهش فروش داشته‌اند که دلیل اصلی آن شیوع کرونا و تاکید
وزارت بهداشت به عدم خرید غذای بیرون است. همین‌ طور
گرانی‌های مواد اولیه باعث شده که نرخ‌نامه این صنف با افزایش قیمت
20 درصدی همراه باشد.»