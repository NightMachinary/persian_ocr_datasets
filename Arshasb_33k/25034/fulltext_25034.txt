25034
نایب قهرمان بازی های آسیایی رییس هیات قایقرانی کردستان شد
به گزارش ایسنا و به نقل از فدراسیون قایقرانی، مجمع انتخابات هیات
قایقرانی کردستان برگزار شد و در پایان این انتخابات شاهو ناصری
نایب قهرمان بازیهای آسیایی گوانگژو و قهرمان قایقرانی برای مدت
4 سال رئیس هیات قایقرانی استان کردستان شد.
مجمع با حضور 16 عضو برگزار شد، شاهو ناصری 9 رای بدست آورد و
سهیل فضل وزیری نیز 7 رای کسب کرد.
رضا صابونچی دبیر فدراسیون ضمن اشاره به اینکه تعداد
ورزشکاران این رشته باید افزایش پیدا کند، اظهارداشت: هیات
های استانی باید تمام توان خود را برای توسعه این رشته به کار بگیرند.
کمیت در قایقرانی باید زیاد شود در غیر این صورت کیفیت در این رشته
ارتقا نمی یابد. کردستان مهد قایقرانی است و باید استعدادهای این
دیار شکوفا شود.
دبیر فدراسیون قایقرانی ذکر کرد: آموزش و پرورش از ظرفیت های
خوبی برای رشد و توسعه هر رشته است پس باید رئیس هیات تعامل
خوبی با این دستگاه اجرایی برقرار کند. ظرفیت ها در استان کردستان
برای قهرمانی زیاد است و باید از تمام آنها استفاده شود.
نایب قهرمانی دوچرخه سوار تبریزی در اولین مرحله لیگ دوچرخه
سواری 