29590
یادآور شد. البته عده‌ای هم ارتباط مستقیم با رسانه‌ها ندارند باید آنها را
به صورت خوشه‌ای آگاه کرد.
این عضو کمیسیون بهداشت و درمان مجلس اضافه کرد: بخشی دیگر از
جامعه کسانی هستند که علی‌رغم داشتن آگاهی به ناچار و جهت تامین
معیشت خانواده هر روز از خانه خارج می‌شوند ولی امکان تهیه ماسک
ندارند، چون حتی اگر قبول کنیم ماسک به نرخ مصوب 1300 تومان در
دسترس است باز هم عملا یک خانواده با درآمد کم این امکان برایش
فراهم نیست که روزانه ماسک با این قیمت تهیه کند چون این به معنای
تحمیل هزینه مضاعف به سبد خانوار است حال این‌که عملا ماسک با نرخ
دولتی در دسترس نیست و عده‌ای سوداگر با سودهای غیرمتعارف
ماسک را به قیمت بالاتر می‌فروشند. این نشان می‌دهد که امکان تهیه
ماسک برای خانواده‌های نیازمند و با درآمد پایین عملا فراهم نیست.
خاتمی در جمع بندی اظهار کرد: دلیل استفاده نکردن بخشی از جامعه از
ماسک را می‌توان به دو دسته عدم تمکن مالی و یا نداشتن آگاهی از
مخاطرات کرونا تقسیم کرد. باید دولت به عنوان یکی از
مسئولیت‌های اجتماعی ماسک برای نیازمندان تهیه کند و آن عده‌ای
که علی‌رغم نداشتن مشکل مالی از ماسک استفاده نمی‌کنند را مجبور به
استفاده کرد. این امکان در مکان‌های عمومی همچون مترو، پاساژها و
بسیاری از مکان‌ها با گیت‌های ورودی و یا مغازه ها وجود دارد.