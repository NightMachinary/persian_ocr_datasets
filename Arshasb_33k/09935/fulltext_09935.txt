9935
تشدید حضور نظامی چین و آمریکا در دریای چین جنوبی
به گزارش ایسنا، به نقل از خبرگزاری اسپوتنیک، هم واشنگتن و هم پکن
فعالیت‌های نظامی خود را در دریای چین جنوبی افزایش داده و این
حضور در سال جاری میلادی نسبت به سال گذشته میلادی و با وجود
شیوع ویروس کرونا بیشتر شده است.
آمریکا 39 پرواز در نزدیکی مرزهای چین یا بر فراز قلمروهای مورد
مناقشه در سال جاری میلادی انجام داده و این پروازها بر فراز دریاهای
چین جنوبی و شرقی و در نزدیکی هنگ کنگ و بر فراز تنگه تایوان
صورت گرفته‌اند.
فرد کاچر، فرمانده گروه ضربت اعزامی 7 درباره عملیات در جریان
آمریکا در منطقه گفت: نیروهای ما در هوا و دریا و در آب‌های بین‌المللی
دریای چین جنوبی و بر اساس هنجارهای مرسوم دریایی و قوانین
بین‌المللی عملیات انجام می‌دهند.
مارک اسپر، وزیر دفاع آمریکا نیز گفته که عملیات نیروهای
آمریکایی در دریای چین جنوبی با هدف حفظ سطحی از پیش بینی
استراتژیک و در عین حال، نظارت بر سطح بالاتری از اقدامات غیرقابل
پیش‌بینی عملیاتی برای چین است.
البته چین به این رفتارها توجهی نکرده و فعالیت‌هایش را در منطقه و در
واکنش به اقدامات آمریکا تشدید می‌کند.