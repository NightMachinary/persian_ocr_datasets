32290
یک میلیون یورو خسارت پس از دو شب ناآرامی در بلگراد
به گزارش ایسنا به نقل از خبرگزاری رویترز، گوران وزیک، معاون
شهردار بلگراد اعلام کرد که خسارت‌های ناشی از تنها دو شب ناآرامی
در پایتخت صربستان به دلیل محدودیت‌گذاری‌های دولت به دلیل
شیوع کروناویروس در کشور حدود یک میلیون یورو برآورد شده
است.
معاون شهردار بلگراد پس از چهار شب صحنه‌ی اعتراضات در بلگراد،
پایتخت صربستان عکس‌هایی از پنجره‌های شکسته‌ی،
ساختمان‌های آسیب دیده و خیابان‌ها مسدود شده را در فیس بوک خود
منتشر کرد. این مقام مسئول با ارسال تصویری از یک مجسمه‌ی تاریخی
در مقابل ساختمان مجلس این کشور، افراد مسئول این خرابکاری را
وندال‌های شیاطین خواند.
به گفته‌ی معاون شهردار میزان آسیب‌ها وخسارات وارد شده به
دارایی‌های عمومی و شهری بلگراد اعم از ماشین‌های شخصی مردم،
کافه‌ها و رستوران‌ها، مغازه‌ها، بانک‌ها و غیره مقداری بالغ بر یک
میلیون دلار تخمین زده می‌شود.
گوران وزیک، معاون شهردار بلگراد افزود: «وقتی میزان خسارات را
بررسی کردیم،‌ دولت صربستان تنها برای دو شب اول اعتراضات
حدود یک میلیون یورو متحمل خسارت شده است.»