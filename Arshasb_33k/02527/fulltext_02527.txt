2527
همچنین استفاده از ارزهای ملی و محلی در جریان تعاملات مورد
پیگیری قرار گرفته است تا بتوانیم از فشارها فاصله بگیریم.
موسوی افزود: البته باید به این موضوع توجه داشت که وظیفه وزارت
خارجه در این حوزه تصدی گری نیست بلکه تسهیل گری است و این
وزارت خانه نمی تواند جای وزارت اقتصاد را بگیرد.
سخنگوی وزارت خارجه کشورمان همچنین در پاسخ به سوالی در
مورد اظهارات روز گذشته مقام معظم رهبری در ارتباط با اهمیت تعامل
قوا با یکدیگر و خودداری نمایندگان از توهین به وزرا که در جلسه
مجلس شورای اسلامی برای ارائه گزارش حضور پیدا می‌کنند گفت:
فرمایشات مقام معظم رهبری در تمام زمینه‌ها فصل‌الخطاب است و قوا
ضمن حفظ استقلال باید برای رفع مشکلات و پیشبرد امور همکاری و
هم افزایی داشته باشند. وزارت خارجه آمادگی خود را برای تعامل
سازنده با دیگر قوا به ویژه نمایندگان مجلس شورای اسلامی اعلام
می‌کند. ما از فرمایشات مقام معظم رهبری استقبال می‌کنیم و این
فرمایشات را آویزه گوش خود قرار می‌دهیم.
وی ادامه داد: در وضعیتی قرار داریم که هر گونه انشقاق داخلی باعث سو
استفاده دشمنان می‌شود. کشور در مرحله حساسی قرار دارد ما با
تحریم‌های آمریکا رو به رو هستیم. ویروس کرونا در کشور همچنان
وجود دارد و لازم است که همه قوا هم افزایی لازم را با یکدیگر داشته