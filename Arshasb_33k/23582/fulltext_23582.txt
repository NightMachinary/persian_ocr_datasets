23582
وی با اشاره به اینکه دین انسان‌ها را به تحقیق و تفحض و تعمق دعوت
می‌کند، تصریح کرد: اینها مواردی است که دشمن از آن واهمه دارد
زیرا آنها به دنبال جوانانی هستند که فکر و عمل آنها مستعمره استکبار و
دین و علم‌شان همواره وابسته به نظر دشمنان خدا باشد.
ناصری ادامه داد: دانشگاه باید زمینه پیشرفت و تعمق در دین را فراهم
‌کند و انسان‌های متفکر، دارای عقل سلیم و متوکل به خدا تربیت کند و
این مسیری بود که شهید مفتح و شهدای هسته‌ای هموار کرده بودند و
دشمن نیز به همین دلیل دست به ترور آنها زد.
امام جمعه یزد اظهار کرد: دشمنان در صددند که علوم ما را سطحی کرده و
تفکر و تفحص را از دانشگاه‌ها کنار بگذارند و علمای دین و دانشمندان
را از یکدیگر جدا کنند اما این هدف دشمن نباید محقق شود زیرا مسیر
پیشرفت کشور ما با علم همراه با دیانت به سمت توسعه هموار می‌شود.
ناصری به تشریح نقش روحانیت از گذشته‌های دور تاکنون به ویژه
روحانیت شیعه پرداخت و افزود: روحانیت همیشه خود را فدای مردم
کرده و در این مسیر زندان، مسمومیت و ترور را به جان خریدند اما
همواره مقابله با ظلم را سرلوحه کار خود داشتند.
وی با اشاره به نقش روحانیت شیعه حتی در انقلاب مشروطه، استقلال
عراق، استقلال سوریه، مسائل لبنان و افغانستان و ... پرداخت و بیان
کرد: در انقلاب اسلامی ایران نیز روحانیت هم در صحنه‌های مبارزه،