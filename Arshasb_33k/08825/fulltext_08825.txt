8825
تامین اجتماعی نقش بسیار مهمی در تعدیل فشارهای اقتصادی وارده بر
اقشار آسیب پذیر جامعه دارد
عبدالناصر درخشان در بازدید از تامین اجتماعی شهرستان
ایرانشهر،اظهار داشت: یکی از طرح های بسیار خوب سازمان تامین
اجتماعی در سال جهش تولید اجرای طرح بخشودگی جرائم کار
فرمایان خوش حساب است.
وی افزود: ارتقای سطح کمی و کیفی خدمات تامین اجتماعی در حوزه
های بیمه ای و درمانی نقش بسزایی در رضایتمندی بیمه شدگان را در پی
خواهد داشت.
نماینده ایرانشهر، سرباز، دلگان، فنوج، بمپور، راسک و بخش های
بنت، لاشار، آهوران و آشار در مجلس شورای اسلامی تاکید کرد:
نمایندگان مجلس یازدهم تلاش خواهند کرد تا بیمه شدگان و
بازنشستگان تامین اجتماعی در خصوص برخورداری از تعهدات
بیمه ای و خدماتی دغدغه ای نداشته باشند.
در این بازدید رییس اداره تامین اجتماعی ایرانشهر با ارائه گزارشی
گفت: 70 میلیارد ریال از جرایم واحد های تولیدی این شهرستان از
جمله بافت بلوچ، شهرداری، کارخانه آرد، ایران کولا و شرکت
حبوبات در سال جهش تولید با هدف حمایت از واحدهای کارگری
بخشیده شده است.