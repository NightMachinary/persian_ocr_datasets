21915
دارد
احسان دارایی امروز نوزدهم شهریور در نشست هیأت رئیسه اتاق
بازرگانی لرستان با معاون وزیر کار و رئیس سازمان آموزش فنی و
حرفه‌ای کشور اظهار کرد: نیاز است خلأهای بخش صنعت با کمک
سازمان فنی و حرفه‌ای رفع شود و نیروهای مهارتی برای ورود به
صنایع تربیت و آموزش داده شوند.
وی ادامه داد: متأسفانه در لرستان در بخش‌های مختلفی چون
گردشگری با کمبود نیروی متخصص و آموزش‌دیده مواجه‌ایم.
این فعال اقتصادی تصریح کرد: به‌عنوان‌مثال در مشاغلی مانند
هتلداری در استان نیروهای متخصص وجود ندارد و هتلداران در این
زمینه با چالش مواجه هستند. لازم است سازمان فنی و حرفه‌ای در این
زمینه آموزش‌های لازمی به نیروهای انسانی در این بخش ارائه دهد.
دارایی اضافه کرد: تا مادامی‌که نیروی متخصص برای کار با
دستگاه‌های به‌روز صنعتی آموزش نبینند، تجهیز بنگاه‌های
اقتصادی به ماشین‌آلات مدرن بی‌فایده است.
عضو هیأت رئیسه اتاق بازرگانی لرستان افزود: با توجه به شیوع
ویروس کرونا نیاز است که آموزش‌ها به‌روز شود و یک سری
رشته‌های کاربردی در دوره‌های سازمان فنی و حرفه‌ای مدنظر قرار
گیرد.