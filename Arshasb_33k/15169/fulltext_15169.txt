15169
دو سوم جمعیت کشور 15 تا 60 ساله اند/ زمینه جهش اقتصادی فراهم
است
به گزارش ایسنا، وحید قبادی دانا در حاشیه دهمین جلسه شورای ملی
سالمندان(کرونا؛ فرصتی برای تغییر نگاه به سالمندان) با بیان اینکه
نیازهایی در ارتباط با بررسی وضعیت موجود سالمندان احساس می
شد گفت: بعد از تدوین و ابلاغ سند نقشه راه مشخص شده است و سازمان
بهزیستی به عنوان دبیرخانه شورای ملی سالمندان نقش تصمیم سازی و
هماهنگی بین بخشی دستگاه های عضو در شورای ملی سالمندان را
برعهده دارد.
وی افزود: در وضعیتی قرار داریم که در 20 سال آینده جمعیت
سالمندی ما دوبرابر خواهد شد این در حالی است که دوبرابر شدن
جمعیت سالمندی در بسیاری کشورها ظرف یکصد سال اتفاق افتاده
است. بنابراین باید آمادگی لازم برای ورود به این برهه را داشته باشیم.
رئیس سازمان بهزیستی کشور با بیان اینکه طبق بند 7 سیاست های
ابلاغی مقام معظم رهبری در موضوع جمعیت، تکریم و حفظ منزلت
سالمندان و همچنین استفاده از تجارب و توانمندی های آنان ظرفیتی
برای جامعه ایرانی و اسلامی ماست گفت: تاکید بر حضور موثر
سالمندان در بستر جامعه و نگه داری و حضور آنها در درون خانواده و
خانواده محوری یکی از موارد مهم است و باید دستگاه های مربوط