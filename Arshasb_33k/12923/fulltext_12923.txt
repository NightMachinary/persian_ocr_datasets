12923
کارت به کارت می‌کنی یا از درگاه‌های اینترنتی که معمولاً داخلی
هستند و رمز پویا می‌خواهند پول را واریز می‌کنی. سایت‌های
شرط‌بندی که عضویت داشتم ایرانی بودند و می‌گفتند گرداننده‌های
آنها هم در ایران هستند. هر چند وقت یک‌بار هم به ترکیه می‌روند تا
سایتشان را به‌روز کنند. البته خیلی از گرداننده‌های سایت‌های قمار و
شرط‌بندی در ترکیه زندگی می‌کنند و در نهایت برنده همه
شرط‌بندی‌ها آنها هستند.»
«مسعود» هم همه زندگی‌اش را در شرط‌بندی فوتبال باخته است.
می‌گوید دیگر چیزی برای از دست دادن ندارد: «10 سال قبل در کلوپ
ورزشی با شرط‌بندی فوتبال آشنا شدم و مسیر زندگی‌ام از همان روز
عوض شد. از برگه‌های شرط‌بندی توتو و اسکار90 شروع کردم تا
رسیدم به سایت شرط‌بندی آنلاین. برگه‌های شرط‌بندی فوتبال،
سال‌های قبل در شمال کشور رواج داشت. آن‌وقت پول زیادی برای
شرط بندی لازم نبود اما هرچه جلوتر آمدیم مبالغ شرط‌بندی بیشتر شد.
اطلاعات خوبی در فوتبال دارم. برای همین تصور می‌کردم برای
پیش‌بینی فوتبال همین کافی است. بازی‌های لیگ برتر و دسته یک و
بازی‌های خارجی با ضرایب مختلف در سایت شرط‌بندی قرار دارد و
تو باید به نسبت آن پول واریز کنی و شرط ببندی که گاهی یک به 100 هم
می‌شود. مثلاً در بازی رئال مادرید و بارسلون روی اخراج راموس