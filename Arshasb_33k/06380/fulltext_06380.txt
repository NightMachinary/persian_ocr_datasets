6380
بازرسی روزانه نانوایی‌های زنجان
کمال الماسی در گفت‌وگو با ایسنا، با اشاره به نظارت بر رعایت
پروتکل‌های بهداشتی در واحدهای نانوایی زنجان، اظهار کرد:
آمارهای دانشگاه علوم‌پزشکی نشان از خطر گسترده بیماری کرونا در
مراکز پرتجمع و شلوغ دارد که نانوایی یکی از این مکان‌ها بوده و باید
پروتکل‌های بهداشتی بیش از پیش در این مراکز رعایت شود.
وی افزود: در ابتدای شیوع کرونا رعایت فاصله اجتماعی و دریافت
نکردن پول نقد و نیز زدن ماسک و خط کشی صف نانوایی‌ها به خوبی
مورد توجه قرار گرفت و تا پایان کرونا تداوم دارد.
این مسئول با رعایت اینکه بیش از 90 درصد واحدهای نانوایی،
پروتکل‌ها را رعایت می‌کنند، ادامه داد: متصدیان نانوایی‌ها باید
همچنان از دریافت پول نقد خودداری کنند، زیرا دست به دست شدن
پول یکی از عوامل اصلی انتشار کرونا است که البته در این بین مشتریان
نیز باید همکاری لازم را داشته باشند.
الماسی با تاکید بر اینکه همه نانوایی‌ها مجهز به دستگاه کارتخوان
هستند و دریافت پول نقد همچنان توسط نانوایی‌ها ممنوع است،
تصریح کرد: شهروندان باید موارد خلاف مصوبات ستاد مبارزه با
کرونا را برای پیشگیری گزارش دهند.
رئیس اتحادیه نانوایان زنجان، از مردم خواست حتما فاصله