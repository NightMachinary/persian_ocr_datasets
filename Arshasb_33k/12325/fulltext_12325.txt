12325
پس از بررسی‌ها 2523 نفر از 28 صنف را طی نامه رسمی به سازمان
سینمایی انعکاس داد و بنا به مصوبه کارگروه بررسی آسیب‌های کرونا
در سینما منابع حمایتی از محل توافقنامه سالانه فی ما بین سازمان
سینمایی و خانه سینما از ردیف کمک رفاهی به اهالی سینما تامین و قرار
شد لیست کامل پرداختی به مشمولان در اختیار سازمان قرار گیرد.
حیدری خلیلی افزود: نسبت به لیستی که در شب عید اعلام شد 100 نفر هم از
اعضای کانون کارگردانان به مشمولان این طرح حمایتی اضافه
شدند و بر این اساس مجموع اعضای مشمول معرفی‌شده به 2633 نفر از
29 صنف و گروه خاص رسید. وی ادامه داد: اعتبار حمایتی مذکور از
محل توافقنامه سال 98 تامین و در 27 اسفندماه به خانه سینما پرداخت
شده است. معاون توسعه مدیریت و منابع انسانی سازمان سینمایی
تاکید کرد: مطابق مصوبه کارگروه، اسامی اعضای دارای اولویت
مطابق جدول پیشنهادی خانه سینما توسط روسای صنف مشخص
می‌شود و در اختیار خانه سینما قرار می‌گیرد. به خانه سینما اعلام شده
است حداکثر تا 27 فروردین‌ماه جاری فهرست کامل
دریافت‌کنندگان به صورت محرمانه به سازمان سینمایی اعلام شود و
چنان‌چه تا آن روز به هر دلیلی واریز انجام نشده است پرونده بسته
می‌شود و باقی‌مانده مبلغ حمایتی در حساب‌های فی مابین منظور
خواهد شد.