25750
رئیس مرکز سنجش و پایش کیفیت آموزشی افزود: امتحان دی ماه
برای پایه‌های داخلی یا آزمون‌های غیرنهایی به صورت هماهنگ و
سراسری برگزار نمی‌شود و حتی امتحان پایانی این نوبت مبنای اصلی
نمره نیست، بلکه بیشتر ارزشیابی تکمیلی که معلم از شروع دوره
تحصیلی تا دی ماه بر اساس حضور و فعالیت دانش آموز انجام داده است،
معیار سنجش قرار می‌گیرد.در واقع نمره پایانی هر فرد یک ترکیب از
نمره کلاسی و امتحان دی ماه است.
ساکی در واکنش به انتقادی درباره نامناسب بودن نحوه اطلاع رسانی
آموزش و پرورش و سردرگم شدن دانش آموزان گفت: به دلیل متنوع
بودن وضعیت شیوع کوید 19 در شهرستان‌های مختلف کشور،
مبنای خانواده‌ها باید رسانه‌های محلی و بومی باشند، چراکه آنها در
زمان مناسب، اطلاعات کافی را به هم استانی‌های خود رسانده‌اند.
وی به ویژگی‌های نرم افزار شاد برای برگزاری امتحانات اشاره کرد و
گفت: برای دانش آموزان «ربات آزمون ساز» هم پیش بینی شده است
که معلم به آن وارد می‌شود و آزمون‌های تستی و تشریحی را بارگذاری
می‌کند و دانش آموزان همانگونه که در کلاس‌های غیرحضوری
شرکت می‌کنند، به سوالات امتحان پاسخ می‌دهند.
وی در پاسخ به سوالی مبنی بر این که راهکار آموزش و پرورش برای
جلوگیری از قطع شدن ارتباط در سامانه شاد چیست، عنوان کرد: نرم