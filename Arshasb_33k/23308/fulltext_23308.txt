23308
مردم ایران در 10 سال اخیر چقدر کم‌تحرک شده‌اند؟
افشین ملایی در گفت و گو با ایسنا، با اشاره به اینکه شیوع کم تحرکی در
جامعه ایرانی در سال 86 معادل 31 درصد بوده که بعد از یک دهه یعنی در
سال 95 به 56 درصد رسیده است، اظهار کرد: این مساله به خوبی نشان می
دهد که شیوع کم تحرکی در ایران چه میزان سرعت پیدا کرده و به طور
حتم شیوع ویروس کرونا و در کنار آن افزایش سرعت پیر شدن در
ایران، این مساله را بغرنج تر خواهد کرد.
وی ادامه داد: شیوع کم تحرکی در بین بانوان در سال 86 معادل 40
درصد بوده که در سال 95 به 63 درصد رسیده است، همچنین شیوع کم
تحرکی در بین آقایان از 22 درصد در سال 86 به 46 درصد در سال 95
افزایش یافته است.
رییس فدراسیون ورزش های همگانی با اشاره به اینکه شیوع ویروس
کرونا سبک زندگی مردم را تغییر داده است، عنوان کرد: به طور حتم
توصیه در منزل ماندن و تعطیلی باشگاه های ورزشی تاثیر به سزایی در
کاهش میزان فعالیت بدنی افراد خواهد داشت و اگر ورزش در منزل یا
محیط مناسب در خارج از منزل مورد توجه قرار نگیرد با چالش جدی در
این راستا مواجه خواهیم شد.
ملایی همچنین با اشاره به اینکه سرعت پیر شدن جمعیت ایران از تمامی
کشورهای دنیا بیشتر و سالمندی در کشور به سمت زنانه شدن در حال