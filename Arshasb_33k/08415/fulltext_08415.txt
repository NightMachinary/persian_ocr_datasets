8415
بیستمین دوره مسابقات قرآن خانواده کارکنان پایور در قزوین برگزار
شد
حجت‌الاسلام علی نوری در بیستمین دوره مسابقات قرآن کریم ویژه
خانواده‌ کارکنان و خواهران شاغل نزاجا در منطقه قزوین، زنجان که
صبح امروز 22 مرداد در لشکر 16 زرهی قزوین برگزار شد، تصریح
کرد: اگر در این دنیای پر استرس دنبال آرامش هستیم باید بدانیم که با
ذکر خدا قلبها آرام می‌گیرد، هر کسی که از یاد خدا غافل شود معیشت بر او
تنگ می‌شود.
وی افزود: کلید گشایش‌ها و آسایش و آرامش، در پناه قرآن قرار
گرفتن است؛ قرآن شفای تمامی دردها و راهگشا است و اگر بخواهیم از
مشکلات رهایی پیدا کنیم باید سراغ قرآن برویم.
رئیس مرکز قرآن، عترت و نماز اداره عقیدتی سیاسی نیروی زمینی
ارتش جمهوری اسلامی ایران اظهار کرد: بیستمین دوره مسابقات
قرآن کریم همسران کارکنان پایور، فرزندان بالای 15 سال و
خواهران شاغل نیروی زمینی ارتش در منطقه قزوین و زنجان شامل
یگان‌های لشکر 16 زرهی، تیپ 116 شهید صفوی قزوین، بیمارستان
553 قزوین، تیپ 216 زنجان، آمادگاه زنجان، بیمارستان زنجان،
آمادگاه آبیک و هوانیروز آبیک به میزبانی تیپ 116 شهید صفوی
قزوین برگزار می‌شود.