31692
با کاهش تندی باد تا صبح فردا (22 مرداد ماه) و همزمان با آغاز تردد
خودروها بر غلظت آلاینده‌ها به‌ویژه ذرات معلق افزوده می‌شود و
به‌تبع آن کیفیت هوا در بیشتر مناطق کاهش می یابد.
به‌تدریج طی روز تندی باد افزایش پیدا خواهد کرد که باعث
پراکندگی آلاینده‌ها می‌شود. بااین‌حال با افزایش دما و کاهش
رطوبت، بیشینه غلظت آلاینده «ازن» نسبت به روز گذشته از میزان
بیشتری برخوردار خواهد بودبنابراین احتمال می‌رود کاهش
کیفیت هوا در برخی مناطق پرتردد را به‌دنبال داشته باشد.
با تداوم وزش باد مؤثر تا ساعات پایانی فردا (22 مرداد ماه) در بیشتر
مناطق پایتخت برقراری وضعیت قابل‌ قبول دور از انتظار نخواهد بود.
به گزارش ایسنا، آلاینده شاخص هوای پایتخت طی 24 ساعت
گذشته «ازن» با میانگین 86 بود و هوای پایتخت در شرایط قابل قبول
قرارداشت. آلاینده شاخص هم‌اکنون «ذرات معلق کمتر از 2.5
میکرون» با میانگین 87 است و هوا در محدوده قابل قبول قرار دارد.