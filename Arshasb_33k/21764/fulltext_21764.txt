21764
قول قهرمانی نمی‌دهم 
مینا بارانی در گفت‌وگو با ایسنا درباره نحوه آماده‌سازی تیم فوتسال
بانوان ملی‌حفاری برای حضور در فصل جدید لیگ برتر کشور، اظهار
کرد: تمرینات ما همچنان شروع نشده است زیرا منتظر صدور مجوز
برگزاری مسابقات از سوی فدراسیون هستیم و علت تاخیر نیز شیوع
ویروس کرونا است. به هر حال هنوز هیچ تصمیمی برای تاریخ شروع
لیگ گرفته نشده است و ما هم تابع تصمیمات هستیم. البته بازیکنان‌مان
تمرینات انفرادی دارند و فیلم تمرینات خود را برای ما نیز ارسال
می‌کنند.
وی درباره جدایی چند بازیکن از این تیم، بیان کرد: با توجه به جدایی
بازیکنان قبلی، توانستیم سه چهار بازیکن جدید اضافه کنیم و مدنظر
داریم، چند بازیکن بومی نیز به تیم اضافه کنیم تا در نهایت بتوانیم برای
لیگ آینده جایگاه خوبی کسب کنیم.
سرمربی تیم فوتسال بانوان ملی‌حفاری گفت: فصل گذشته کل دنیا و تیم
ما شرایط جدیدی را تجربه کرد و ما ترس از کرونا را داشتیم زیرا
نمی‌دانستیم باید در چنین شرایطی چگونه تمرین داشته باشیم. فصل
قبل باتوجه به وقفه ایجاد شده، فقط توانستیم چهار پنج جلسه تمرین
کنیم و متاسفانه شانس قهرمانی را از دست دادیم. شاید اگر کرونا نبود،
می‌توانستیم در فینال عرض اندام کنیم و به مقام قهرمانی دست پیدا