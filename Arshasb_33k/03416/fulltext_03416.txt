3416
نوسازی و تزئین شده بودند، کاملا جمع‌آوری و برده شد. قالی‌ها و
تابلوها بسته‌بندی شده و به یکی از خانه‌های اشرف (شاید در ژوان له پن،
شاید به خانه پسرش شهرام در لندن، شاید به جزیره متعلق به او در سیشلز)
منتقل شده بود.»
درباره فسادهای مالی اشرف پهلوی، مرکز اسناد انقلاب اسلامی به
سندی اشاره می‌کند که در آن آمده است: «...اخیرا خرم، مدیرعامل
شرکت آسفالت راه، به وسیله والاحضرت شاهپور حمیدرضا (از
سهام‌داران شرکت مذکور)، با والاحضرت شاهدخت اشرف پهلوی
ارتباط پیدا کرد و برای انجام نظریات و پیشرفت کار خود و استفاده از
نفوذ معظم‌ علیها، یک دستگاه اتومبیل کادیلاک مدل 57 مشکی مجهز به
تمام وسایل مدرن (کولر، یخچال، رادیوگرام) و پانصد هزار ریال
وجه نقد به والاحضرت شاهدخت هدیه کرد...»
‌سیا: شاه در مواجهه با خلاف‌های اشرف فقط شانه بالا می‌انداخت
در گزارش سازمان سیا نیز درباره اعمال اشرف آمده است: «اشرف با
اعمالی که اگر کاملا غیر قانونی نباشد، اغلب در مرز اعمال خلاف قانون
است، در معاملات شرکت می‌کند، کارهایی که اگر دیگران انجام
دهند، لااقل 10 سال زندان دارد ولی وقتی موضوع را به شاه گزارش
می‌دهند، شاه فقط به بالاانداختن شانه اکتفا می‌کند.»
‌نقش اشرف در کودتای 28 مرداد