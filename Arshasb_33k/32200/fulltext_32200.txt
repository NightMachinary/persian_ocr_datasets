32200
توسعه فرهنگ و تفکر است. نهادهایی مانند سپاه که مولود انقلاب
بوده‌اند مرزبانان غیور عرصه فرهنگ و باورهای انقلابی هستند.
متاسفانه امروزه عده‌ای آگاهانه حمله به ولایت فقیه و سپاه را در دستور
کار خود قرار داده تا خوراک تبلیغاتی بیگانگان را فراهم کنند.
این عضو هیات رئیسه مجلس شورای اسلامی عنوان کرد: اینکه عده‌ای
به دولت و مجلس حمله می‌کنند این خود بی توجهی به دموکراسی، رای
مردم و نادیده گرفتن مردم سالاری دینی است. البته تمام این موارد به
عنوان انتقاد مطرح می‌شود ولی باید توجه کنیم که انتقاد با سیاه نمایی
متفاوت است. انتقاد باید منصفانه و دارای حد و مرز باشد. عده‌ای برای
منافع خود و منافع حزب خود با سیاه نمایی عملکردها و تلاش‌های قوه
مقننه را مورد بی توجهی قرار داده و همان حرفی را می‌زنند که
رسانه‌های ضد انقلاب و استکبار جهانی می‌زنند.
نماینده مردم ساری در مجلس عنوان کرد: ما منکر ضعف‌ها و
نارسایی‌ها نیستیم ولی انجام تلاش‌هایی در این شرایط که تحریم‌ها و
فشارهای خارجی اقتصاد کشور را نشانه گرفته باید مورد ارزیابی
باشد. تلاش‌های مجلس در حد بضاعت و شرایط قابل سنجش و
ارزشیابی است. قطعا مجلس می‌توانست با همت و تلاش بیشتری نتایج
بهتری را داشته باشد. باید از منویات فکری مقام معظم رهبری،
سیاست‌های ابلاغی و شرایط اقتصاد مقاومتی بهتر استفاده می‌کرد.