10145
وی در ادامه با گلایه از تصمیم‌گیری‌های اخیر شورای عالی معماری و
شهرسازی در مورد پلاسکو گفت: انتظاری که نمایندگان مردم از
شورای عالی شهرسازی و معماری دارند فارغ از اینکه مصوبات این
شورا حتی اگر به لحاظ کارشناسی توجیه پذیر نباشد لازم الاجرا است،
این است به حقوق عمومی شهر و شهروندان توجه بیشتری نشان دهد و به
گونه ای برخورد نشود که این تلقی ایجاد شود که تصمیمات با
استانداردهای دو گانه اتخاذ می شود مانند پلاسکو . در نتیجه انتظار
این است که به حقوق عمومی مردم از سوی شورای عالی شهرسازی و
معماری توجه بیشتری شود.
اعطا در پاسخ به پرسشی مبنی بر ترافیک معابر به دلیل لغو اجرای طرح
ترافیک در پایتخت گفت: در این باره بسته پیشنهادی از سوی کمیسیون
حمل و نقل شورای شهر تهران، معاونت حمل و نقل و ترافیک شهرداری
تهران و پلیس راهور تهیه و به ستاد ملی کرونا ارسال شد که ستاد ملی کرونا
اعلام کرده که در این باره شورای ترافیک تصمیم گیری کند و با
هماهنگی با استاندار تهران اقدامات لازم انجام شود. هرچند روز
یکشنبه مصوبه ای به تصویب رسیده اما اجرای آن بعد از هماهنگی با
استانداری انجام می‌شود. در طرح مصوب پیشنهادات متعددی
وجود دارد و به نظر می رسد بسته پیشنهادی پخته و خوبی تهیه شده است.
سخنگوی شورای‌اسلامی شهر تهران همچنین در مورد سرانجام