17140
تهران، ریاست را به ابراهیم امینی سپرد و پس از ترک جلسه با حضور در
جمع خبرنگاران گفت: زلزله اخیر تهران یک بار دیگر نشان داد که لازم
است با همکاری دولت زیر ساخت‌ها در تهران افزایش یابد.
وی با بیان این که ضروری است که شهروندان تهرانی تا 72 ساعت پس از
وقوع حادثه حداقل به آب شرب ایمن دسترسی داشته باشد، گفت:
بحث امداد رسانی توسط خود شهروندان نیز مورد توجه است و آنها
باید آموزش ببیند.
هاشمی با بیان این که در زمین لرزه اخیر مشاهده شد که باز هم شهروندان
به خیابان آمدند و ترافیک افزایش یافت، گفت: خوشبختانه شاهد
ریزش آوار نبودیم و گرنه با مسدود شدن مسیرها، ترافیک افزایش پیدا
می‌کرد.
به گفته هاشمی، در 48 ساعت اول پس از وقوع حادثه دستگاه‌های
امدادی نمی‌توانند کمک‌های خود را به صورت سازماندهی توزیع
کنند و لازم است مردم با دریافت آموزش‌های به یکدیگر کمک کنند.
رئیس شورای اسلامی شهر تهران با بیان این که نباید نسبت به زلزله تهران
بی تفاوت بود، اظهار کرد: با توجه به گسترش استان تهران شاهد هستیم
که حدود 17 میلیون نفر در این منطقه زندگی می‌کند و مسئله این است که
بافت فرسوده در این مناطق نیز افزایش یافته و لازم است پیش از آن که
اتفاق جدی رخ دهد فکری به حال آنها داشته باشیم.