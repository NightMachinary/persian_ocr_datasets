15556
ذوب آهن توان تولید 2500 تن ریل سوزنی را دارد
مهرداد تولائیان در گفت‌وگو با ایسنا، در خصوص آخرین محصول
تولیدی ذوب‌آهن، اظهار کرد: سوزن ریل یا ریل زبانه سوزن مربوط
به بخشی است که دو خط راه آهن با یکدیگر تلاقی دارند و قطار از یک خط به
روی خط دیگری جابجامی‌شود، همچنین در ایستگاه‌های قطار و
مسیرهای ریلی که دوشاخه می‌شود، ریل زبانه سوزن نقش تعویض
خطوط راه آهن را دارد.
وی با بیان اینکه شکل مقطع این ریل متفاوت و پروفیل آن غیرمتقارن
است، گفت: این پروفیل پیش از این در کشور تولید نمی‌شدو یک
شرکت،پروفیل آن را از اسپانیا وارد و در داخل تراشکاری و در نهایت
ریل زبانه سوزن را تولید می‌کرد، اما اوایل امسال این شرکت در دیدار
با ذوب‌آهن پیشنهاد تولید این محصول را داد و مقرر شد مراحل تولید
این محصول را بررسی کنیم.
معاون بهره برداری شرکت ذوب آهن اصفهان توضیح داد: از تیر ماه
امسال، نزدیک سه ماه طراحی این خطوط ریل انجام شد و در مهرماه
غلتک‌های تولید این ریل تراشیده شد و در نهایت آبان امسال موفق به
تولید ریل سوزنی در مجموعه ذوب آهن شدیم.
وی تاکید کرد: تولید این محصول در راستای کامل شدن سبد
محصولات ریلی ذوب‌آهن و همچنین خودکفایی کشور در تولید