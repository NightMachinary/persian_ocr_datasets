4538
یاددهی نوین الکترونیکی، خانه شما به کلاس درس فرزندانتان
تبدیل شد.
هرچند حضور دانش آموزان در مدرسه و کلاس درس، منجر به
یادگیری عمیق و پایدار می‌شود، آموزش دانش آموزان از طریق
فضای مجازی و استمرار برنامه‌های آموزش‌وپرورش در منازل،
فرصت گران‌بهایی را در اختیار ما قرارداد تا پیوند خانه و مدرسه
بیش‌ازپیش تقویت و تحکیم شود. لازم می‌دانم از صبر و حوصله‌ای که
به خرج می‌دهید و تلاش دارید تا فرزندانتان از یادگیری دروس عقب
نمانند قدردانی نمایم.
پیش‌ از این نیز به این اصل اشاره کرده‌ام که اگر مدرسه، خانه دوم دانش
آموزان است، خانه، مدرسه اول آنان است، پس با در نظر گرفتن شرایط
فعلی که پس از دوران بسیار مدید کار آموزش و تربیت به کانون اصلی
خود یعنی خانه و خانواده بازگشته است، با این تفاوت که معلمان دلسوز
در کنار پدران و مادران قرار دارند باید از این فرصت استفاده مناسبی به
عمل آید به‌گونه‌ای که پس از پایان این روزها و عبور از این شرایط با
انباشت تجربه‌های خوب و پیشرو، در صورت تکرار شرایط بحرانی
وقفه‌ای در کار آموزش فرزندان ایجاد نشود. بدون تردید وزارت
آموزش‌وپرورش بر پایه تجارب به‌دست‌آمده از این شرایط،
زیرساخت‌های لازم را برای آموزش‌های غیرحضوری بنابه