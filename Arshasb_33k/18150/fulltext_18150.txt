18150
می‌لرزد مدیر را تایید نکنند.
سلامت مردم خط قرمز محیط زیست گیلان است
ساسان کفایی در گفت وگو با ایسنا، استان گیلان را مجموعه ای بی نظیر از
تنوع زیستی دانست و اظهار کرد: محیط زیست گیلان به دلیل داشتن
انواع اکوسیستم ها اعم از جنگلی و مرتعی و تالابی و دریایی و رودخانه
ای از غنای خاصی برخوردار است و لذا این تنوع زیستی فوق العاده یک
حفاظت موثر و کارا را می طلبد.
وی با اشاره به وجود 1800 گونه گیاهی و 45 درصد گونه های زیستی
کشور در گیلان، متذکر شد: جنگل های هیرکانی موجود در گیلان
یادگار دوره سوم زمین شناسی هستند که بسیار ارزش دارند.
مدیرکل حفاظت محیط زیست گیلان، عمده ترین مشکل زیست
محیطی استان های شمالی از جمله گیلان را پسماند دانست و یادآور شد:
معضل پسماند در استان های شمالی خیلی جدی است و لذا باید به رفع این
معضل به صورت اولویت بپردازیم.
کفایی، آلودگی آب های زیرزمینی استان را ناشی از ورود انواع
فاضلاب های شهری و صنعتی و کشاورزی و بیمارستانی به رودخانه ها
و منابع آبی دانست و اضافه کرد: گیلان بالغ بر 100 رودخانه دائمی و
فصلی دارد و متاسفانه این فاضلاب ها در بسیاری از مناطق بدون تصفیه به
رودخانه ها سرازیر شده و در نهایت به تالاب و دریا می ریزد.