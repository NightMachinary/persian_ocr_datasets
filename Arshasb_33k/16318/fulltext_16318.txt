16318
اتفاقاً قرنطینه‌های دوران کرونا من را به شکلی به زندگی اجتماعی
خودخواسته نزدیک کرد. یعنی کسانی را که می‌خواهم ببینم با همه
خطرات سعی می‌کنم آنها را ببینم و کسانی که می‌خواهم نبینم را هم در
این مجال فرصت پیدا می‌کنم که نبینم‌شان. به همین دلیل به گمان من
قرنطینه برای من گام خوبی است که با خود واقعی‌ام بیشتر آشنا شوم.
پس چه فاصله‌ای بین مفهوم فلسفی تنهایی و مفهوم اجتماعی آن وجود
دارد؟
طبیعتاً بین این دو فاصله‌ای وجود دارد و تنهایی اجتماعی فاصله فکری با
تنهایی فلسفی دارد. چیزی که امروز ما به آن می‌گوییم فاصله‌گذاری
اجتماعی، به جنسی از تنهایی نزدیک می‌شود که الزاماً تنهایی فلسفی
نیست؛ چون تنهایی فلسفی همواره حضور بسیار سنگین و پررنگی
دارد؛ چه فاصله اجتماعی باشد یا نه.
در بسیاری از آثار شما وقتی به کنه شخصیت‌ها ورود کنیم متوجه
می‌شویم که هر کدام از شخصیت‌هایش دچار یک نوع از تنهایی
هستند. سؤال اینجاست که این انواع تنهایی را یک نویسنده چطور
می‌تواند از یک وجود بیرون بیاورد و در چند وجود دیگر به‌عنوان
شخصیت تزریق کند؟ در واقع چگونه می‌شود به این آدم‌ها انواعی از
شکل، جنس و رفتاری از تنهایی را عطا کرد که با آن زندگی کنند؟
خلق یک شخصیت داستانی تلازم معنایی دارد با تنهایی آن شخصیت. به