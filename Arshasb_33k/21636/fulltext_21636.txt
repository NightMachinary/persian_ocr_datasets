21636
(بیماری کرونا) به تهدیدی جدی علیه سلامت شهروندان تبدیل شده
و همه تلاش‌ها معطوف به کنترل این ویروس فراگیر و کشنده است.
شورای اسلامی کلان‌شهر شیراز ضمن سپاسگزاری از تلاش‌های
مجدانه بخش درمانی و سیاست‌های کنترلی دولت لازم می‌داند تا
دغدغه خود را نسبت به شرایط حاکم بر کلان‌شهر شیراز به استحضارتان
برساند.
هرچند شورای اسلامی و شهرداری کلان‌شهر شیراز از ابتدای شیوع
این بیماری در کنار شهروندان محترم و ستاد مدیریت بحران کرونا،
سیاست‌های اثرگذاری را در پیش گرفته است اما به نظر می‌رسد
مخاطرات پیش رو بنا به استنادات شبکه درمانی کشور و گزارش‌های
سازمان بهداشت جهانی، بیش از پیش سلامت عمومی را هدف قرار
داده و عبور از این شرایط خاص نیازمند اتخاذ سیاست‌های آگاهانه،
شجاعانه، به دور از هیجان و مبتنی بر ارجحیت سلامت و حفظ جان
شهروندان بر ملاحظات اقتصادی است.
با توجه به محدود بودن امکانات درمانی و احتمال خستگی و فرسودگی
شغلی کادر درمانی، افزایش بیماران می‌تواند فشارها و تهدیدها را دو
چندان کرده و مخصوصا قشر محروم متاثر از شرایط بهداشتی و
اقتصادی را دچار گرفتاری‌های مضاعف کند.
لذا در چنین شرایطی به اذعان همه کارشناسان بهداشتی و درمانی،