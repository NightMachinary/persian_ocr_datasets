2979
مشخص شود.
اسبقیان اضافه کرد: این فدراسیون با توجه به این‌که رویکرد قهرمانی و
همگانی دارد سعی بر این است که رویکرد فرهنگی را در اولویت کاری
قرار دهیم و در کنار توسعه ورزش همگانی و قهرمانی در بعد فرهنگی نیز
کارهای موثری انجام دهیم.
وی درباره شروع اردوهای پارالمپیکی اظهار کرد: هنوز در این
زمینه تصمیمی گرفته نشده است و ما تابع تصمیمات ستاد عالی مقابله با
کرونا در وزارت ورزش و جوانان و کمیته پارالمپیک هستیم تا ببینیم
چه تصمیمی در این زمینه گرفته خواهد شد. البته با توجه به تغییر زمان
پارالمپیک در برگزاری اردوها عجله‌ای نداریم و هر زمان شرایط از نظر
این بیماری به حالت عادی برگشت ما نیز اردوهای خود را با دستور
وزارت ورزش و جوانان انجام خواهیم داد.
رییس فدراسیون جانبازان و معلولان در خصوص رشته‌هایی که در
حال حاضر تحت پوشش فدراسیون‌های تخصصی خود قرار دارند و
این‌که در خصوص بازگشت این رشته‌ها تمهیداتی اندیشیده شده
است، افزود: تلاش ما بر این است که با کار تخصصی و کار کارشناسی
زمینه‌های بازگشت این رشته‌ها را فراهم کنیم تا این رشته‌ها متزلزل
نشوند البته هرگونه اقدامی که در این زمینه بخواهیم انجام دهیم با
فدراسیون‌های تخصصی جلساتی را برگزار خواهیم کرد و در نهایت با