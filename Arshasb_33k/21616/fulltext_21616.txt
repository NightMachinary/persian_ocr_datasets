21616
قرارداد 25 ساله با چین در مجلس بررسی می شود
حجت‌الاسلام‌ مجتبی ذوالنور در حاشیه افتتاح دفتر مجمع
نمایندگان استان در بخش سلفچگان در جمع خبرنگاران، در پاسخ به
سوالی پیرامون قرارداد 25 ساله کشورمان با کشور چین گفت: در
همین زمینه دکتر ظریف وزیر امور خارجه نیز در همین زمینه روز
یک‌شنبه در جلسه کمیسیون حاضر می شود.
وی افزود: قطعنامه شورای حکام، تلاش‌های آمریکا برای بردن
پرونده ایران به شورای امنیت ملی و همچنین قرارداد 25 ساله
کشورمان با چین موضوعاتی است که در این جلسه مطرح می شود.
رئیس کمیسیون امنیت ملی و سیاست خارجی مجلس شورای اسلامی با
بیان اینکه موضوع قرارداد با چین به‌صورت ریز موردبررسی قرار می
گیرد، بیان کرد: مجلس شورای اسلامی در این زمینه در جریان نبوده
است و قراردادی نیز امضا نشده است.
نماینده مردم قم در مجلس شورای اسلامی در بخش دیگری از سخنان
خود شیوع دوباره کرونا را مورد توجه قرار داد و افزود: اگرچه
پیگیری این مسئله با کمیسیون بهداشت و درمان است، اما کمیسیون
امنیت ملی از آن جهت که این بیماری باعث تلفات جانی شده است بی
تفاوت نیست و مشترکا با کمیسیون بهداشت آن را دنبال می‌کند.
وی در خصوص حادثه‌ای که در سایت هسته‌ای نطنز رخ داد، ادامه داد: