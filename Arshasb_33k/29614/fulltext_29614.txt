29614
از رسانه ها صرفا به شخصیت های حقیقی و حقوقی ضعیف تر از حیث
برخورداری از منابع قدرت و ثروت حمله می کنند.
علیزاده، با بیان اینکه امروزه روابط عمومی دستگاه ها مهندسی اخبار را
بر عهده دارند، اظهار کرد: این یک ضعف محسوب می شود که روابط
عمومی ها ویترین سازمانی خود را با اخبار و اطلاعات مورد نظر خود
بچینند؛ در حالی که خود خبرنگار باید بتواند به داده ها دسترسی داشته
باشد و براساس اخبار و اطلاعات موجود اقدام به تحلیل مسائل کند و در
اختیار مردم قرار دهد.
عضو هیئت علمی دانشگاه گیلان، از دیگر مسائل و مشکلات حوزه
خبررسانی را غیر متخصص بودن خبرنگاران دانست و یادآور شد:
بسیاری از خبرنگاران تحصیلکرده رشته های غیر مرتبط با حوزه
ارتباطات و روزنامه نگاری هستند و صرفا به واسطه عشق و علاقه و گاها
کسب درآمد به کار خبر روی آورده اند.
رسانه ها نیازمند نیروی انسانی خبره هستند
وی کپی برداری خبری را یکی دیگر از آفات رسانه ها دانست و ادامه داد:
متاسفانه در امر گزارش نویسی دقت لازم وجود ندارد و خبرنگاران
اصلا مسئله اجتماعی ندارند، یعنی اخبار و اطلاعات در روزنامه ها و
سایت های خبری تکرار می شود و شاهد تولید به روز اخبار و اطلاعات
نیستیم.