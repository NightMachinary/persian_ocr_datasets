18559
در ادامه جلسه دادگاه متهم شمس‌آبادی گفت: از 11 میلیون و 670
میلیون یورو عایدی من حدود 74 میلیون تومان بوده است و این حق
الزحمه نمایندگی من برای امبیوارتر بوده است؛ من نه ارزی را در
خارج از کشور تصاحب کردم و نه اساساً عملیات صرافی بدون مجوز
انجام دادم و ریالی که بدست آوردم حاصل از تسعیر بوده است.
در ادامه جلسه دادگاه، حسینی نماینده دادستان اظهار داشت: متهم
شمس‌آبادی گفته که ارزش یک یورو همیشه برابر با یک یورو است، حال
آنکه تا قبل از اعلام تحریم، ارز برای واردات قابلیت انتقال از داخل به
خارج از طریق سیستم بانکی را داشته؛ این ارز، ارز با منشأ خارجی
محسوب می‌شود. در زمان تحریم امکان انتقال ارز از طریق سیستم
بانکی از داخل به خارج وجود ندارد؛ این نوع ارزها، ارزهایی هستند
که فقط در داخل کشور قابلیت خرید و فروش را دارند؛ خب ارزش یک
یورویی که فقط در داخل کشور قابلیت خرید و فروش دارد با یک
یورویی که می‌توان با آن در خارج از کشور هم خرید و فروش انجام
داد، یکسان نیست؛ بخشی از آنکه مورد سو استفاده در پرونده قرار
گرفته مربوط به این موضوع است.
نماینده دادستان تصریح کرد: عنصر مادی که به متهم شمس‌آبادی
نسبت داده شده، دریافت وجوه حوالی ارزی در خارج از کشور و
خرید ارز در داخل با منشأ داخلی است که قطعاً منافعی هم برای متهم داشته