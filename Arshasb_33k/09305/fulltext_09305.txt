9305
تخریب اعیانات و حصارکشی‌ها در سال‌جاری ادامه دارد
وحید خرمی امروز در جمع خبرنگاران از رفع تصرف 325 هزار و
459 متر مربع از حرایم دولتی در استان گیلان خبر داد واظهار کرد: این
میزان رفع تصرف انجام شده در نتیجه بررسی 212 فقره پرونده از تعداد
366 پرونده ارسال شده به دستگاه قضایی است که با صدور حکم از
سوی مقامات قضایی استان منجر به رفع تصرف 325 هزار و 459 متر
مربع از حرائم دولتی شده است.
خرمی با بیان اینکه مابقی پرونده‌ها در حال حاضر در محاکم قضایی
استان در حال رسیدگی است، ادامه داد: رفع تصرف‌های صورت
گرفته شامل، بستر تالاب‌ها، حریم و بستر رودخانه‌ها، سواحل دریا و
اراضی استملاکی است که در راستای حفظ حقوق بیت‌المال و
آزادسازی اراضی دولتی انجام پذیرفته است.
مدیرعامل شرکت آب منطقه‌ای گیلان با اشاره به این مهم که توفیقات
حاصله ناشی از تسریع و دقت در رسیدگی‌های قضایی بعمل آمده در
دستگاه قضایی استان و همکاری عوامل انتظامی بوده است.
خرمی تصریح کرد: شرکت آب منطقه‌ای گیلان در سال گذشته با دستور
مقامات قضایی و هماهنگی نیروی انتظامی استان گیلان نسبت به رفع
تصرفات و تخریب اعیانات و حصارکشی ها اقدام کرده است که این
فرایند با طی مراحل قانونی در سال جدید نیز ادامه خواهد یافت.