13956
شاهد کشته شدن روح و روان رومیناهای دیگر هستیم.
عزتی با تاکید بر توجه به اهمیت روح و روان انسان ها، گفت: قبل از اینکه
یک انسان خودکشی کند و یا اینکه مثل رومینا توسط دیگری کشته
شود، دچار قتل روح شده و به تعبیری مرده ای با جسم زنده در میان ما است،
و این درحالی است که تاکنون کمتر به این موضوع پرداخته ایم.
وی با اشاره به اینکه روزانه افراد جوان و نوجوانان زیادی در جامعه
ممکن است دچار مشکلات روحی و روانی شوند، تاکید کرد: نیازمند
تغییر و بازنگری در سیستم آموزشی و تربیتی کشور هستیم تا بتوان
سلامت روان نسل جوان را در حد معقولی ارتقا دهیم و جلوی بروز
اتفاقات ناگوار برای آنها را بگیریم.
پدر رومینا شاید بیش از هرکس دیگر زجر بکشد
این مشاور خانواده در ادامه از مردم خواست که پدر رومینا را قضاوت
نکنند و گفت: کسی نمی‌داند که او در زمان اتفاق و قبل از آن چه رنج‌هایی
کشیده، همه ما تنها برچسب می زنیم که پدر این خانواده فرزند خود را
کشت! اما این اتفاق محصول یک شب نیست، بلکه محصول فرایندهایی
است که پدری تحت حاکمیت فرهنگ خاص محیط زندگی خودش،
دست به چنین اقدامی می زند.
مدیر مرکز حمایت از حقوق شهروندی استان اصفهان اضافه کرد:
شاید بعد از این اتفاق پدر رومینا بیش از هرکس دیگر زجر بکشد، البته