22694
محدودیت دسترسی به اطلاعات و آمار سازمان تامین اجتماعی غیر
قانونی است
به گزارش ایسنا، به نقل از دیوان عدالت اداری، به دنبال شکایت از
سازمان تامین اجتماعی و درخواست ابطال ردیف های 1 و 2و 3 بند الف
دستورالعمل شماره 1000/92/4825 مورخ 92/5/20 سازمان
تامین اجتماعی در خصوص نحوه انتشار آمار و اطلاعات به مراجع
برون سازمانی، هیات عمومی دیوان عدالت اداری در این مورد وارد
بحث و بررسی شد و با استناد به ماده 2 قانون انتشار و دسترسی آزاد به
اطلاعات، مصوب 87/11/6 مبنی بر اینکه هر شخص ایرانی حق
دسترسی به اطلاعات عمومی را دارد، مگر آنکه قانون منع کرده باشد و
ماده 7 این قانون دائر بر اینکه موسسه عمومی نمی تواند از متقاضی
دسترسی به اطلاعات هیچگونه دلیل یا توجیهی جهت تقاضایش مطالبه
نماید. با اکثریت آرا رای به ابطال مفاد مورد اشاره در دستورالعمل
سازمان تامین اجتماعی داد و به این ترتیب ایجاد هرگونه محدودیت
در دسترسی به اطلاعات سازمان تامین اجتماعی را منع کرد.
محدودیت مصرف گوشت قرمز درمبتلایان به دردهای شکمی
مهسا شمشیرگران در گفت و گو با ایسنا، اظهارکرد: مصرف غذاهای
چرب، فست فودها، لبنیات، قهوه، فلفل و ادویه جات، غلات کامل با
سبوس بالا و ... در زمان درد معده و دردهای شکمی باید محدود شود.