9925
تشدید آلودگی هوای تهران و هشدار وزارت بهداشت
به گزارش ایسنا، دکتر عباس شاهسونی، ضمن هشدار نسبت به کیفیت
هوای پایتخت، اظهار کرد: با توجه به پایداری هوا و افزایش ترددها
در سطح شهر، کیفیت هوای شهر تهران در وضعیت بسیار ناسالم قرار
دارد.
وی افزود: با توجه به اینکه آلاینده مسئول ذرات معلق است، افراد مبتلا
به بیماری های قلبی یا ریوی، سالمندان و کودکان، باید از هر گونه
فعالیت فیزیکی خارج از منزل اجتناب کنند. افراد دیگر نیز باید از
فعالیت های طولانی یا سنگین در خارج از منزل اجتناب کنند.
شاهسونی خاطرنشان کرد: در این شرایط، در صورت عدم رعایت
استفاده از ماسک مناسب و حضور در فضای آزاد، احتمال افزایش قابل
توجه بیماری های قلبی یا ریوی و مرگ زودرس در بیماران قلبی و
سالمندان و افزایش قابل توجه علائم تنفسی در کل جمعیت وجود
دارد.
رییس گروه سلامت هوا و تغییر اقلیم وزارت بهداشت تاکید کرد: با
توجه به ارتباط افزایش غلظت آلاینده های هوا به خصوص غلظت
ذرات معلق کوچکتر از 2.5 میکرون و میزان ابتلا و مرگ ناشی از
کووید 19، از عموم مردم به خصوص گروه های حساس مانند،
بیماران قلبی، ریوی، زنان باردار، سالمندان، کودکان، بیماران