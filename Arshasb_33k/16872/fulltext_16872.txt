16872
چرا برای نفت سرنوشت ساز است چرا که نیمی از تقاضای بازار نفت
مربوط به جابجایی افراد و وسایل در سراسر جهان است. اما نفت باید در
ابتدا وضعیت فعلی عدم توازن میان عرضه و تقاضا را اصلاح کند تا قیمتها
بتواند در مدت یک تا دو سال آینده دوباره روند افزایشی پیدا کند.
شرکت تحقیقاتی ریستاد انرژی اعلام کرد قرنطینه در اروپا می تواند به
از دست رفتن یک میلیون بشکه در روز یا بیشتر تقاضا تا پایان امسال منجر
شود. بیورنار تونهاگن، مدیر بازارهای نفت شرکت ریستاد انرژی در
این باره گفت: این موضوع که چندین واکسن در مرحله ساخت هستند
ریسک بازگشت چندین ایالت آمریکا به قرنطینه در پاییز یا زمستان
امسال را خنثی نمی کند.
آمار ذخایر نفت آمریکا روز سه شنبه از سوی موسسه امریکن پترولیوم
و روز چهارشنبه از سوی اداره اطلاعات انرژی آمریکا اعلام می شوند.
تحلیلگران در نظرسنجی رویترز برآورد کردند ذخایر نفت آمریکا در
هفته منتهی به ششم نوامبر به میزان 1.3 میلیون بشکه کاهش پیدا کرده
است.
اظهارات روز گذشته شاهزاده عبدالعزیز بن سلمان، وزیر انرژی
عربستان سعودی که اعلام کرد اوپک پلاس ممکن است در توافق
کاهش تولید تغییرات فراتر از حد انتظاری صورت دهد، روند ریزش
قیمتها را محدود کرد.