7230
بررسی ایرادات شورای نگهبان به طرح اصلاح ساختار بودجه در
کمیسیون‌ بودجه
محمد خدابخشی در گفت‌وگو با ایسنا با اشاره به جلسه بعدازظهر امروز
(سه‌شنبه) کمیسیون‌ برنامه و بودجه گفت: در این جلسه ایرادات
شورای نگهبان نسبت به مصوبه اصلاح ساختار بودجه کل کشور با
حضور طحان نظیف عضو حقوقدان شورای نگهبان و کارشناس
سازمان برنامه و بودجه مورد بحث و بررسی قرار گرفت. وی با اشاره به
ایرادات 9گانه شورای نگهبان نسبت به این مصوبه، افزود: 7 ایراد
گرفته شده نسبت به این طرح به منظور تامین نظر شورا اصلاح شد اما با
توجه به حساسیت موضوع توزیع بودجه در بین استان‌ها و اظهارات
برخی نمایندگان حوزه‌های مختلف انتخابیه کشور در این
کمیسیون، برای نحوه اصلاح این دو بند به جمع‌بندی نرسیدیم و به
منظور کارشناسی بیشتر مراعا گذاشته شد و در جلسه بعدی تعیین تکلیف
خواهد شد. نماینده مردم الیگودرز اضافه کرد: همچنین شورای
نگهبان بند دیگری از مصوبه اصلاح ساختار بودجه درباره اعطای
اختیار تنظیم، تدوین و ابلاغ شاخص های متوازن متضمن رعایت
پرداخت تسهیلات بین استان‌ها را مغایر اصل 85 قانون اساسی دانسته و
اعلام کرده بود که باید شاخص‌ها در این بند از سوی مجلس تعریف و
تصریح شود، بنابراین کمیسیون اصلاحات را بویژه در بحث