21384
اعضای تیم شیلی نیفتاد. قرار بود بازی برگشت در ورزشگاه ملی شیلی
واقع در سانتیاگو برگزار شود؛ یعنی همان جایی که در جریان عملیات
کودتا چند هزار نفر از طرفداران آلنده را دست‌بسته به آنجا برده و زیر
شکنجه یا به ضرب گلوله کشته بودند.
زمانی که ناظر فیفا برای تایید کیفیت زمین به شیلی سفر کرد تازه یک هفته از
تخلیه آن ورزشگاه از اجساد قربانیان می‌گذشت و هنوز عده زیادی از
زندانیان آنجا بودند. نماینده فیفا این مسائل را نادیده گرفت و اجازه
بازی را صادر کرد اما فدراسیون فوتبال شوروی با این پیام که «بازی
در شیلی ممکن نیست» از فیفا خواست که بازی برگشت در زمینی
بی‌طرف انجام شود، اما هم فیفا و هم فدراسیون فوتبال شیلی این پیشنهاد
را رد کردند. شوروی روز یازدهم نوامبر 1973 با اعلام این که
«نمی‌شود در ورزشگاهی که هنوز به خون میهن‌پرستان شیلیایی
آلوده است، بازی کرد» روی حرف خود ماند و تیم فوتبالش را به شیلی
نفرستاد. نماینده فیفا بازی را بدون تیم مهمان برگزار کرد که بعد از سوت
داور فقط 30 ثانیه طول کشید و با یک گل به نفع شیلی خاتمه یافت.
جالب این که نوشته‌اند 15 هزار نفر هم شاهد این بازی 30 ثانیه‌ای بودند.
رنه کورت، سخنگوی آن زمان فیفا گفت: «از 1930 به این سمت، این
نخستین باری است که تیمی خودخواسته، آن‌ هم به دلایل سیاسی از
رقابتی در این سطح کنار می‌کشد» اما نیویورک‌تایمز ذوق‌زده از