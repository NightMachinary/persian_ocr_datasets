23114
بالای اختلافات بین مردم جامعه دارد.
رئیس کل دادگستری استان افزود: متاسفانه امروزه بسیاری از مردم
بخاطر اختلافات اندکی هم که دارند به دادگستری مراجعه کرده و
وقت و هزینه زیادی برای پرونده خود صرف می‌کنند که باید برای
اینها چاره اندیشی کنیم.
این مسئول قضایی در استان عنوان کرد: وقتی در استان کرمانشاه با
حدود دو میلیون نفر جمعیت نزدیک به چهار میلیون نفر به دادگستری
مراجعه می کنند، یعنی حدود نیمی از آنها به دلیل اینکه نتیجه دلخواه را از
رای قضات دستگاه قضایی نمی‌گیرند، ناراضی هستند و نسبت به نظام بی
اعتماد می‌شوند.
وی در ادامه بااشاره به آمار بالای میزان اختلافات بین خانواده‌های
کرمانشاهی، گفت: این میزان اختلاف، گرفتاری‌ها و تبعات منفی
زیادی از ابعاد مختلف اجتماعی، اقتصادی، امنیتی و... برای جامعه
بدنبال داشته و مردم را از جریان عادی زندگی باز می دارد.
توسلی زاده اضافه کرد: علاقه‌ای نداریم حتی یک نفر هم در استان
زندانی شود، چرا که هزینه‌های مادی و معنوی فراوانی همچون
مشکلات اقتصادی زیاد برای خانواده زندانی، انگ اجتماعی
خوردن، مستعد شدن فرد برای انجام جرم‌های بعدی، ایجاد مشکلات
عاطفی در خانواده زندانی و... را خواهد داشت.