13446
خبری شیرین برای فوتبال کرمانشاه/ راهیان به لیگ دسته اول بازگشت 
شش سال پیگیری باشگاه راهیان سرانجام نتیجه داد و این باشگاه اخیرا
توانسته حکم قطعی بازگشت تیمش را به لیگ دسته اول بگیرد.
سلمان کریمی مدیرعامل باشگاه راهیان کرمانشاه در نشستی خبری
که عصر امروز(20 دی) برگزار شد، با اعلام اینکه حکم قطعی دادگاه
برای بازگشت تیم راهیان به لیگ دسته اول صادر شده، اظهار کرد: از
حدود شش سال پیش پیگیری هایی را برای بازگشت تیممان به لیگ
دسته اول از طریق مراجع قضایی آغاز کردیم.
وی تصریح کرد: زمانی که توانستیم برای اولین بار رای بدوی دادگاه
را برای بازگشت تیم بگیریم، فدراسیون فوتبال به رای دادگاه اعتراض
کرد و پرونده به دادگاه تجدید نظر رفت. در آنجا هم رای به نفع تیم
راهیان صادر شد و این‌بار فدراسیون فوتبال به رای دادگاه تجدید نظر
هم اعتراض کرد و در نهایت پرونده به دیوان عالی رفت که بازهم رای
دادگاه به نفع تیم ما صادر شد و این قطعی ترین حکمی است که صادر شده
است.
کریمی با تاکید براینکه تصمیم فدراسیون در سال 1393 تصمیمی
نادرست و غیرقانونی بود، اعلام کرد: به موجب احکام صادره و در
نتیجه دادخواهی این باشگاه علیه فدراسیون و سازمان لیگ که به واسطه
تصمیمات خلاف قانون منتهی به سقوط تیم راهیان شدند، راهیان می