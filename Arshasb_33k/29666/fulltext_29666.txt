29666
چراغ چهارم چهارسو در شب آیین‌های رضوی روشن می‌شود
مجتبی گیوه‌چی در گفت‌وگو با ایسنا در خصوص برنامه‌های
چهارسوی هویت مشهد اظهار کرد: دبیرخانه چهارسوی هویت
مشهد که تحت نظر سازمان فرهنگی شهرداری مشهد قرار دارد، به دنبال
آن است که هویت گمشده مشهد در چهارسوی مفاخر و شخصیت‌ها،
مکان‌ها و گذرهای خاطره، آیین‌ها و وقایعی که در ساخت هویت
مشهد موثر بوده را در مناسبت‌های گوناگون یادآوری کرده و
برنامه‌هایی برای آن اجرا کند به طوری که در خصوص آن تولید محتوا
صورت گیرد.
وی بیان کرد: اولین چراغی که در این زمینه روشن شد، بزرگداشت
استاد «محمدتقی شریعتی»، پدر مرحوم شریعتی، بود که اولین نشست
آن پس از گذشت 30 سال از فوت ایشان در مشهد برگزار شد. دومین
چراغی که روشن کردیم، بزرگداشت مرحوم «حاجی عابدزاده» بود
که در آن 12 بنای ساخته شده توسط ایشان مانند «مهدیه»، «علویه» و .. را
به عنوان مکان خاطره ایشان معرفی کردیم.
مسئول دبیرخانه چهارسوی هویت مشهد ادامه داد: برای سومین
چراغ، سراغ مکان و گذر خاطره رفتیم و در این زمینه خیابان «ارگ» را
در نظر گرفتیم. به طوری که در این خصوص یک تور برگزار کرده و
روایت‌های مربوط به آن را احیا کردیم. همچنین سعی شد کتاب‌های