13283
حمیده عباسعلی: عجله ای برای شروع تمرین ندارم
به گزارش ایسنا، حمیده عباسعلی در خصوص شرایط خود اظهار
داشت: در حال حاضر تمرینات فیزیوتراپی و توان بخشی خود را
دنبال می‌کنم. پزشکان نیز تمرینات خاصی را برای من در نظر گرفته‌اند
تا قدرت بدنی‌ام تقویت شود و هر چه زودتر به شرایط مطلوب برسم.
وی افزود: با توجه به شرایطی که به واسطه شیوع کرونا بر جامعه حاکم
کرده، فعلا انجام تمرین در باشگاه مقدور نیست. البته شرایط بدنی من نیز
به صورتی نیست که بتوانم تمرینات کاراته را شروع کنم. فعلا پزشک
این اجازه را به من نداده است. پس از اجازه پزشک و باز شدن سالن
بدنسازی آکادمی ملی المپیک، تمرینات بدنسازی‌ام را نیز شروع
می‌کنم.
نخستین بانوی المپیکی کاراته ایران ادامه داد: خانم خوشقدم به
عنوان مربی در جریان کامل برنامه‌هایم هستند. به محض اینکه اجازه
شروع تمرینات صادر شود، با هماهنگی اوتمرینات کاراته را نیز
آغاز می‌کنیم. همانطور که پیش از این نیز اعلام کردم عجله‌ای برای
شروع تمریناتم ندارم، چرا که مسابقه‌ای پیش رو نداریم که برای
بازگشت عجله داشته باشم.
وی در پایان خاطرنشان کرد: دوران مصدومیت برای هر ورزشکار
دشواری های خاص خودش را دارد. من نیز از این قاعده مستثنی نیستم.