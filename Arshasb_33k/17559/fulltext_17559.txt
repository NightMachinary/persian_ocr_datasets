17559
هوانیروز در «پادگان ابوذر» سرپل‌ذهاب مستقر شد و خلبانان و
افسران رابط در محل قرارگاه از نحوه اجرای عملیات و وضعیت
نیروهای خودی و دشمن توجیه شدند.
همچنین «بالگردهای 214» ضمن حمل تدارکات و مهمات مورد
نیاز رزمندگان و ترابری نیروهای تازه‌نفس به منطقه نبرد، مجروحان را
با سرعت بالا و در حداقل زمان به بیمارستان‌ها حمل می‌کردند و باعث
تقویت روحیه رزمندگان می‌شدند.
سالروز اجرای عملیات آفندی شرهانی
به گزارش ایسنا، در بیستم تیرماه 1364، یگان‌های پیاده، هوابرد و
توپخانه نیروی زمینی ارتش با هدف آزادسازی مواضع نیروهای
ایرانی در منطقه شرهانی، عملیاتی را علیه نیروهای عراق انجام دادند.
نیروهای عراقی در هجدهم تیر ماه سال 64 با انجام یک تک محدود
توانسته بودند به مواضع نیروهای ایرانی در منطقه شرهانی رخنه کرده
و قسمتی از خطوط مقدم را در این منطقه تصرف کنند که با توجه به اهمیت
این موضوع، یگان‌هایی از نیروی زمینی ارتش جمهوری اسلامی
ایران عملیاتی آفندی را در برابر این تحرک نیروهای عراقی به انجام
رساندند.
بدین ترتیب لشکر 21 حمزه از نیروی زمینی ارتش بلافاصله طرح
عملیاتی خود را با همکاری گروهانی از هوابرد و آتشبارهای گروه