18896
وی، در رابطه با بهره‌گیری از همه امکانات و فرصت‌های موجود در
راستای پیشگیری از شیوع بیماری کرونا در استان، افزود:
فرمانداران، فرماندهان و معاونت بهداشت دانشگاه علوم پزشکی
استان باید از همه ظرفیت‌های وجود در استان برای پیشگیری از
بیماری کرونا و اجرای طرح شهید سلیمانی استفاده کرده و از
فرمانداران شهرستان‌ها انتظار دارم در جلسات خود از امکانات و
فرصت‌های موجود را برای توفیق بیشتر در طرح شهید سلیمانی
استفاده کنند.
این مسئول با تاکید بر پرهیز مردم از تجمعات در استان، تصریح کرد:
دستگاه‌های اجرایی باید رفتارهای جمعی و اجتماعی عموم مردم را به
سمت پرهیز از تجمعات هدایت کنیم و برگزاری مراسم را باید در فضای
مجازی جاری و ساری کنیم و به اقتضای شرایط موجود از برگزاری
هرگونه مراسم تجمعی به صورت جدی پرهیز کنیم.
معاون سیاسی، امنیتی و اجتماعی استاندار زنجان، در رابطه با هدایت
کمک‌های مومنانه به افراد آسیبدیده از کرونا، ادامه داد: باید
کمک‌های مومنانه مردم را به مسیر نیازمند واقعی حمایت کنیم و در
حوزه حمایت سه گروه سالمندان، مبتلایان و افرادی بی‌بضاعت که یا
در گذشته بی‌بضاعت بودند یا معیشت آنان تحت تاثیر کرونا قرار
گرفته مدنظر قرار می‌گیرد.