21516
قالیباف: رسیدگی به مشکلات محرومان از اولویت های مجلس است
به گزارش ایسنا محمدباقر قالیباف در سفر به خاش سیستان و بلوچستان
ضمن دیدار با مردم و مسوولان این شهرستان بیان کرد: حضور در
مناطق محروم و آشنا شدن از نزدیک با مشکلات مردم یکی از الزامات مهم
بوده که در سفرهای استانی به آن توجه داریم و برای حل مشکلات مردم
نیازمند به خدمت تدبیر می شود.
وی افزود: نمایندگان مردم در مجلس شورای اسلامی همراه و همگام با
دولت برای تحقق شعار جهش تولید و بهره گرفتن از ظرفیت های کشور
جهت رفع مشکلات مردم تلاش می کنند.
قالیباف ادامه داد: برای پیگیری مشکلات و پاسخ دادن به دغدغه های
مردم مرزنشین خاش در مباحث اجرای باند دوم خاش به زاهدان و ایجاد
راه و بازارچه مرزی روتک و تامین آب شرب قول مساعدت می دهیم و در
شرایط دشوار اقتصادی کشور و وجود تحریم های ظالمانه باید با
اقدامات جهادی بتوانیم گره از مشکلات مردم باز کنیم.
احمدعلی موهبتی استاندار سیستان و بلوچستان نیز گفت: در این استان
پهناور و با ظرفیت شاهد اجرای پروژه های شاخصی هستیم که در
مباحث اشتغالزایی و جهش تولید موثر هستند.
وی اظهار داشت: در دولت برای حل مشکلات مردم به اولویت ها و نیاز
سنجی ها توجه داریم و قطعا برای رفع محرومیت ها تدبیر می شود.