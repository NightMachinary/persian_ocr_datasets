17274
وی با بیان اینکه در حال حاضر ضریب کشت در زمین های کشاورزی
مازندران حدود1.4 است، ادامه داد: ظرفیت بالقوه خوبی در استان
وجود دارد تا از مزارع کشاورزی برداشت دو برابری داشته باشیم و
ضریب کشت افزایش پیدا کند.
عضو کمیسیون کشاورزی، آب، منابع طبیعی و محیط زیست مجلس
شورای اسلامی اظهار کرد: زمین‌های دارای زه که در مناطق مختلف
استان وجود دارد و تحت تاثیر سیلاب قرار می‌گیرد، با وقوع بارندگی
کشاورزان حتی نمی توانند اقدام به کشت اول در زمین‌های
کشاورزی خود کنند.
زارعی با بیان اینکه اجرای زهکشی در اراضی کشاورزی برای استان از
اهمیت بالایی برخوردار است، ادامه داد: مطالعات حدود 200 هزار
هکتار اراضی کشاورزی استان در این زمینه انجام شده است.
نماینده مردم ساری و میاندورود در مجلس شورای اسلامی
خاطرنشان کرد: ماندابی تاثیر بسیار زیادی روی کم شدن کیفیت
خاک دارد و سبب می شود کشت انجام نشودکه باعث شوره‌زاری مزارع
می‌شود.
زارعی گفت: برای افزایش تولید دانه‌های روغنی و سایر محصولات
کشاورزی چاره‌ای نداریم جز اینکه به سمت زهکشی اراضی
کشاورزی پیش رویم.