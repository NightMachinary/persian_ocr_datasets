6079
با سیاهی به استقبال سفیدی زمستان نرویم
به گزارش ایسنا، هرچند که زندگی ماشینی، موجب ایجاد فاصله میان
مردم با سنت‌ها و آیین‌ها در سال‌های گذشته شده بود، اما هر سال مردم را
به زنده نگه داشتن این آئین‌ها و سنت‌های دیرین تشویق می‌کردیم که
این شب را به دور از فضای مجازی در جمع خانواده حضور پیدا کنند و
شبی به‌یاد ماندنی را رقم بزنند، اما ورود ویروسی ناشناخته تمام
معادلات جهانی را بر هم زد، به‌طوریکه‌ تقریبا هیچ کدام از امورات
روزمره زندگی ما به روال سابق انجام نمی‌شود.
شاید در ابتدای شیوع کرونا هیچ‌کدام فکر نمی‌کردیم روند این
بیماری نزدیک به یکسال به‌طول بینجامد، قطعا بی‌توجهی به
توصیه‌های ستاد کرونا و برگزاری تجمعات به روال سابق روند شیوع
این بیماری را ادامه‌دار می‌کند.
دورهمی شب یلدا، زنگ خطری برای صعودی شدن سیر بیماری کرونا
در چهارمحال و بختیاری است، مردم باید بدانند حفظ سلامتی
خانواده ارجح بر به‌جا آوردن رسم و رسومات دیرینه است، شاید اگر
امسال مردم به توصیه‌های کادر درمان عمل کنند، شاهد ریشه‌کنی این
ویروس باشیم و بتوانیم سال آینده یلدا را در کنار خانواده جشن
بگیریم.
خانم نادری یکی از شهروندان شهرکردی در گفت‌وگو با ایسنا با اشاره