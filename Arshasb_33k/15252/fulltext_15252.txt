15252
می‌کند. امام جمعه اردبیل بیان کرد: امت اسلامی به دست چنین رهبران
نالایق به ذلت افتاده است در حالی که تنها ایران توانسته است با تکیه بر
استقلال و حفظ حاکمیت ملی در برابر قلدرمآبی‌های آمریکا و رژیم
صهیونیستی از حق خود دفاع کند. عاملی رغبت امت اسلامی را به
مذهب تشیع و اهل بیت یادآور شد و گفت: ترامپ در آستانه انتخابات
برای نجات خود از ذلت تمام به حمایت همه جانبه از رژیم صهیونیستی
روی آورده تا از این طریق وجاهت قانونی به رفتارهای اخیر خود
ببخشد. وی انزوا و ذلت روزافزون آمریکایی‌ها و رژیم صهیونیستی
را یادآور شد و اظهار کرد: در چنین اوضاعی اهانت به ادیان الهی به ویژه
ساحت پیامبر (ص) نشان بی‌هویتی غرب است که با بی‌حرمتی سعی
می‌کند حاکمیت نالایق خود را به رخ بکشد. عاملی در ادامه خطبه‌های
نماز با قدردانی از خیرین و عزاداران حسینی در توزیع بسته‌های
غذایی برای فقرا و نیازمندان افزود: این جای افتخار است که 25 میلیون
بسته غذایی در این ایام بین نیازمندان واقعی توزیع شد که خود نشان از
عشق و علاقه ملت به مرام سیدالشهداست. وی با تبریک هفته دفاع مقدس
یاد و خاطره 220 هزار شهید سرافراز ایران اسلامی را گرامی داشت و
تصریح کرد: در این هفته با خون پاک شهدا که در مسیر عزت و استقلال
ریخته شد، عهد و پیمانی می‌بندیم که روی اصول و ارزش‌های دینی و
اسلامی مسامحه نکنیم.