24055
می توانند برای توانمندتر کردن جامعه و نظام، فرصت‌ها و
ظرفیت‌های جدیدی خلق کنند.
جهانگیری با بیان اینکه تشکل ها می توانند مسایل مرتبط با خود را در
ذهن جامعه ترویج کنند، گفت: در موضوع محیط زیست و مسأله وقف
اراضی دماوند شاهد پیگیری و حساسیت نخبگان، تشکل ها و افکار
عمومی بودیم. بنابراین نباید این اثرگذاری ها و نقش ها را دست کم
بگیریم. معاون اول رییس جمهور گفت: در ماجرای کرونا نیز شاهد
نوع دوستی و مردم دوستی عمیقی در میان ملت ایران بودیم و تشکل های
بسیاری تلاش کردند تا در کنار دولت که به واسطه تحریم ها از نظر
اقتصادی در شرایطی نبود که همه نیازها را مرتفع کند برای کمک به
کسانی که زندگی و معیشت شان آسیب دیده بود حضور یافتند که
بسیار دلگرم کننده بود و باید قدردان هوشمندی مردم بزرگ ایران
باشیم. معاون اول رییس جمهور ضمن تاکید بر اینکه همه دستگاه های
اجرایی متولی امور سمن ها در سراسر کشور باید برای به توسعه و تثبیت
فعالیت‌های نهادهای مدنی تلاش کنند، اظهار داشت: تشکل های
مردم نهاد قطعاً در موضوع آسیب های اجتماعی می توانند کمک حال
دستگاه های دولتی باشند و باید برای پیشبرد اهداف خود بدون یأس و
دلسردی تلاش کنند و با پیگیری کارها را به نتیجه برسانند. معاون اول
رییس جمهور در پایان سخنان خود با اشاره به اهمیت موضوع