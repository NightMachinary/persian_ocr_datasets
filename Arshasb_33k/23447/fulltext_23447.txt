23447
ستاد مشترک ارتش جمهوری اسلامی و ستاد مرکزی سپاه پاسداران در
اطلاعیه مشترک شماره 19 خود اعلام کردند که امروز علاوه‌ بر عملیات
نیروی هوایی ارتش جمهوری اسلامی در بمباران مواضع دشمن،
هواپیماهای عراقی نیز در چندین نوبت مواضع نیروهای ایران را
بمباران کردند که در جریان این حملات 5 هواپیمای عراقی هدف
پدافند خودی قرار گرفته و سرنگون شدند. به این ترتیب، مجموع
هواپیماهای سرنگون‌شده دشمن از ابتدای عملیات بیت‌المقدس تا
امروز به 30 فروند رسید. از سوی دیگر، رادیو بغداد نیز گفت امروز یک
جنگنده ایرانی در غرب رودخانه کارون سرنگون شده است.
موفقیت عمل یگان‌های قدس 3 سپاه
همچنین، امروز یگان‌های قدس 3 (تیپ 3 لشکر 16 زرهی ارتش و تیپ
37 نور سپاه) در عملیاتی در شمال طلائیه موفق شدند پاسگاه شهابی را
از دست قوای عراقی خارج کرده و تا سه کیلومتری جنوب این پاسگاه
پیشروی کنند. در این عملیات، 4 نفر از نیروهای عراقی اسیر و حدود
100 نفر کشته یا زخمی شدند.
درخصوص تحکیم مواضع و تقویت نیروی دشمن نیز امروز اعلام شد
که ارتش عراق علاوه‌بر تحکیم مواضع پدافندی خود در نوار مرزی
طلائیه تا شلمچه (حدود 100 کیلومتر)، سیل‌بند شمال نهر عرایض و
سیل‌بند شمال پادگان دژ خرمشهر، لشکر 7 پیاده و تیپ 418 پیاده را به