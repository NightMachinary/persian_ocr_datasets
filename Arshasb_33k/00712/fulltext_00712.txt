712
مجموعه ورزشی می‌تواند نقطه شروع برای رونق بیشتر در ورزش
بانوان باشد.
به گزارش ایسنا، وی با بیان این‌که آمادگی کمک و حمایت از
سرمایه‌گذاران بخش خصوصی در ورزش را داریم، افزود: به زودی
اولین مدرسه فوتبال بانوان در خوزستان فعالیت خود را شروع
خواهد کرد. زمین این مجموعه آماده بهره‌برداری است که به
سرمایه‌گذار تحویل داده می‌شود که کار خود را آغاز کند.
مدیرکل ورزش و جوانان خوزستان خاطر نشان کرد: اداره‌کل
ورزش و جوانان خوزستان در زمینه واگذاری پروژه‌های نیمه‌تمام
در بخش خصوصی دستگاه اول استان شد و بین مجموعه ادارات کل
ورزش و جوانان کشور نیز رتبه اول را به دست آورد زیرا اعتقادمان این
است ورزش باید به سمتی برود که بخش خصوصی بتواند فعالیت و
امنیت داشته باشد.
وی بیان کرد: خوشبختانه سال گذشته نیز یکی دو مجموعه ورزشی
خوب را با ظرفیت بخش خصوصی افتتاح کردیم و خوشبختانه
استاندار خوزستان تسهیلات خوبی را در نظر گرفته و از سوی وزارت
ورزش نیز اعتبارات خوبی به ما ابلاغ شده است تا بتوانیم به
سرمایه‌گذاران حوزه ورزش در خوزستان کمک کنیم و اقتصاد
ورزش جایگاه خود را پیدا کند.