6669
مدیرعامل متروی تهران با بیان این‌که براساس قانون 50 درصد اصل و
سود اوراق مشارکت منتشره توسط دولت تضمین می‌شود، ادامه داد:
حالا بانک رفاه سهم 50 درصدی دولت از اوراق مشارکت که حدود
750 میلیارد تومان می‌شود را قصد واریز دارد که امروز صبح حدود
214 میلیارد تومان را واریز کرده و قرار است تا آخر وقت امروز مابقی را
هم واریز کند.
وی با بیان این که از این 750 میلیارد تومان واریزی 250 میلیارد تومان
برای اتوبوسرانی است، اظهار کرد: ما براساس قول و وعده‌ای که به
مردم داده بودیم می‌بایست تا پایان سال 10 ایستگاه دیگر مترو را به
بهره‌برداری برسانیم و از آنجایی که پیمانکاران در 10 ایستگاه مترو
مشغول به کار هستند باید متناسب با قول و قرارمان با پیمانکار و متناسب
با پیشرفت ایستگاه نسبت به افتتاح آن اقدام کنیم.
امام اضافه کرد: البته اقدامات اساسی در ایستگاه‌ها انجام شده و برخی
ایستگاه‌ها نیازمند اقداماتی همچون تامین روشنایی، کابل‌کشی و
برخی دیگر نیز نیازمند کارهای اساسی همچون نصب تهویه، سیستم
اطفا حریق و غیره هستند که متناسب با پیشرفت ایستگاه‌ها افتتاح
خواهند شد.