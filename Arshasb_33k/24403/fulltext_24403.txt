24403
اشاره به نقش تاثیرگذار آموزش‌های مهارت‌محور توسط دانشگاه
فنی و حرفه‌ای در کشور تصریح کرد: معتقدیم خیلی از این واحدهای
تحصیلاتی که به نوعی متکفل امورآموزش عالی هستند باید کمتر
شود و منابع را به دانشگاه فنی و حرفه‌ای بیاوریم.
عزیزی گفت: البته با این رویکرد این موضوع باید محقق شود که
همچنان در کنار رویکرد فنی و حرفه‌ای رویکردهای معرفتی تقویت
و کار فنی و حرفه‌ای نیز یک پیوست فرهنگی و اجتماعی داشته باشد.
منتخب مردم شیراز و زرقان در مجلس شورای اسلامی بیان کرد: مجمع
نمایندگان استان فارس به ویژه شهر شیراز آماده همراهی با دانشگاه فنی
و حرفه‌ای هستند و هر زمانی نیاز باشد برای برطرف کردن مشکلات
دانشگاه، موارد را پیگیری می‌کنند.
وی با بیان اینکه یک اشکال بزرگ در نظام تعلیم و تربیت داریم و آن این
است که مبتنی بر رویکرد هوشمدانه و عالمانه و بهره‌مند از یک افق متعالی
نیست، افزود: آموزش و پروش و نظام تعلیم و تربیتی موفق است که،
علم‌محور، معرفت‌محور و مهارت‌محور باشد.
عزیزی گفت: با توجه به اینکه بهترین فرصت تعلیم و تربیت از ابتدایی تا
پایان متوسطه است، اما مشاهده می‌شود آن طور که باید و شاید با
دانش‌آموز کار نشده و به لحاظ علمی، معرفتی و مهارتی به عنوان یک
اصل، پیشرفت نداشته است.