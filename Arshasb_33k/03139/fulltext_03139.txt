3139
به گزارش ایسنا به نقل از خبرگزاری رویترز، وزارت کشور بلاروس
در بیانیه‌ای که در شبکه اجتماعی تلگرام منتشر شد اعلام کرد به نیروهای
پلیس اجازه داده علیه تظاهرکنندگان از سلاح جنگی استفاده کند.
در این بیانیه تصریح شده نیروهای پلیس در خیابان‌ها مقابل
تظاهرکنندگان عقب نمی‌نشینند و در صورت لزوم از تجهیزات ویژه و
جنگ‌افزارهای کشنده استفاده خواهند کرد.
وزارت کشور بلاروس در توجیه این تصمیم خود ادعا می‌کند
حرکت اپوزیسیون علیه لوکاشنکو خشونت‌آمیز و رادیکال شده
است. این در حالی است که گزارش‌های میدانی تاکنون حکایت از
مسالمت‌آمیز بودن حرکت‌های اعتراضی و شدت گرفتن سرکوب
معترضان دارند.
یک سخنگوی کمیته اجرایی شهر مینسک در شهرداری این شهر گفت:
مجریان قانون در بلاروس از گاز اشک آور و گلوله‌های بی حس کننده
علیه معترضان در اعتراضات اخیر مینسک استفاده کرده‌اند.
این سخنگو گفت: به محض درگیر شدن معترضان با نیروهای امنیتی در
میدان ساتقلال مینسک آنها اقدام به شلیک گاز اشک آور و گلوله‌های
پلاستیکی کردند. هنوز معلوم نیست چه تعداد دستگیر شدند.
بلاروس از زمان اعلام نتایج انتخابات ریاست جمهوری نهم اوت با
تظاهرات اعتراضی و ناآرامی‌های گسترده‌ای روبروست.