27857
وکیل فلن: اوباما در توطئه گناهکار جلوه دادن موکلم همدست بود
به گزارش ایسنا، به گزارش مجله نیوزویک، سیدنی پاول، وکیل
مایکل فلن، مشاور سابق امنیت ملی آمریکا از عملکرد ماموران
اف‌بی‌آی که در جریان تحقیقات درباره روابط با روسیه با فلن صحبت
کرده‌اند، انتقاد کرد.
پاول به شبکه خبری فاکس نیوز گفت: این ماموران به طور خاص توطئه
کرده و با یکدیگر برنامه‌ریزی کرده‌اند که چطور اجازه ندهند فلن
بفهمد که سوژه تحقیقات است.
وی افزود: آنان نمی‌خواستند کمترین گمانه‌زنی‌ای در ذهن فلن مبنی
بر اینکه تحت تحقیقات قرار دارد، یا باید نگران چیزی باشد، به وجود
آید.
او در ادامه گفت: بنابراین عمدا و در راستای اقداماتشان برای گناهکار
جلوه دادن او، کاری کردند که آرامش او حفظ شود و گارد نگیرد.
پاول اظهار کرد، این مساله تماما هماهنگ تنظیم شده بود و جیمز
کلاپر، مدیر سابق اطلاعات ملی آمریکا، جان برنان، مدیر سابق سیا و
باراک اوباما، رییس جمهور پیشین آمریکا از این مساله آگاه بودند. او
در پاسخ به سوالی درباره این که باراک اوباما از این مساله آگاه بوده،
گفت: البته که همینطور است.
وکیلی: بی‌تردید بقای جمهوری اسلامی به اصلاح‌طلبی است