4129
افزایش تعرفه برق در انتظار پرمصرف ها
مصطفی رجبی مشهدی در گفت و گو با ایسنا، با بیان اینکه طرح برق امید با
هدف اصلاح مصرف بخش خانگی و تشویق مشترکان کم مصرف اجرا
شد، اظهار کرد: پیش بینی کردیم که جایگزینی این بخش از درآمد که
در طرح امید کاهش می یابد، از محل منابع داخلی صنعت برق که از محل
فروش برق است، تامین شود.
وی ادامه داد: با توجه به اینکه بخشی از درآمد وزارت نیرو در کوتاه
مدت به دلیل این تخفیف 100 درصدی کاهش می یابد، اما پیش بینی
شده تا که جایگزینی این بخش از درآمد از محل منابع داخلی صنعت برق
که از محل فروش برق است، تامین شود.
سخنگوی صنعت برق کشور با بیان اینکه هزینه تمام شده تولید برق
دوبرابر میزانی است که از مشترکین دریافت می کنیم، اظهار کرد:
وزارت نیرو در پی آن است که با موازنه کردن کاهش مصرف برق و
کاهش سرمایه گذاری های غیرضروری تعادل برقرار کند.
رجبی مشهدی با تاکید بر اینکه با بیان این که هدف از اجرای این طرح
کاهش مصرف بخش خانگی است، اضافه کرد: اجرای صحیح این
طرح خواهد توانست پیک سال آینده را نیز کاهش دهد و به همین دلیل
روابط عمومی‌های صنعت برق باید اهتمام ویژه‌ای نسبت به این طرح
داشته باشند.