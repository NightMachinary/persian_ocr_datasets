32033
قیمت نفت برنت تا پایان سال 2021 از مرز 50 دلار عبور می کند. بانک
سوییسی یو بی اس هم هفته گذشته در واکنش به تصمیم عربستان برای
کاهش یکجانبه تولید پیش بینی کرد قیمت نفت برنت تا اواسط امسال به
60 دلار می رسد.
گلدمن ساکس در بخش عرضه پیش بینی کرد اوپک پلاس برای افزایش
سریع تولید به منظور تامین تقاضای بهبود یافته به سختی تلاش خواهد
کرد. دورنمای بازار نفت این گروه کمبود عرضه 1.3 میلیون بشکه در
روز در فاصله آوریل تا ژوییه با وجود افزایش تولید اوپک پلاس به
میزان چهار میلیون بشکه در روز را پیش بینی کرده است.
بر اساس گزارش پلاتس، گلدمن ساکس انتظار دارد در خارج از اوپک
پلاس، واکنش صنعت شیل آمریکا به قیمتهای بالاتر به دلیل هزینه های
بالاتر سرمایه و دیسیپلین مالی، ملایم باشد.
گلدمن ساکس: پیروزی بایدن به نفع نفت است
به گزارش ایسنا، تحلیلگران این بانک سرمایه گذاری آمریکایی در
یادداشتی اعلام کردند ما انتظار نداریم انتخابات آتی آمریکا پیش
بینیهای مثبت ما از قیمتهای نفت و گاز را تغییر دهد. اگرچه جو بایدن لحن
میانه رویی در خصوص صنعت انرژی اختیار کرده است اما موانع پیش
روی تولید نفت و گاز آمریکا در صورت پیروزی و به قدرت رسیدن
وی افزایش پیدا خواهند کرد.