23824
مشهد بستر مناسبی در حوزه گرافیک دارد
حمید قربان‌پور در گفت‌وگو با ایسنا در خصوصجایگاه گرافیک در
بین مردم، اظهار کرد: در دانشگاه‌ها به آموزش گرافیک به خوبی
پرداخته می‌شود، اما به نظر بنده در بین مردم هنوز گرافیک جایگاه خود
را پیدا نکرده است و اعتماد لازم نیز هنگام سفارش آثار به گرافیست‌ها
وجود ندارد. هنگامی که فردی به گرافیست مراجعه می‌کند و اثری را
سفارش می‌دهد، سعی می‌کند نظرات خود را در کار وارد کند و تصور
می‌کند که گرافیست، کار خود را به خوبی یاد ندارد.
وی ادامه داد: رسانه‌ها در معرفی گرافیک به مردم می‌توانند تاثیرگذار
باشند و اگر آموزش‌هایی توسط رسانه ملی به مردم داده شود تاثیر
خوبی خواهد داشت، البته کم‌کاری‌هایی از سمت طراحان گرافیک
نیز وجود داشته است و افراد صاحب این رشته باید در بستر مناسبی
گرافیک را به مردم معرفی کنند.
این گرافیست تصریح کرد: مشهد بستر مناسب و هنرمندان خوبی هم
دارد و اگر بتوانند موضوع آموزش را با اساتید درست و برجسته
پیگیری کنند و تجربه‌های آنها به افراد مستعد منتقل شود، اتفاق‌های
خوبی را شاهد خواهیم بود.
قربان‌پور مدعی شد: در زمینه آموزش گرافیک عدالت در نقاط مختلف
کشور رعایت نشده و فقط مختص به تهران شده است. در هنرستان‌ها و