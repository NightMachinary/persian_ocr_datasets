12637
انرژی در دستور کار بخش های مرتبط قرار گیرد.
وی با تاکید بر اینکه برای اجرای مناسب طرح ها و برنامه های مختلف
باید الزامات اجرای هر طرح را نیز به دقت مدنظر قرار دهیم، خاطر نشان
کرد: باید به واقعیت های اقتصاد کشور و شرایط زندگی مردم نیز توجه
کنیم چرا که اگر این واقعیت ها را در نظر نگیریم، ممکن است اجرای
تصمیمات بزرگ با تاخیر مواجه شود.
جهانگیری با اشاره به اینکه مصرف بی رویه آب در کشور باعث شده که
کمبود منابع آب به یکی از چالش های اصلی پیش روی کشور تبدیل
شود، تصریح کرد: در بخش انرژی نیز ایران جزو نخستین کشورهای
دارای ذخایر نفت و گاز جهان است اما پیش بینی ها نشان می دهد که به دلیل
مصرف بالای انرژی، در 20 سال آینده ممکن است با تراز منفی انرژی
مواجه شویم که لازم است دستگاه های مسئول نظیر شورای عالی آب،
وزارت نیرو و وزارت نفت برنامه های بلند مدت و قابل اجرا برای بهینه
سازی مصرف انرژی و اصلاح الگوی مصرف تدوین کنند.
در این جلسه که وزیر نیرو، رییس سازمان حفاظت محیط زیست و
رییس سازمان ملی استاندارد نیز حضور داشتند، وزیر نفت بر ضرورت
بهینه سازی مصرف انرژی در کشور تاکید کرد و گفت: بهینه سازی
مصرف انرژی امروز یک انتخاب نیست بلکه یک الزام است و رکن اصلی
اجرای آن، مشارکت مردم و همه دستگاه های مرتبط است.