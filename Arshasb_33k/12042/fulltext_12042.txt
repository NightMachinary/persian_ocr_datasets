12042
امور اجرایی و یک تیم بزرگ از متخصصان و حقوقدانان درحال کار
هستند که امیدواریم به زودی به نتیجه برسد و با تصویب هیات وزیران به
عنوان لایحه با امضای رئیس جمهور به مجلس برود.
جنیدی با اشاره به اینکه در همه جای دنیا این مشکل و آسیب پذیری زنان
وجود دارد، تصریح کرد: نمونه آن اتفاقی بود که برای رومینا افتاد و نه
تنها خودش و خانواده اش که روح جامعه آسیب دید.
وی یادآور شد: حتی انواع خشونت علیه زنان ممکن است اینطور
مشهود و فیزیکی نباشد، ولی به صورت نامحسوس وجود دارد و باید از
آن جلوگیری شود.
معاون حقوقی رئیس جمهور حمایت از بانوان در برابر خشونت را
امری کاملا ضروری دانست و گفت: طرح این لایحه در درجه اول
توجهی در بین مردم ایجاد می کند تا جامعه فرهنگ و اخلاق خود را
بازبینی کند، به طوری که توقع این است امروز به صورت دستوری،
جامعه از خشونت منع شود.
وی با اشاره به اینکه در این لایحه نکات خوبی مثل ایجاد مکان های امن
پیش بینی شده است، خاطرنشان کرد: در ماجرای قتل رومینا اگر
مکانی بود که بازپرس این امکان را داشت که او را به آنجا می فرستاد، چه
بسا اتفاقات ناگوار بعدی نمی افتاد. همچنین قرارهای خوبی در این
لایحه پیش بینی شده است.