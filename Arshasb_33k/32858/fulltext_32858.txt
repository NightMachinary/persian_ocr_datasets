32858
به گفته وی، بنیاد برکت به هیچ عنوان به دنبال تصدی‌گری نیست و فقط
راه‌کارهای حمایتی را در دستور کار خود دارد.
جوهری تاکید کرد: بنیاد برکت در قالب مدل مشارکت‌محور
موفقیت‌های زیادی را در استان کردستان به دست آورده است. برای
مثال، یکی از شرکت‌های مشارکتی بنیاد که البسه پزشکی تولید
می‌کرد، پس از شروع ویروس کرونا خط تولیدش را به سمت
لباس‌های ایزوله بیمارستانی و گان‌های پزشکی تغییر داد.
محصولات این شرکت تا اقصی نقاط کشور رفته و اخیراً 100 هزار دست
از این لباس‌ها به وزارت بهداشت تحویل داده شده است.
به گزارش روابط عمومی بنیاد برکت، دومین نشست منطقه‌ای رویداد
ملی کاک برکت در محل استانداری کردستان با حضور معاون
استاندار، معاونان و مدیران بنیاد برکت، مسئولان ستاد اجرایی
فرمان حضرت امام(ره) در کردستان و مقامات اجرایی استان برگزار
شد.
5300 شرکت دانش‌بنیان در کشور فعال هستند
به گزارش ایسنا، سورنا ستاری عصر دوشنبه(20 مرداد) در حاشیه
آئین افتتاح مرکز نوآوری ورامین که با حضور مسئولان شهرستانی
برگزار شد، در جمع خبرنگاران اظهار کرد: جوانان ورامین نشان
داده‌اند که می‌توانند تحولات شگرفی را در کشور ایجاد کنند.