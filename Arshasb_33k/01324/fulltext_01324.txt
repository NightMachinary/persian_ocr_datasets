1324
به گزارش ایسنا، به نقل از شبکه خبری سومریه‌نیوز، یک منبع امنیتی
عراقی اعلام کرد: ائتلاف ضد داعش مأموریت‌های خود در عراق را از
طریق رصد هوایی، تحلیل اطلاعات و داده‌ها و تعقیب و رصد تحرکات
داعشی‌ها بین الانبار و مناطق کوهستانی در شمال و نوار مرزی عراق و
سوریه ازسرمی‌گیرد.
این منبع افزود: اطلاعات نشان می‌دهد که ائتلاف آمریکا بر حمایت
نیروهای عراقی در زمینه اطلاعات و پاسخ سریع با حملات هوایی علیه
مخفی‌گاه‌های داعش متمرکز خواهد بود. فعالیت این ائتلاف به طور
کلی متوقف نشده اما به پایین‌ترین حد خود رسیده است. اخیرا این
ائتلاف یک حمله هوایی علیه مخفی‌گاه داعش در شمال عراق انجام داد.
روزنامه العربی الجدید نیز اعلام کرد فعالیت ائتلاف آمریکا طی
روزهای آتی افزایش می‌یابد.