5471
دلیل اگر انفرادی تمرین نکرده باشد، او هم از آمادگی لازم برای بازی در
ادامه بازی‌های لیگ نوزدهم دور است.
در کنار این، دیروز باشگاه تراکتور اعلام کرد که 6 نفر از اعضای این
باشگاه که شامل کادر فنی و بازیکنان این تیم می‌شوند به ویروس
کرونا مبتلا شده‌اند و باید دو هفته را در قرنطینه سپری کنند و این به معنی
آن است که این افراد هم برای بازی اول تراکتور در لیگ آماده نخواهند
بود. با این اوصاف، مجموع نفراتی که تراکتور در اختیار ندارد به عدد
10 خواهد رسید و این یعنی یک سوم تیم سوم رده‌بندی لیگ برتر آماده
حضور در یکی دو بازی ابتدایی این تیم که برابر نساجی مازندران و
صنعت نفت آبادان خواهد بود، نیستند.
محمدرضا زنوزی، مالک باشگاه تبریزی پیش از این اعلام کرده بود
که موضع اصلی این باشگاه شرکت نکردن در ادامه لیگ نوزدهم است و
حالا با وضعیتی که تراکتور دچار آن شده بعید نیست ادامه لیگ برتر با 15
تیم برگزار شود. البته تراکتوری‌ها هنوز این را به صورت رسمی اعلام
نکرده‌اند؛ اما شرایط بازیکنان و کادر فنی این باشگاه نشان می‌دهد که
دست الهامی برای هفته‌های 22 و 23 لیگ نوزدهم در پوست گردو است و
اگر قرار باشد تراکتور در لیگ برتر شرکت کند، هواداران قرمزهای
آذربایجان تیم نصفه و نیمه‌ای را از مدعی نیم‌فصل اول لیگ نوزدهم
شاهد خواهند بود.