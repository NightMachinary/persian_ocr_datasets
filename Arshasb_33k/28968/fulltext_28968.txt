28968
دکتر حسین میران زاده رئیس نظام پزشکی ساوه نیز در پاسخ به پیگیری
ایسنا گفت: صحت و سقم احتمال خطای پزشکی صورت گرفته در
خصوص مرگ کودک چهار ساله ساوجی در دست بررسی است و پس از
تکمیل تحقیقات نتیجه آن اعلام خواهد شد.
وی افزود: لازم است به دور از پیش‌داوری و قضاوت نابجا منتظر
رسیدگی مراجع قانونی در ارزیابی دقیق، سریع و قاطع این موضوع
و تشخیص علت فوت بیمار باشیم. افکار عمومی یقین بدانند که در
صورت محرز شدن خطای پزشکی قطعا بدون هیچگونه مماشاتی
برخورد قانونی بسته به میزان خطای صورت گرفته انجام خواهد شد.
به گزارش ایسنا، امروز با گذشت چهار روز از این اتفاق و عکس العمل
های انجام شده نسبت به این واقعه در بین مردم ساوه رسانه ها و فضای
مجازی، دکتر جعفر توکلیان رئیس بیمارستان حضرت فاطمه (س)
ساوه به عنوان بیمارستانی که در ابتدا این کودک را پذیرش کرده با
صدور پیامی که نسخه ای از آن را در اختیار ایسنا قرار داده به این مسائل
واکنش نشان داد.
در این پیام آمده است:
اندوه درگذشت کودک چهار ساله محمدامین رضایی آنچنان بر دل ما
هم گذشت که با تمام ناملایمات اخیر همچنان خود را در غم از دست دادن
او شریک می دانیم.