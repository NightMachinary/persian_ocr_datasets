31021
کشف 1110 کیلو مرفین و تریاک از جاساز بار گچ
سردار عبداله حسنی در گفت‌وگو با خبرنگاران اظهار کرد: ماموران
پلیس مبارزه با مواد مخدر استان با اقدامات اطلاعاتی گسترده و
طولانی مدت بر روی عناصر اصلی تهیه و حمل مواد مخدر در سطح
کشور از انتقال محموله ای سنگین مطلع شدند.
وی افزود: پلیس در بررسی های بعدی خود مشخص کرد قاچاقچیان
قصد انتقال محموله مواد مخدر از استان سیستان و بلوچستان به مقصد
یکی از استان‌های شمال غربی کشور را دارند.
سردار حسنی از هماهنگی‌های صورت گرفته پلیس استان با ماموران
انتظامی در استان قم و تشکیل تیم ویژه در این خصوص خبر داد و گفت:
مسیرهای تردد احتمالی این محموله تحت کنترل محسوس و
نامحسوس پلیس درآمد.
این مسئول ارشد انتظامی استان تصریح کرد: روز گذشته یک دستگاه
کامیون در محورهای مواصلاتی استان قم شناسایی و متوقف شده
است.
وی از کشف یک تن و 110 کیلو و 900 گرم انواع مواد مخدر شامل؛ 448
کیلو و250 گرم تریاک و 662 کیلو 650 گرم مرفین که جاساز شده در
بار گچ این خودرو بوده، خبر داد و گفت: یک نفر نیز در این راستا دستگیر
شده است.