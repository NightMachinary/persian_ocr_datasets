29266
رییس شورای رقابت با اشاره به این‌که نهاده‌های تولیدی که اکنون
خودروسازها در حال استفاده برای تولید هستند در سه ماه گذشته
خریداری شده است، گفت: بنابراین آنچه که از کاهش نرخ ارز در
روزهای گذشته اتفاق افتاده و اگر در مدت پیش‌رو ادامه داشته باشد، در
محاسبه تورم و قیمت‌گذاری برای سه ماه پایانی سال اثرگذار بوده و
می‌توان آثار کاهش قیمت ارز را در قیمت‌های آن زمان مشاهده کرد.
وی ادامه داد: در دو دوره گذشته بانک مرکزی تورم بخشی را 15 و 25
درصد اعلام کرده بود، از این‌رو آنچه که برای سه ماه پایانی سال اتفاق
می‌افتد، اگر بانک مرکزی قیمت ارز را رصد کرده و تورم را محاسبه و با
کاهش همراه باشد، می‌تواند در مجموع تورم بخش را کاهش داده و
همان‌طور که زمانی تورم مثبت و افزایش قیمت خودرو داشتیم، با
منفی شدن آن کاهش قیمت نیز اعمال شود.
شیوا یادآور شد: باید توجه کنیم آنچه که در قیمت‌گذاری خودرو از
سوی شورای رقابت وجود دارد، قیمت کارخانه بوده و با قیمتی که
خودروساز به فروش می‌رساند متفاوت است. این در شرایطی است که
در قیمت کارخانه برخی عوامل ثابت و افزایشی ندارند از جمله 9 درصد
ارزش افزوده دولت، سه درصد برای شماره گذاری و هزینه بیمه شخص
ثالث که باید اعمال شود.
با پیش فروش‌های بلندمدت مخالفیم