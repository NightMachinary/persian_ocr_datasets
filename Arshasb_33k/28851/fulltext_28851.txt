28851
پوشش 53 هزار نفر در دوره ها و برنامه های سوادآموزی آذربایجان
غربی
علی اکبر صمیمی در گفت و گو با ایسنا اظهار کرد: برای سال جاری، حجم
ابلاغی سازمان نهضت سوادآموزی کشور در دوره های سه گانه
سوادآموزی شامل دوره سوادآموزی، دوره انتقال و دوره تحکیم
28هزار و 400 نفر است که با احتساب 25 هزار و210 نفر در برنامه های
تکمیلی مجموعا بیش از 53 هزار نفردر سطح استان پوشش داده خواهد
شد.
معاون سوادآموزی آموزش و پرورش استان با بیان اینکه منحصراً در
دوره سوادآموزی 15هزار و 700 نفر جذب خواهد شد، افزود: با
توجه به شرایط موجود، در تشکیل کلاس های سوادآموزی اولویت
ارائه خدمات آموزشی در دوره سوادآموزی در قالب شیوه
خودآموز و آموزش فردبه فرد است.
صمیمی با اشاره به سهمیه جذب7000نفر در دوره انتقال گفت: در این
دوره طرح «آموزش یارانه با سهمیه جذب 700نفری و طرح مهارت
آموزی با سهمیه جذب 2600 نفری اجرا خواهد شد.
وی با اشاره به سهمیه جذب 5700 نفر در دوره تحکیم بیان کرد: علاوه بر
این تعداد طرح حلقه های کتابخوانی با سهمیه جذب 4670 نفر در
دستور کار قرار دارد.