21886
مجزا از مردان هیچ اشکال شرعی ندارد. همه این مراجع اعلام کردند
اگر مفسده‌ای در انجام این ورزش صورت نگیرد هیچ ایرادی ندارد.
برخی هم گفتند هیچ تفاوتی میان مردان و زنان در انجام این ورزش
نیست و بانوان می‌توانند با رعایت موارد لازم این کار را انجام دهند.
* نمی‌توانم جواب غیرمنطقی به بانوان بدهم
رییس فدراسیون ورزش‌های زورخانه‌ای، ادامه داد: وقتی این
بانوان علاقمند که تعدادشان هم کم نیست می‌آیند و پاسخ مراجع را
روی میز من می‌گذارند و می‌گویند فعالیت ما در این رشته طبق نظر
مراجع اشکال شرعی ندارد، من چه جواب قانع کننده و منطقی در
مخالفت می‌توانم به آن‌ها بدهم؟ وقتی بانوان ما که در بسیاری از
زمینه‌ها همپای مردان و حتی جلوتر از آن‌ها هم حرکت می‌کنند و
می‌توانند با حفظ وقار و شخصیت یک زن ایرانی و مسلمان در زورخانه
ورزش کنند و در جامعه این رشته کهن ایرانی را توسعه دهند، چرا باید با
آن‌ها مخالفت کنیم؟
*مخالفان دلیل منطقی ندارند
وی در پاسخ به این سوال که آیا به شخصه با فعالیت بانوان در ورزش
زورخانه‌ای موافقید یا خیر؟ گفت: اگر هم بخواهم پاسخ نه بگویم باید با
منطق قوی این کار را انجام دهم. فعلا با توجه به نداشتن اشکال شرعی و
موافقت بسیاری از اهالی و پیشکسوتان ورزش زورخانه‌ای با فعالیت