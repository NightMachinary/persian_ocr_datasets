24637
موافقت انصارالله با اعزام تیم فنی برای بررسی وضعیت نفتکش صافر
به گزارش ایسنا، به نقل از خبرگزاری رویترز، دو منبع در سازمان ملل
اعلام کردند: انصارالله یمن نامه‌ای را برای این سازمان فرستاد که در آن با
اعزام تیم فنی برای بررسی نفتکش صافر در سواحل الحدیده موافقت
کرده است.
سازمان ملل پیشتر نسبت به نفوذ آب به داخل موتور نفتکش صافر که
حامل 1.1 میلیون بشکه نفت خام است و بیش از پنج سال است که در بندر
رأس عیسی در دریای سرخ لنگر انداخته (که تحت کنترل انصارالله یمن
است)، ابراز نگرانی کرد.
دولت مستعفی یمن جمعه از شورای امنیت خواست جلسه‌ای را برای
بررسی این موضوع برگزار کند. قرار است این جلسه چهارشنبه برگزار
شود.
همچنین خبرگزاری اسپوتنیک به نقل از یک منبع یمنی اعلام کرد
توافقی برای حفظ و بررسی نفتکش صافر قبل از نشست شورای امنیت به
دست آمده است.
سازمان ملل با طرفین جنگ در یمن در حال رایزنی است تا مقدمات
فروش نفت خام را فراهم و درآمدهای حاصل از آن را بین دولت مستعفی و
دولت صنعا تقسیم کند.
موافقت باشگاه العربی با جدایی پورعلی گنجی