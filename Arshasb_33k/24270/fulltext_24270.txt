24270
مقام اماراتی ایران و ترکیه را به دخالت در امور کشورهای دیگر متهم
کرد
به گزارش ایسنا به نقل از العربیه، انور قرقاش، وزیر مشاور امارات در
امور خارجه امروز دوشنبه در نشست راهبردی ابوظبی گفت:
کشورها باید به حاکمیت یکدیگر احترام بگذارند، ایران و ترکیه
امروز بیشترشبیه هم شده اند و دخالت در کشورهای دیگر را ابزاری
برای اجرای برنامه های توسعه طلبانه خود به کار گرفته اند.
وی مدعی شد: سلاح ایرانی همچنان به یمن ارسال می شود و این کشور از
شبه نظامیان حمایت می کند و ترکیه نیز از شبه نظامیان افراطی در لیبی
حمایت می کند.
ادعای ارسال سلاح به یمن از سوی ایران درحالی است که عربستان و
امارات به عنوان کشورهای متجاوز به یمن، سالهاست این کشور
جنگ زده را تحت شدیدترین محاصره‌ها قرار داده‌اند و حتی
کوچکترین محموله‌های غذایی و دارویی برای مردم این کشور را
بارها بازرسی می‌کنند.
قرقاش در ادامه گفت: ما اینگونه مسائل که منجر به ایجاد نا به سامانی در
جهان عرب می شود را نمی پذیریم اما به دنبال درگیری نیستیم. امارات
همواره به دنبال تقویت گفت وگوی سازنده با همگان بوده است و بهتر
است که همیشه از راه های مسالمت آمیز درگیری های منطقه را حل کنیم.