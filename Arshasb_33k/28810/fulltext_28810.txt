28810
کووید19 بسیار ناچیز است.
دولت بولسونارو روز جمعه آمار جامع مربوط به شیوع کرونا را از
وب‌سایتی که به این منظور راه‌اندازی شده حذف کرد و روز شنبه تنها
به اعلام آمار 24 ساعت گذشته اکتفا کرد. در آخرین آمار جامع این
وب‌سایت تعداد قربانیان 34 هزار نفر ذکر شده بود.
افزایش شمار قربانیان به 36 هزار نفر
بر پایه آماری که پژوهشگران دانشگاه آمریکایی جانز هاپکینز
جمع‌آوری و منتشر می‌کنند تابعد از ظهر یک‌شنبه تعداد مبتلایان
حدود 900 نفر بیشتر از آمار رسمی بوده و شمار قربانیان به مرز 36 هزار
نفر نزدیک شده است.
رئیس جمهوری راستگرای برزیل مانند دونالد ترامپ و بوریس
جانسون از جمله سران کشورهای جهان است که از ابتدا شیوع کرونا
را جدی نمی‌گرفت و آن را یک سرماخوردگی ساده می‌خواند. او
همچنین از مخالفان سرسخت فاصله‌گذاری اجتماعی و محدود کردن
فعالیت اصناف و تجمع افراد بدون رعایت دستورالعمل‌های
بهداشتی بوده است.
ایالات متحده آمریکا، بریتانیا و برزیل به ترتیب سه کشوری هستند
که در حال حاضر بیشترین آمار تلفات بر اثر ابتلا به بیماری کووید19 را
ثبت کرده‌اند.