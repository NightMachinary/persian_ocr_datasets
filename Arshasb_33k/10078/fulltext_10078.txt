10078
وی که نخواست نامش فاش شود، در این باره گفت: چنین اخباری
صحت و سقم ندارد.
این منبع افزود: تشکیلات خودگردان فلسطین مشکلی با بازگشت
روابط به روال گذشته ندارد، اما به شرطی که دولت آمریکا ز طرح صلح
خود موسوم به معامله قرن و موضعش در قبال به رسمیت شناختن قدس
اشغالی به عنوان پایتخت اسرائیل بازنگری کند.
تشکیلات خودگردان فلسطین پیشتر و به دنبال اعلام طرح الحاق
بخش‌هایی از کرانه باختری به اراضی اشغالی توسط رژیم صهیونیستی
به عنوان بخشی از طرح معامله قرن، روابط خود با دولت آمریکا را قطع
کرد.
تشکیلات خودگردان فلسطین صدور تولیدات شهرک نشینان به امارات
را محکوم کرد
به گزارش ایسنا، به نقل از الجزیره، وزارت اقتصاد ملی تشکیلات
خودگردان فلسطین با صدور بیانیه‌ای به ورود اولین محموله
تولیدات شهرک‌نشینان صهیونیستی ساکن کرانه باختری اشغالی به
امارات واکنش نشان داد.
این وزارتخانه در بیانیه خود از شرکت‌های اماراتی خواست از این
اقدام غیرقانونی صرف نظر کنند زیرا این امر باعث تقویت فعالیت
شهرک‌سازی در اراضی فلسطینی می‌شود.