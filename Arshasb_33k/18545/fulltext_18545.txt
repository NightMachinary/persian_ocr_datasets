18545
کند.
آیت الله فلاحتی بر قدردانی از شهدای نیروی دریایی به ویژه شهدای
مدافع حرم تاکید کرد و یادآور شد: نگذارید خانواده معظم شهدا
احساس تنهایی کنند.
شاباک تلفن‌های تظاهرکنندگان مخالف نتانیاهو را هک کرده است
به گزارش ایسنا، سایت شبکه المیادین به نقل از رسانه‌های رژیم
صهیونیستی اعلام کرد، سازمان اطلاعات و امنیت داخلی رژیم
صهیونیستی (شاباک) تلفن‌های تعدادی از تظاهرکنندگان مخالف
بنیامین نتانیاهو، نخست وزیر رژیم صهیونیستی را که مظنون بوده
قصد داشتند به منزل نخست وزیر رژیم صهیونیستی در قدس حمله
کنند، هک کرده است.
در گزارش شبکه 13 رژیم صهیونیستی اعلام کرد، بعد از ورود تعدادی
از تظاهرکنندگان به ایست بازرسی پلیس محافظ مقر اقامت نتانیاهو
سازمان امنیت داخلی به مجوز اطلاع از پیام‌های تلفن‌های
تظاهرکنندگان و تفتیش منازل‌شان دست یافته است. بعد از این
رویداد نتانیاهو و همسرش به محلی امن منتقل شدند.
این شبکه می‌گوید، تظاهرکنندگان قصد حمله به منزل نتانیاهو را
نداشتند اما قصد داشتند خودشان را به دیوار خارجی اقامتگاه او
نزدیک کنند.