11832
واحدپور، با اشاره به اینکه این دانشگاه رشته‌های تخصصی مرتبط با
ماموریت خود را ارائه می‌دهد، تصریح کرد: کاردانی فنی اطفا
حریق، امداد و نجات سوانح، امداد و نجات شهری و انبارداری جزو
رشته‌های تخصصی این مرکز است و در کنار آن کم و بیش رشته‌های
عمومی همچون حسابداری هم برگزار می‌شود؛ همچنین در ارتباط با
صنعت، نیازهای مورد نیاز آن‌ها برای تربیت نیروی ماهر را در دستور
کار قرار داده است.
رئیس دانشگاه جامع علمی‌کاربردی استان زنجان، با بیان اینکه
ارتباط تنگاتنگی با صنایع برای مهارت‌افزایی نیروها در این مرکز
ایجاد شده است، عنوان کرد: 88 رشته در این دانشگاه به مخاطبان ارائه
می‌شود که 53 مورد در مقطع کاردانی و 35 مورد آن در مقطع
کاردانی به کارشناسی است.
در ادامه این نشست معاون علمی دانشگاه علمی‌کاربردی زنجان، با
اشاره به اینکه در حال حاضر8 مرکز فعال برای این دانشگاه در استانباقی
مانده است، اظهار کرد: این دانشگاه تلاش کرده است تا به رسالت خود
برای تربیت دانشجوی فارغ‌التحصیل کارآفرین، جامه عمل
بپوشاند که در همین راستا، با برگزاری نمایشگاه‌های سالیانه در
حوزه‌هایی همچون اشتغال و توسعه کارآفرینی آن را تحقق بخشیده و
سال گذشته نخستین کلینیک کارآفرینی برگزار شد.