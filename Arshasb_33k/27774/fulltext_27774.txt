27774
مهدی ابراهیمی، امروز یکشنبه 21 اردیبهشت، در جمع خبرنگاران،
گفت: گل محمدی یکی از انواع گل رز است که گل‌های صورتی
بسیاری معطری تولید می‌کند و از گل‌های آن برای تولید گلاب و
اسانس استفاده می‌شود.
وی با اشاره به اینکه از جمله مهمترین خواص دارویی گلبرگ‌های گل
محمدی می‌توان به خاصیت ضد افسردگی آن اشاره کرد افزود: این
گیاه همچنین سبب تقویت قلب، کاهش التهاب و تاحدودی تسکین
درد نیز می شود.
مدیرگروه پژوهشی تولید و فرآوری گیاهان استراتژیک جهاد
دانشگاهی خراسان جنوبی عنوان کرد: از پودر گلبرگ گل محمدی
می‌توان به عنوان ملین و مصلح نیز استفاده کرد.
ابراهیمی ادامه داد: یکی از مهمترین کاربردهای اسانس گل محمدی
تولید عطر و ادکلن های بسیار با کیفیت و گران قیمت در این صنعت است
که در سراسر جهان نیز طرفدارانی بسیاری دارد، به علاوه استفاده از
اسانس گل محمدی در صنایع آرایشی، بهداشتی، غذایی و دارویی را
باید به سایر کاربردهای آن اضافه کرد.
مدیر گروه پژوهشی تولید و فرآوری گیاهان استراتژیک جهاد
دانشگاهی خراسان جنوبی اظهار کرد: کشور ایران یکی از
کشورهای تولید کننده گل محمدی در جهان است و برخی از محققین