9765
ترور عرفات احتمالا با چراغ سبز آمریکا انجام شده است
به گزارش ایسنا، عربی21 در گزارشی به مناسبت شانزدهمین سالروز
درگذشت یاسر عرفات نوشت: علی رغم گذشت بیش از یک دهه و نیم از
درگذشت مبهم یاسر عرفات، هر ساله این سؤال مطرح می‌شود که چه
کسی در پس پرده ترور این رهبر فلسطینی قرار دارد؟
عرفات که با سخنرانی‌های پرشور و چفیه فلسطینی خود شناخته می‌شد،
یازدهم نوامبر 2004 پس از ابتلا به بیماری نامعلومی در مدت حصرش
توسط نیروهای رژیم اشغالگر در شهر رام‌الله فوت کرد.
عرفات چند روز پیش از آنکه در بیمارستانی فرانسوی فوت کند،
دچار رخوت و حالت خستگی شدید شد که در پی آن تیم‌های پزشکی از
کشورهای مختلف عربی حضور یافتند اما با شکست روند درمانی، او با
بالگرد به اردن منتقل شد.
رئیس فقید تشکیلات خودگردان فلسطین چند روز بعد در بیمارستان
اردن فوت کرد، پزشکان بر این باور بودند که مشکلات جسمانی
عرفات احتمالا ناشی از مسمومیت بوده‌ است.
یک کمیته حقیقت‌یاب فلسطینی برای بررسی علت فوت عرفات تشکیل
شد و کمیته از افرادی که به ملاقات این رهبر فلسطینی رفته بودند،
بازجویی کرده و گزارش‌های پزشکی صادر شده را بررسی کرد اما تا
این لحظه نتایج آن را اعلام نکرده است.