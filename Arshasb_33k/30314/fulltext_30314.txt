30314
کاهش کم سابقه مصرف سوخت در هند
به گزارش ایسنا، موارد ابتلا به ویروس کرونا در هند روز چهارشنبه از
4.3 میلیون نفر گذشت و هند را در رتبه دوم جهان از نظر آمار ابتلا به
کووید 19 قرار داد.
آمار وزارت نفت و گاز طبیعی هند نشان داد فروش سوختهای پالایش
شده که عامل تقاضا برای نفت است، در اوت 7.5 درصد نسبت به ژوییه
کاهش پیدا کرد و بزرگترین کاهش ماهانه را از آوریل داشت.
شرکت مشاوره انرژی اسپکتس پیش بینی خود از تقاضای هند برای
نفت در سه ماهه چهارم امسال را با اشاره به افزایش موارد ابتلا به کرونا و
ابهامات نسبت به اقدامات محدودکننده بیشتر، به میزان 0.43 میلیون
بشکه در روز کاهش داد.
مصرف دیزل که یکی از معیارهای کلیدی مرتبط با رشد اقتصادی بوده
و حدود 40 درصد از فروش سوختهای پالایش شده در هند را تشکیل
می دهد، حدود 12 درصد در اوت نسبت به ژوییه کاهش یافت و به 4.85
میلیون تن رسید. تقاضا برای دیزل بر مبنای سالانه حدود 20.8 درصد
کاهش داشت. کاهش فروش ماهانه دیزل کندی رشد اقتصادی و
فعالیت صنعتی را نشان می دهد.
فروش بنزین در اوت در مقایسه با مدت مشابه سال گذشته 7.4 درصد
کاهش یافت و به 2.38 میلیون تن رسید اما در مقایسه با ژوئیه5.3 درصد