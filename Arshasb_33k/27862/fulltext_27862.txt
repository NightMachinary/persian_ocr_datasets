27862
وکیلی: خاوازی می‌تواند کشاورزی سنتی را به کشاورزی علمی تبدیل
کند
به گزارش ایسنا، محمدعلی وکیلی در جلسه علنی امروز مجلس شورای
اسلامی در موافقت با وزیر پیشنهادی جهاد کشاورزی ضمن تبریک
اعیاد شعبانیه، گفت: اهمیت غذا در کشوری که ادعای استقلال دارد بر
کسی پوشیده نیست. در بحران کنونی قفسه‌های سوپرمارکت‌ها در
مقایسه با کشورهای دیگر که مدعی پیشرفت هستند پر است و این نشان از
آن دارد که دیگران در گذشته در حوزه کشاورزی در کشور
زحمت‌های زیادی کشیدند که در این موضوع در بخشی مدیون
آقای حجتی و همکاران ایشان در این وزارتخانه هستیم.
وی ادامه داد: در کلان اقتصاد کشور امن‌ترین بخشی که تا به امروز
کمترین آسیب را از کرونا ویروس دیده بخش کشاورزی است. همه
بخش‌ها که به شکلی با ارز مرتبط هستند یا آسیب‌ دیده‌اند یا در شرف
آسیب جدی هستند، اما بخشی که کمترین آسیب را دیده کشاورزی
است و این نشان می‌دهد این حوزه نقطه اتکا در استقلال و امنیت کشور در
بحران است ولی همچنان این بخش به دلیل رویکرد سنتی با ظرفیت
واقعی فاصله دارد. در طول این سال‌ها شعارهای زیادی در این حوزه
داده شده و در برنامه‌های بالادستی اهداف متعالی ذکر کردیم، ولی
همچنان این حوزه سنتی بوده چون در راس آن وزارتخانه یک