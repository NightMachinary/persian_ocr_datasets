28684
پشت درهای بسته نمی توان برای جوانان نسخه پیچید
علیرضا نصر اصفهان در نشست چالش پیش روی جوانان با موضوع
«جوان، مشارکت و آسیب های نوظهور اجتماعی»که به صورت
مجازی برگزار شد، با اشاره به جمله ای از جبران خلیل جبران، اظهار
کرد: برای هجمه به هر تمدنی سه رکن آن را باید هدف قرار داد،
خانواده، تعلیم و تربیت و الگوها و اسوه‌های آن جامعه. خانواده یکی از
مباحثی است که به صورت جدی باید به آن پرداخته شود، امروز اگر
بخواهیم جامعه از بسیاری از آسیب‌ها مصون بداریم، باید خانواده ها
را آگاه و مطلع کنیم. غفلت از حریم و کانون خانواده می تواند تبعات
بسیار بد و جبران‌ناپذیری به همراه داشته باشد.
وی افزود: در بحث دستگاه تعلیم و تربیت، آموزش و پرورش، دانشگاه
ها و تمامی ارگان های آموزشی را در بر می گیرد، بسیار مهم است که آنها
برنامه داشته باشند. با امکانات دیروز نمی‌توانیم دانش‌آموزان و
دانشجویان امروز را برای فردا تربیت کنیم. واقعیت این است که باید
شرایط و شیوه‌ ها را تغییر دهیم که این تغییرات جز با مشارکت و همکاری
خود نوجوانان و جوانان مسیر نخواهد شد و نمی توان در اتاق های
درب بسته بنشینیم و برای جوانان و نوجوانان نسخه بپیچیم، این نسخه ها
شفابخش نخواهد بود، مگر زمانی که این نسخه ها با مشارکت جدی
نوجوانان و جوانان باشد، باید مسائل و مشکلات آن ها را بدانیم، این