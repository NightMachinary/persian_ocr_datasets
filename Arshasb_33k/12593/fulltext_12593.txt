12593
این شکست قریش پیامدهایی داشت. اول اینکه سران قریش در این
جنگ کشته شدند و یک بحران عظیمی در میان قریش پدیدار شد. این
شکست برای افرادی که در مکه اسم و رسمی داشتند قابل قبول نبود
به‌طوری که «ابولهب» که از شرکت در جنگ بدر خودداری کرده بود
نتوانست ننگ شکست را تحمل کند و چند روز بعد از غصه مرد.
ابوسفیان قبل از آغاز جنگ بدر کاروان تجاری خود را از مسیری دیگر
به سلامت به مکه رساند. ابوسفیان شخصیتی سیاستمدار بود و وقتی
احساس کرد صحنه صحنه‌ای خطرناک است سعی کرد به نوعی در این
درگیری شرکت نکند. اما به هر حال سران دیگر قریش زمینه جنگ بدر را
فراهم کردند و دنباله‌رو ابوسفیان نشدند و در برابر سپاه اسلام
صف‌آرایی کردند که اغلب آنان نیز کشته و تعدادی هم اسیر شدند. از
طرفی هم موقعیتی برای سپاهیان مسلمان فراهم شد که بتوانند
بزرگ‌ترین دشمن خود را در یک آوردگاه نظامی شکست دهند و این
دستاوردی بود که نتایجش در شبه‌جزیره عربستان خیلی بزرگ بود.
یکی از نتایج مهم جنگ بدر این بود که ابهت و هیمنه قریش که خود را در
شبه‌جزیره عربستان بی‌رقیب می‌دانست فروپاشید و از طرفی هم
مسلمانان که قبل از جنگ بدر از سوی قریش و دیگر گروه‌ها در
شبه‌جزیره به حساب نمی‌آمدند ابهت خاصی پیدا کردند و موقعیت
قریش تضعیف شد.