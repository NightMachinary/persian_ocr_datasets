30992
کشت بهاره چغندر تغییری نمی‌کند. وی افزود: کشت پاییزه باعث از
بین رفتن تناوب کار در کارخانجات می‌شود. در چغندر بهاره بالغ بر
20 هزار هکتار سطح کشت داریم اما در کشت پاییزه 2000 هکتار
است. در حال حاضر برای کشت پاییزه از 6 مجموعه کارخانه استان با
یک کارخانه کار می‌کنیم. برای سال اول با یک کارخانه قرارداد
بسته‌ایم که امیدواریم در سال‌های آتی این میزان توسعه پیدا کند و
تناوب کار در کارخانه را از بین ببریم. همیشه کارخانجات شکر چند
ماه کار می‌کردند و حدود 6 ماه به کارگران خود بیمه بیکاری
می‌دادند. اگر بتوانیم کشت پاییزه چغندر را توسعه دهیم، می‌توانیم
اشتغال‌زایی بیشتری ایجاد کرده و از واردات شکر و خروج ارز از
کشور نیز جلوگیری کنیم.
توسعه افقی در بخش کشاورزی ممنوع است مدیر زارعت سازمان
جهاد کشاورزی خراسان رضوی با اشاره به برنامه اصلاح الگوی
کشت عنوان کرد: برای سال 99 افزایش کشت نداریم اما در نظر داریم
تکنیک‌ها و روش‌ها را تغییر دهیم. به دلیل محدودیت در منابع آبی،
هدفی برای توسعه کاشت نداریم اما در نظر داریم نسبت به سال گذشته
افزایش عملکرد در واحد سطح را دنبال کرده و بهره‌وری را افزایش
دهیم. با استفاده از تکنولوژی‌های کشاورزی حفاظتی و وسایل
به‌زراعی و به‌نژادی باید نسبت به گذشته افزایش عملکرد داشته باشیم.