26320
هزار واحد پلاسمای خون از بهبود یافتگان کرونا در کشور تهیه شد
بشیر حاجی بیگی، امروز دوشنبه 19 خرداد در حاشیه آیین تودیع و
معارفه مدیرکل انتقال خون خراسان جنوبی در جمع خبرنگاران
اظهار کرد: تمامی سازوکارها برای تهیه پلاسما از بهبود یافتگان
کرونا در حال انجام است و این امر در 16 استان کشور تاکنون انجام شده
است. به گزارش ایسنا، وی با بیان اینکه پلاسمای تهیه شده در اختیار
برخی بیمارستان‌های کشور که درخواست دادند قرار گرفته است،
افزود: افراد مبتلا به کرونا که در بیمارستان‌ها بستری هستند با دستور
پزشکان مربوطه می‌توانند از این پلاسما برخوردار شوند. مدیرکل
دفتر مدیرعامل و روابط عمومی سازمان انتقال خون بیان کرد: افرادی
که از بیماری کرونا نجات یافته و بهبودی خود را به دست آورده‌اند،
یک ماه بعد از بهبودی فرصت دارند برای اهدای پلاسمای خود به
پایگاه‌های انتقال خون مراجعه کنند. حاجی بیگی خاطرنشان کرد:
پلاسما درمانی، پادتنی است که به کمک درمان بیماری کرونا می‌آید
لذا از بیماران بهبودیافته درخواست داریم به شکرانه بهبودی خود
نسبت به اهدای پلاسما اقدام کنند. وی بیان کرد: 90 درصد مردم ایران
دارای گروه خونی مثبت و تنها 10 درصد گروه خونی آنها از نوع منفی
است؛ لذا افرادی که گروه خونی منفی دارند باید اقبال بیشتری برای
اهدای خون داشته باشند. وی اظهار کرد: در برخی از استان‌ها به دلیل