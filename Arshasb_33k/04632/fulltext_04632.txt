4632
الکاظمی بازسازی ساختار دستگاه‌های اداری و امنیتی عراق را آغاز
کرده است
به گزارش ایسنا، به نقل از روزنامه فرامنطقه‌ای الشرق الاوسط، پارلمان
عراق شنبه به بقیه وزرای دولت مصطفی الکاظمی رأی اعتماد داد.
الکاظمی که پست وزیر مشاور در امور طوایف را ایجاد کرده متعهد
شده که وزیر ترکمانی‌ها را برای گرفتن رأی اعتماد ظرف چند روز
آینده به پارلمان بفرستد. ائتلاف دولت قانون به ریاست نوری مالکی
این اقدام را نقض قانون می‌داند. ارشد الصالحی، رئیس ترکمان‌ها از
این اقدام استقبال کرده است.
علاوه بر این الکاظمی قاضی رائد جوحی را برای اداره دفترش و
عبدالامیر رشید یارالله را به عنوان رئیس ستاد ارتش به جای عثمان
الغانمی تعیین کرد. الغانمی نیز به عنوان وزیر کشور تعیین شده است.
یارالله یکی از مهم‌ترین رهبران ارتش عراق طی جنگ با داعش بوده
است.
الکاظمی همچنین عبدالامیر الشمری را به عنوان فرمانده عملیات
مشترک و علی الاعرجی را به عنوان دبیر وزارت دفاع تعیین کرد.
قاضی جوحی اولین قاضی بود که بازجویی از صدام را برعهده گرفت
بعد از آن پست‌های متعددی از جمله بازرس کل وزارت دفاع داشته
است.