20836
به گزارش ایسنا، دیدار دو تیم سپاهان و پارس جنوبی جم از ساعت
20:45 دقیقه در استادیوم نقش جهان اصفهان آغاز شد. شاگردان امیر
قلعه نویی تنها یازده دقیقه به زمان نیاز داشتند تا گل اول خود را به ثمر
برسانند. سید محمد حسینی با شوتی محکم دروازه فریبرز گرامی
سنگربان جمی‌ها را گشود.
در دقیقه 77 یک پنالتی برای سپاهان اصفهان اعلام شد که سید محمد
کریمی توپ را به بیرون زد.
در دقیقه 84 روی اشتباه محمد طیبی مدافع سپاهان، رضا خالقی‌فر با
ضربه سر دروازه سپاهان را باز کرد و کار را به تساوی کشاند.
در ادامه چند موقعیت خطرناک از سوی سپاهان ایجاد شد اما نتیجه‌ای
برای این تیم نداشت و بازی با همین نتیجه به پایان رسید.
سپاهان با این تساوی 42 امتیازی شد و رده دوم جدول را حفظ کرد اما
فاصله امتیازی‌اش با پرسپولیس صدرنشین به عدد 14 افزایش یافت.
پارس جنوبی جم هم با 21 امتیاز و یک بازی کمتر در مکان سیزدهم قرار
گرفت.