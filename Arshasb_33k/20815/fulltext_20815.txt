20815
رئیس پلیس گمرک پلیس امنیت اقتصادی ناجا در ادامه اظهارکرد:
استقرار پلیس در گمرکات مرزی رازی، تمرچین، منطقه آزاد ارس،
جلفا، منطقه آزاد انزلی، آستارا، لطف آباد، دوغارون، میر جاوه، منطقه
ویژه اقتصادی سیر جان، ماهیرود، مهران، بازارچه مرزی شیخ صلح،
خسروی، منطقه ویژه اقتصادی کاوه، اینچه برون، منطقه ویژه
اقتصادی سلفچگان، نوشهر، بندر امیر آباد، بیله سوار، سیرانبند بانه،
فرودگاه پیام استان البرز، گمرک غرب تهران و گمرک شهریار در دستور
کار پلیس و ستاد مرکزی مبارزه با قاچاق کالا و ارز بوده است که در نیمه
اول سال جاری موضوع جانمایی و استقرار در آن‌ها عملیاتی می‌شود.
رفیعی کیا افزود: تجربه‌ای که از استقرار پلیس در فاز اول و در 11 مرز
ورودی کشور به دست آمده اهمیت و اولویت اشرافیت اطلاعاتی
برحوزه های قانونی، ساختارها، فرآیندها و تجارت را بیشتر از
گذشته به اثبات رساند.
به گزارش پایگاه خبری پلیس وی خاطرنشان کرد: هوشمندسازی
پلیس که از اولویت‌های ابلاغی ناجاست با در اختیار گرفتن
فناوری‌های نوین و تجهیز مرکز پایش هوشمند پلیس گمرک در مرکز
آغاز شده است و تکمیل آن در نیمه اول سال جاری گام بسیار مهمی در
جمع آوری اطلاعات و کنترل هوشمند واردات و صادرات خواهد
بود.