1209
آیا اصلاح ساختار بودجه در بودجه 1400 لحاظ می‌شود؟
جعفر قادری در گفت‌وگو با ایسنا اظهار کرد: در حال حاضر و با توجه به
اینکه لایحه بودجه 1400 باید تا 15 آذر تقدیم مجلس شود زمان کافی
برای طرح موضوعات مورد تفاهم دولت و مجلس در خصوص اصلاح
ساختار بودجه وجود ندارد و این موضوع در این بازه زمانی قابل ارائه
به صورت طرح یا لایحه نیست. مگر اینکه در قالب طرح یک یا دو فوریتی
در مجلس یررسی شود. اگرچه می‌توان از موارد مورد توافق برای
گنجاندن در بودجه 1400 استفاده کرد تا دولت متعهد باشد به این موارد
توجه کند.
وی با اشاره به برگزاری جلساتی در کمیسیون برنامه و بودجه در مورد
اصلاح ساختار بودجه افزود: مرکز پژوهشهای مجلس نیز کاری را با
همکاری سازمان مدیریت در همین راستا انجام داده که قرار است ملاک
عمل قرار گیرد و جلسات دیگری هم برگزار شود.
نماینده مردم شیراز در مجلس با اشاره به نامه رییس کمیسیون برنامه و
بودجه به رییس مجلس و نامه رییس مجلس به رییس جمهور در مورد
اصلاح ساختار بودجه یادآور شد: آقای حاجی بابایی در نامه خود
عنوان کرد که با توجه به تاکیدات رهبری مطلوب این است که دولت
لایحه‌ای برای اصلاح ساختار به مجلس ارائه کند. همچنین آقای
قالیباف نیز در نامه خود عنوان کرد که با توجه به محدودیت زمانی و