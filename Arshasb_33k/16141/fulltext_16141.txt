16141
ای‌کاش در دولت ایران با این‌همه وزارتخانه‌های عریض و طویل، ما
هم یک وزیر خزانه‌داری داشتیم تا هم در جنگ اقتصادی، بخشی از
فرماندهی عملیات علیه آمریکا را به عهده می‌گرفت و هم در
گفت‌وگوهای احتمالی آینده با دشمن، طرف اصلی گفت‌وگو به
عنوان نماینده ملت ایران از بیت‌المال مسلمین صیانت می‌کرد. فقط
خدا می‌داند که برجام چه خسارت‌های مالی عظیمی به تأسیسات
هسته‌ای ما زده است. خدا می‌داند که عدم اجرای توافقات و بدعهدی
آمریکا چه خسارتی به اقتصاد ایران وارد کرده است. اینها باید در یک‌ جا
حساب‌دهی، حساب‌کشی و حسابرسی شود و با دقت در گفت‌وگو و
مذاکره به عنوان اصلی‌ترین موضوع مطرح شود.
با چشم‌اندازی که از مناسبات ایران و آمریکا داریم، هر گونه
گفت‌وگو، مذاکره و توافق در دولت فعلی با آمریکا منتفی است چون
دولت روحانی طی هفت سال گذشته هر آنچه در چنته از استعداد
گفت‌وگو، مذاکره و توافق داشته، انجام داده است. اکنون یک متن
توافق در پیش روی دارد که یک‌سویه به تعهدات خود عمل کرده و
دشمن به هیچ‌یک از توافقات خود عمل نکرده است. پس آنچه در این
دولت در هفت ماه باقی مانده خدمت خود می‌ماند، «مذاکره» نیست،
انتظار عمل به «توافق» است. حتی دولت بعدی که 1400 سر کار
می‌آید، حق هیچ‌گونه گفت‌وگو، مذاکره و توافق را با آمریکا ندارد