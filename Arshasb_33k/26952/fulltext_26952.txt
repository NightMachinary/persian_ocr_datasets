26952
هیچ قانون جامعی در حوزه سلامت نداریم
به گزارش ایسنا، سیدامیرحسین قاضی‌زاده هاشمی نایب رئیس
مجلس شورای اسلامی، در ششمین جلسه شورای عالی نظام پرستاری
کشور، با اشاره به اینکه جامعه پرستاری یک جامعه علمی و پر تلاش است،
گفت: این جامعه پر تلاش در زمان بحران کرونا به خوبی در کنار مردم
بودند. تا زمانی که مشکلی پیش نیاید شاید خدمات برخی گروه‌ها
مشخص نشود. به عنوان مثال تا زمانی که در امنیت کامل هستیم ممکن
است متوجه سختی‌هایی که مرزبانان ما در گرما، سرما و... در مرزها
متحمل می‌شوند نباشیم‌. من از مجاهدت‌های این قشر از خود گذشته
تشکر می‌کنم و امیدوارم در فرصتی حتما بتوانیم از خانواده آن 18
شهید حوزه پرستاری تقدیر کنیم.
وی با بیان اینکه در حوزه سلامت هیچ قانون جامعی نداریم، اظهار
کرد: باید قانونی برای نحوه خدمت رسانی، نحوه جذب نیرو، تربیت
نیرو و... تعریف شود. در مواردی هم که جسته و گریخته قانون‌هایی
داریم به روال اداری سایر موضوعات با آن برخورد می‌کنیم.
وی با تاکید بر اینکه پرستاران دارای مهارت که در حرفه هستند باید در
تمام مراکز خدماتی با یکدیگر یکسان باشند، ادامه داد: قانون
بهره‌وری کارکنان سلامت باید ارزیابی شود و به مشکلات آن
رسیدگی شود. حالا که قرار است در شورای عالی نظام پرستاری یک