6903
آیت‌الله محامی با اشاره به تاثیر همه خدمات سازمان عقیدتی سیاسی در
حفظ سلامت و نشاط در ارتش جمهوری اسلامی ایران، تصریح کرد:
بخشی از توانمندی ارتش به خاطر تجهیزات است اما بخش مهمتری از
آن متکی به نیروهای با ایمان، باانگیزه و متعهد است.
وی با اشاره به نقش معنویت و ایمان در مقاومتی که نیروهای انقلاب در
ابتدای جنگ با دست خالی در برابر دشمن انجام دادند، عنوان داشت:
وجود مجموعه‌ای که بتواند جنبه‌های عقیدتی، ایمانی و فکری را
تقویت و کنترل کند تا تبدیل به عاملی برای جلوگیری از انحراف شود،
اهمیت دارد.
وی با تاکید بر اهمیت بینش اجتماعی و سیاسی، خاطر نشان کرد: گاهی
انسان ممکن است متدین و مومن باشد و حاضر باشد پای دین و دیانت و
کشورش از همه هستی‌اش بگذرد اما فهم درستی از اوضاع نداشته باشد و
طبق تعبیر مقام معظم رهبری نیاز است تا انسان نقشه جنگ را بداند و جبهه
خودی و غیر خودی را بشناسد تا به جبهه خودی شلیک نکند.
نماینده ولی فقیه در استان تاکید کرد: نیروها باید وضعیت کنونی
کشور و جهان اسلام و توطئه‌های دشمن را بشناسند و بینش سیاسی
داشته باشند تا یک ارتشی معتقد متعهد و با انگیزه برای دفاع از اسلام و
کشور اسلامی داشته باشیم.
بخش ناشنوایان کتابخانه مرکزی همدان افتتاح شد