21034
فرماندار: پروژه خط انتقال آب از سد کوچری به ساوه شتاب می‌گیرد
علی میرزایی امروز چهارشنبه 19 آذرماه در نشستی با خبرنگاران به
میزبانی دفتر خبرگزاری ایسنا در شهرستان ساوه که به مناسب فرا
رسیدن بیست و یکمین سالروز تاسیس ایسنا با حضور نماینده مردم
ساوه و زرندیه در مجلس شورای اسلامی برگزار شد، با اشاره به اینکه
پویایی جامعه در گرو نقدهای منصفانه و دلسوزانه است، اظهار کرد:
نگاه به موضوعات از زوایای مختلف صورت می‌گیرد و آنچه مهم است
باید نقد در کمال ادب و متانت و بدون منافع شخصی صورت بگیرد تا
جامعه پویا و زنده باقی بماند.
وی در ادامه با تقدیر از ابتکار خبرگزاری ایسنا به منظور برگزاری این
نشست خبری جهت بررسی مشکلاتی که از سوی جامعه رسانه‌ای
شهرستان مطرح می‌شود، گفت: موضوع کمبود آب اصلی‌ترین و
حیاتی‌ترین مشکل شهرستان است و اگر موهبت الهی و بارندگی‌های
دو سال اخیر وجود نداشت، قطعا ساوه با بحران آبی مواجه بود و آب در
این شهرستان جیره بندی می‌شد.
فرماندار ساوه با تاکید بر اینکه برطرف کردن کمبود آب ساوه
مهمترین خواسته مردم این شهر است، گفت: تخصیص سهم آب ساوه از
سدکوچری که اجرای آن با وقفه طولانی مواجه شده بود از
موضوعاتی است که با پیگیری نماینده مجلس و استاندار مرکزی ادامه