3034
سازمان، مدیر و کارمند متخلف مورد مواخذه و بازخواست قرار
خواهد گرفت و در بخش صنوف نیز در صورت تکرار تخطی، تا حد لغو
جواز پیش خواهیم رفت.
شفیعی در پاسخ به این سوال که آیا سیاست ستاد استانی و ملی مقابله با
کرونا بر همه گیری این ویروس در جامعه است؟ گفت: نه چنین توصیه
می کنیم و نه می خواهیم این اتفاق در جامعه بیفتد. تمامی اهداف و برنامه
های ستاد استانی و ملی مقابله با کرونا در راستای قطع و یا کم شدن زنجیره
انتقال ویروس در جامعه است و هیچ پشت پرده ای برای ابتلای همه به این
ویروس وجود ندارد.
استان کرمان زرد شد
دکترمحمدصادق بصیری ظهر امروز 20 دی ماه در جلسه ستاد استانی
مدیریت کرونا با اشاره به اینکه نگاه ایران و بلکه دنیا به مراسم اولین
سالگرد شهادت سردار حاج قاسم سلیمانی بود، اظهار کرد: با همکاری
ستاد برگزاری مراسم در استان و دانشگاه علوم پزشکی و سایر نهادها،
برنامه های سالگرد به خوبی، با امنیت کامل و رعایت پروتکل های
بهداشتی برگزار شد که قدردان این همه تلاش و همت هستیم و در ستاد
ملی کرونا این مسئله مطرح و وزیر بهداشت از مسئولان استان کرمان
قدردانی کرد.
وی در ادامه افزود: در دنیا با سیر صعودی ابتلا به کرونا مواجه هستیم اما در