2997
تربتی با بیان اینکه فارغ از تحریم، چنان‌چه در بخش مصرف، ما با این
روند بی‌محابا جلو برویم، طی چند سال آینده باید واردکننده گاز
طبیعی باشیم، گفت: شرکت ملی گاز و وزارت نفت ترجیح می‌دهند که
تأسیسات قدیمی موتورخانه‌ها با اصلاحاتی که در آن‌ها انجام
می‌شود، به راندمان بالاتری دست پیدا کند.
معاون وزیر نفت در امور گاز با بیان اینکه شورای اقتصاد اعتبار
ملاحظه‌ای را از محل صرفه‌جویی گاز به‌عنوان شروع و پشتیبانی کار
اختصاص داده تا این مهم عملی شود که امروز این طرح، یعنی طرح
اصلاح و بهینه سازی موتورخانه ها کلید خورد، تصریح کرد: وقتی
در سطح کل کشور در مصرف گاز، حدود 10 درصد یا بیشتر
صرفه‌جویی می‌کنیم، با احتساب کل مصرف گاز در کشور، رقم
بزرگی می‌شود که به ما کمک می‌کند تا از کنار این صرفه‌جویی، اولاً این
گاز را در حوزه‌های دیگر مثل صنعت مصرف کنیم تا اقتصاد کشور و
کسب و کار را پیشرانی کند، ثانیاً به مراتب، تخریب و آسیب کمتری به
محیط زیست وارد شود.
تربتی با بیان این‌که شرکت ملی گاز علی‌رغم مشکلات سیل و سرما در
ابتدای سال شرایط خوبی را در تامین گاز کشور داشت، اظهار کرد: با
استفاده از بند «ق» و قانون رفع موانع تولید توسعه خوبی در گازرسانی
شهرها و روستاها صورت گرفت به گونه‌ای که در دولت دهم و یازدهم