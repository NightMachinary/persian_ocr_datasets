4737
حواشی از آنجایی شروع شد که محمد ترکاشوند در جریان بازی با
سایپا به صورت غیر منتظره وارد رختکن پیکان شد و مدعی بود که نه
استعفا داده و نه قراردادش فسخ شده است. این اظهارات او در حالی بود
که طلوع‌کیان به عنوان سرمربی جدید پیکان معرفی و در بازی با سایپا
روی نیمکت پیکانی‌ها نشسته بود.
البته حواشی به همینجا ختم نشد،‌ تا جایی که محمد ترکاشوند در
آخرین صحبت‌های خود ادعاهای جنجالی را مطرح کرد که
مدیرعامل باشگاه پیکان را زیر سوال برد. ترکاشوند در صحبت‌های
خود مدعی شده بود که باشگاه پیکان مافیا دارد و حتی در جریان
بازی‌های لیگ نیز بازیکنان این تیم در حالی که تست کرونای آن‌ها
مثبت بوده مقابل شهداب به میدان رفته‌اند!
خبرنگار ایسنا برای پیگیری ادعاهای محمد ترکاشوند در مورد
باشگاه پیکان، با اکبر محمدی مدیرعامل این باشگاه تماس گرفت که
او ضمن امتناع از پاسخگویی به این مسائل گفت: در کمیته انضباطی با
محمد ترکاشوند به توافق رسیده‌ایم که دیگر نه او راجع به ما صحبت
کند و نه ما درباره او. ترکاشوند پول خود را می‌خواست که به توافق
رسیدیم. شما هم به وظیفه خود عمل کرده و پیگیر باشید
امتناع سازمان ملل از مقصر دانستن روسیه در حملات به بیمارستان‌های
سوریه