20335
آقای پرونه، سفیر ایتالیا در تهران، به‌زودی پرداخت و مطالبات مالی
معوقه ایشان به حسابش خواهد رفت. برای حل مشکل سرمربی
ایتالیایی استقلال تهران دست به‌ کار شدیم و با مذاکرات متعددی که
خود من با سفیر ایتالیا در تهران و همین‌طور سفیر خودمان در کشور
ایتالیا داشتیم، در تلاش هستیم با وساطت آقای پرونه سفیر ایتالیا در
تهران، استراماچونی به تهران و هدایت تیم استقلال بازگردد.»
صدالبته که مثل ناکامی‌اش در نگه‌داشتن برانکو روی نیمکت
پرسپولیس، عراقچی در برگرداندن استراماچونی به استقلال هم
ناموفق بود، ولی او دست‌ کم تلاشش را در این زمینه انجام داد.
سوتفاهم تراکتوری
از آن زمان به بعد، یعنی دقیقا همین روزها که دوباره بحث بازگشت
استراماچونی به استقلال باز شده، دیگر کمتر خبری از عباس عراقچی و
اظهار علاقه‌اش به باشگاه پرسپولیس به گوش رسیده بود. به تازگی اما
مسئولان باشگاه استقلال طی درخواست‌های متعددی از ارگان‌های
متفاوت، تلاش کردند زمینه‌ای برای بازگشت مربی ایتالیایی‌شان
فراهم کنند؛ آنها در این مسیر علاوه‌ بر درخواست از نهادهای مختلف،
از وزارت امور خارجه، خاصه معاونان این وزارت، خواستند در این
امر کمک‌حالشان باشد. هنوز این موضوع به‌صورت رسمی عنوان
نشده بود که صحبت‌های تندوتیز محمدرضا زنوزی، مالک باشگاه