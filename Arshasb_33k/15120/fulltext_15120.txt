15120
«دنیای زیتون» در کتابفروشی‌ها
به گزارش ایسنا، این کتابدر 109 صفحه و با قیمت 25 هزار تومان در
انتشارات سیب سرخ عرضه شده است.
در معرفی ناشر از این کتاب آمده است: این رمان که برای مخاطب
نوجوان و ‌جوان نگاشته شده،‌ روایت دختر جوان و دانشجویی به نام
زیتون است که دوستی به نام ارغوان دارد،که مدتی است از او خبری
نیست. رفته رفته زیتون به نبودن ارغوان مشکوک شده و متوجه می‌شود
که او گم شده است...
سعید بهمن درباره این کتاب گفت: در «دنیای زیتون» تلاش کرده‌ام
درباره خودشناسی و جهان‌بینی مفاهیمی را بیان کنم. این‌که دنیای
اطراف ما در نگاه اول یک دنیای آرام و بی‌حاشیه‌است اما همیشه چنین
نیست‌، مانند میوه زیتون که در ابتدا سبز است و بعد به بنفش و مشکی
تبدیل می‌شود.
او درباره سبک نوشتاری‌اش نیز افزود: من در سبک بیشتر پیرو
نویسندگان خارجی مانند جی‌.کی. رولینگ بوده‌ام. اما در ترسیم
فضای رمان بومی عمل کرده و از محیط اطرافم تاثیر گرفته‌ام. اگرچه
داستان در یک شهر خیالی به نام هوداد می‌گذرد،‌ اما این شهر خیالی
ترکیبی از تمام شهرهای ایران است،‌ به عبارت دیگر داستان در جهانی
موازی ولی ایرانی می‌گذرد.