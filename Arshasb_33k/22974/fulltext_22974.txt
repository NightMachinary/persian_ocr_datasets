22974
مدعیان لیگ برتر فوتسال این هفته شروع می کنند
به گزارش ایسنا، باتوجه به تعویق مسابقات فوتسال قهرمانی آسیا که به
صورت رسمی از سوی کنفدراسیون فوتبال آسیا اعلام شد فصل
جدید لیگ برتر فوتسال از اول آبان برگزار می‌شود. تیم‌های فوتسالی
به خصوص تیم‌هایی که مدعی قهرمانی رقابت‌ها هستند از اوایل
شهریور کار جذب بازیکن را شروع کرده‌اند و به نظر می‌رسد با قطعی
شدن زمان شروع مسابقات تمرین‌های خود را از این هفته شروع
می‌کنند.
تیم گیتی پسند اصفهان که هدایت آن بر عهده وحید شمسایی است از روز
یکشنبه در اصفهان تمرین‌های خود را شروع می‌کند. شمسایی و
کادرفنی تیمش امروز (شنبه) در اصفهان وضعیت سالن محل تمرین و
شرایط اسکان بازیکنان و مسائل بهداشتی کرونا را بررسی خواهند
کرد تا از فردا تمرین‌های خود را با بدنسازی آغاز کنند.
تیم مس سونگون نیز که با وجود محرومیت علی افضل همچنان سکان
هدایت خود را به این مربی سپرده از روز دوشنبه در تبریز تمرین خواهد
کرد. تیم‌های فرش آرای مشهد و سن ایچ ساوه دو تیم مدعی دیگر هم این
هفته تمرین‌های خود را شروع می‌کنند. همچنین تیم حفاری
خوزستان نیز قصد دارد زیر نظر کیاوش علاسوند از این هفته
تمرین‌های خود را آغاز کند.