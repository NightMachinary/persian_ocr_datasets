11372
کار جدی نهادهای قانونی مرتبط قرار گرفته و بیش از پیش حمایت
شود.
این مسئول تقویت سرمایه‌گذاری، برگشت توسعه و تقویت امنیت
روحی و روانی پایدار بین اقشار مختلف جامعه را یکی از مهمترین
وظایف اصحاب‌رسانه عنوان کرد و گفت: رسانه‌ها باید در شرایط
سخت کنونی یاری‌رسان مسئولان و دستگاه‌های اجرایی مختلف
باشند.
وی در بخش دیگری از سخنان خود با اشاره به رویکرد جدید
دادگستری یزد در انتشار اخبار این حوزه، خاطرنشان کرد:‌
دادگستری سعی دارد با اطلاع رسانی به موقع از رویدادها و موضوع
پرونده‌های مختلف سوژه‌های مختلف فرهنگی، اجتماعی و
اقتصادی را در اختیار اصحاب رسانه قرار دهد.
دادستان مرکز استان یزد با بیان این‌که خبرنگاران می‌توانند
سوژه‌های مختلف خبری و گزارشی را از اخبار دادگستری استخراج
کنند، تأکید کرد: جریان رسانه‌ای باید بیش از پیش در حوزه
پیشگیری و اطلاع رسانی شهروندان فعال شود.
حدادزاده مطالبه‌گری سازنده و منطقی را ابزاری کارآمد برای توسعه
همه جانبه دانست و بیان کرد: خبرنگاران باید با کسب اطلاعات دقیق و
درست مطالبات خود را از مسئولان مختلف تدوین و اعلام کنند.