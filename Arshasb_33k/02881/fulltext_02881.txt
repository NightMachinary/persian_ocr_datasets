2881
یادآور شد: یکی از این اقدامات درباره بانک‌ها بوده است که دو بخش
داشته بخش اول آن مربوط به موسسات اعتباری غیرمجاز بود که دولت
به آنها که ظلم می‌کردند، اموال مردم را غارت می‌کردند و مشکلاتی
ایجاد کرده بودند، پایان داد. موضوع دیگر ادغام بانک‌های
نیروهای مسلح است که امیدواریم تا پایان آذرماه این پروسه انجام
شود.
وی با بیان این‌که در بخش راه‌آهن هم کارهای زیرساختی مهمی در این
دولت صورت گرفته است، اظهار کرد: در این مدت استان‌های مختلفی
به راه‌آهن وصل شدند و راه‌آهن به کرمانشاه، ارومیه و رشت وصل شد و
بسیاری از طرح‌ها هم مثل وصل شدن راه‌آهن به تبریز از طریق میانه در
ماه‌های آینده انجام می‌شود.
روحانی اضافه کرد: در بخش راه‌آهن سه کار مهم دیگر پیش‌رو داریم
اولی اتصال خلیج فارس به دریای خزر است که تا پایان سال یا ابتدای
سال آینده آن را متصل خواهیم کرد و پروژه رشت به آستارا را هم ادامه
خواهیم داد که خلیج فارس و دریای عمان را به روسیه و اروپا وصل
می‌کند.
رییس جمهور ادامه داد: طرح دوم وصل شدن راه‌آهن ایران به
افغانستان است که ظرف یک ماه آینده افتتاح خواهد شد و خارک را به
هرات و از آنجا به مزار شریف و آسیای مرکزی متصل می‌کند. طرح سوم