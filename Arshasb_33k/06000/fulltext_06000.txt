6000
خشکی می‌کند و می‌گذرد و من هم به سرعت از منطقه فاصله می‌گیرم.
گود عرب‌های مامازند نزدیک میدان دانش آموز، به‌ قول خود اهالی از
جمله محلات خطرناک مامازند است. خانه‌هایی با دیوارهای کوتاه و
رنگ و رو رفته که در بیشتر آنها نیمه باز است. کنار جوی عمیقی که بوی
آب راکد مانده آن از پشت ماسک هم به مشام می‌رسد، پیرمردی قوز
کرده زیر سایه درخت مشغول خوردن سوسیس تخم مرغ با ته مانده
برنج روی زیلویی کثیف است. آن طور که می‌گوید 23 سال است
ساکن همین خانه‌های نیمه خراب است. چند بچه از درهای نیمه‌باز خانه
سرک می‌کشند. پیرمرد می‌گوید ساکنان محل یا کارمند خدمات
شهری هستند یا مواد فروش: «اینجا نه کسی ماسک می‌زند و نه کسی
می‌آید به ما ماسک بدهد.» سرش را می‌خاراند و ادامه می‌دهد: «آن
اوایل بسیج چند باری آورد ولی دیگر قطع شد.» حوصله حرف زدن
ندارد و با ولع غذا می‌خورد.
پسر کوچکی که سؤال مرا می‌شنود سریع داخل خانه‌ای می‌رود و با
مردی برمی‌گردد. مرد می‌گوید: «ماسک و الکل آوردی؟ آقا ما اینجا
هیچ چیزی نداریم خیلی‌ها گرفته‌اند.» جواب مرا که می‌شنود سریع و
ناامید انگار چیزی روی اجاق گاز سر رفته باشد در قاب در محو می‌شود.
پسر جوان رنگ پریده‌ای که با موتور از راه رسیده، می‌گوید: «من هم
خانه‌ام اینجاست. آن اوایل چند باری ماسک و الکل آوردند اما بعد ما را