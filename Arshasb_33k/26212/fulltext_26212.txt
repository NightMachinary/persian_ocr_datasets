26212
نیروی دریایی آمریکا فرمانده این ناو هواپیمابر را از سمت خود
برکنار کرد.
تحولات مربوط به ناو هواپیمابر مذکور، خطرات شیوع سریع این
بیماری در میان صفوف سربازان را نشان می‌دهد.
فرانسه، ایتالیا و اسپانیا نیز از جمله کشورهایی هستند که بیشترین
آسیب را از بیماری کرونا دیده‌اند و عملیات نظامی آنها کاهش یافته یا
بعضاً به حالت تعلیق درآمده است.
سخنگوی ارتش فرانسه در این رابطه اظهار کرد: ما ناگزیر به لغو عملیات
دریایی غیرضروری و عملیات استقرار نیرو یا اصلاح دامنه آن شده‌ایم.
ارتش فرانسه جمعه گذشته اعلام کرد، 600 تن از نظامیان آن در فرانسه به
ویروس کرونا آلوده شده‌اند.
وزارت دفاع ایتالیا هم که تنها اطلاعات مربوط به ابتلای افسران را
ارائه می‌دهد، از ابتلای 12 نفر دیگر به ویروس کرونا و مرگ یک افسر خبر
داده است.
در شرایطی که آمار مبتلایان به ویروس در ترکیه جهش داشته، این
کشور روز یکشنبه اعلام کرد، فعالیت نیروهای خود را در سوریه
محدود کرده است.