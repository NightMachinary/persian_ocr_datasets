3310
وسعت 900 هکتار احداث خواهد شد.
وی تصریح کرد: حذف فرودگاه قدس به این معنی است که اسرائیل
تمام فرصت‌های ایجاد پایتخت فلسطین در قدس شرقی را از بین خواهد
برد. ساخت این شهرک توسط اسرائیل همانند دیوارکشی بین قدس و
رام‌الله است.
اسرائیل، لبنان را به جنگ تهدید کرد
به گزارش ایسنا، دفتر مطبوعاتی کنست (پارلمان اسرائیل) اعلام
کرد، بنی گانتس، وزیر جنگ اسرائیل طی سخنانی در نشست کمیته
امنیت و امور خارجه پارلمان اسرائیل ضمن اشاره به سید حسن نصرالله،
دبیرکل حزب الله مدعی شد: نصرالله بزرگترین دشمن ما و بزرگترین
معضل لبنان است.
وی گفت: اگر لبنان جنگ دیگری به ما تحمیل کند ما نیز بدون هیچ‌گونه
مانعی وارد جنگ می‌شویم. ولی چنین جنگی برای برای لبنان نتایج و
بازتاب‌های خطرناکی در پی خواهد داشت.
گانتس ضمن تاکید بر اینکه وضعیت موجود در لبنان مدت مدیدی
است که بی‌ثبات و شکننده است، افزود: ایران برای اسرائیل خطر
بزرگی بوجود آورده و ما به تحت فشار قرار دادن این کشور ادامه
خواهیم داد. برای ممانعت از نفوذ ایران در کشورهای منطقه و در راس
سوریه تلاش خواهیم کرد.