10126
جوانان فلسطینی از مدت‌ها پیش تهدید کرده بودند در صورت عدم
پایبندی رژیم صهیونیستی به تفاهم آرام‌سازی اوضاع و عدم کاهش
محاصره غزه به ویژه در سایه شیوع کرونا، راه‌اندازی بالون‌های
آتش‌زا به سمت اراضی اشغالی و تظاهرات بازگشت در مرزهای غزه را
ازسرخواهند گرفت.
واکنش حماس
جنبش مقاومت اسلامی (حماس) هم به این تصمیمات رژیم
صهیونیستی واکنش نشان داده است.
در همین راستا، فوزی برهوم، سخنگوی حماس تاکید کرد که
مسئولیت تعطیلی گذرگاه کرم ابو سالم و ادامه تجاوزات علیه غزه
متوجه رژیم صهیونیستی خواهد بود.
فوزی برهوم نسبت به پیامدهای خطرناک این تجاوزات به شدت
هشدار داده است.
برهوم تصریح کرد که ممنوع کردن واردات سوخت و کالاهای
ضروری مردم به غزه اقدامی تجاوزکارانه و خطرناک است که مسئولیت
هرگونه پیامد آن کاملا متوجه دشمن صهیونیستی خواهد بود.
وی تاکید کرد که هدف از این اقدامات تجاوزکارانه تشدید
بحران‌های غزه، اعمال فشار بیشتر بر مردم آن، بی‌نتیجه کردن تلاش‌ها
برای مقابله با کرونا و مختل کردن روند زندگی فلسطینیان است.