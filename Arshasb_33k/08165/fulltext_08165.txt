8165
بهره‌برداری از فاز دوم پایانه شهید کلاهدوز مترو در سال آتی
به گزارش ایسنا، علی امام در بازدید از پایانه کلاهدوز با اشاره به آنکه
این پروژه در مجموع 70 درصد پیشرفت فیزیکی داشته است، عنوان
کرد: پروژه پایانه شهید کلاهدوز در زمینی به مساحت 16 هکتار در
حال ساخت است. این پروژه شامل 3 فاز است؛ فاز یک در سال‌های
گذشته به بهره‌برداری رسیده است. در حال حاضر عملیات عمرانی فاز
دوم شامل بخش تعمیرگاهی در حال اجرا است. آغاز به کار فاز دوم به
دلیل شیوع ویروس کرونا با کمی تاخیر انجام شد، اما امیدواریم
تابستان سال آینده این فاز را به بهره‌برداری برسانیم.
وی در ادامه گفت: به‌ طور استاندارد 10 درصد از قطارها باید برای
تعمیرات اساسی یا دوره‌ای در پایانه‌ها بوده و 10 درصد نیز باید برای
شرایط اضطرار در حالت آماده‌باش قرار داشته باشند؛ تنها در این
صورت است که می‌توان به شرایط پایدار دست‌ یافت. راه‌اندازی
پایانه شهید کلاهدوز در همین راستا مد نظر قرار داشته و ضمن تسهیل
کاهش سرفاصله حرکتی در خط 4، به اتکاپذیری خط کمک شایان
توجهی می‌کند. تجهیز این پایانه از جمله تامین تجهیزات
تعمیرگاهی، سیستم شستشوی قطارها و بالابر، توسط یک پیمانکار
به‌صورت جداگانه انجام خواهد شد.
مدیرعامل متروی تهران با اشاره به اینکه سیستم شستشوی قطارها که به‌