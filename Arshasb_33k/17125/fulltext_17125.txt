17125
این فعال اجتماعی و حامی کودکان کار درباره برکناری رئیس
بهزیستی شاهین شهر می گوید: این که مدیری برکنار شود فقط برای
دلگرمی اذهان عمومی است و به نظر من برکناری این مدیر بیشتر اقدامی
نمایشی است تا ریشه ای، درحالی که فعالان مدنی و کارشناسان با
اینگونه اقدامات مخالف هستند چون در واقع متولی که ساز و کار
ساماندهی کودکان را ایجاد نکرده باید پاسخگو باشد. کارگروهی
باید در استانداری اصفهان برای ساماندهی کودکان کار تشکیل
شود و دستگاه های اجرایی مختلف موظف به حضور و مشارکت در این
کارگروه هستند، اما مشکل اصلی تشکیل نشدن این کارگروه است.
وقتی چنین اتفاقی می افتد فقط یک نفر مقصر معرفی می شود، درحالی که
چنین اتفاقی به خاطر کم کاری مسئولان بالادستی اتفاق افتاده است.
مسائلی خواستار فرهنگ سازی و آموزش مردم برای مواجهه با
کودکان کار شده و می گوید: مردم باید بدانند با کودکان کار چطور
برخورد کنند، برخی با مهربانی زیاد، باعث زیاد شدن درآمد این
کودکان و تشویق خانواده هایشان به فرستادن آنها سر کار می شوند،
درحالی که برخی با این کودکان بدرفتاری می کنند که آسیب های
خودش را به دنبال دارد.
اگرچه مدیرکل بهزیستی استان اصفهان از پیگیری اصحاب رسانه
برای انتشار اخبار موثق در این خصوص قدردانی و اعلام کرده بود در