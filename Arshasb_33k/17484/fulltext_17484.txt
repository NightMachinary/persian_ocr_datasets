17484
سازمان ملل: موضعمان درباره صحرای غربی ثابت است
به گزارش ایسنا، به نقل از روسیا الیوم، استیفان دوجاریک، سخنگوی
آنتونیو گوترش، دبیرکل سازمان ملل در نشست خبری اعلام کرد،
موضع گوترش درباره صحرای غربی تغییری نکرده و معتقد است
امکان دستیابی به راه حلی براساس قطعنامه های شورای امنیت وجود
دارد.
وی در واکنش به درگیری میان دولت مراکش و جبهه پولیساریو که
طی یک ماه اخیر در منطقه صحرای غربی رخ داده، گفت، پیام گوترش به
دو طرف درگیر این است که از هر گونه تحرکی که موجب تشدید
وضعیت متشنج می شود، اجتناب کند.
دونالد ترامپ، رئیس جمهوری آمریکا پس از توافق مراکش و رژیم
صهیونیستی بر سر عادی سازی روابط در توییتی نوشت، ایالات
متحده حاکمیت مراکش را بر منطقه صحرای غربی به رسمیت می
شناسد؛ جایی که مراکش دهه ها با جبهه پولیساریو بر سر آن اختلاف
دارد.
سازمان ملل نسبت به موج جدید قحطی و گرسنگی در یمن هشدار داد
به گزارش ایسنا، به نقل از سایت شبکه خبری روسیا الیوم، لیزا گراندی،
مسئول هماهنگ‌کننده امور انسانی سازمان ملل در یمن هشدار داد:
یمن به دلیل کمبود منابع مالی بار دیگر در آستانه قحطی قرار گرفته