18595
شایعه پیوستن رونالدو به بارسلونا تکذیب شد
به گزارش ایسنا و به نقل از آس، کریستیانو رونالدو تا سال 2022 با
یوونتوس قرارداد دارد و هدفش این است تا پایان قراردادش در این
تیم بماند. مهاجم پرتغالی در رویای فتح ششمین قهرمانی در لیگ
قهرمانان اروپا است و می خواهد با بانوی پیر به خواسته اش برسد. امروز
(پنجشنبه) خبری مبنی بر جدایی مهاجم یوونتوس منتشر شد. علاوه بر
این بالاگه، روزنامه نگار اسپانیایی ادعا کرد بازیکن پرتغالی به
بارسلونا پیشنهاد داده شده است. با این حال نشریه آس از نزدیکان
رونالدو درباره این موضوع پرسید و آن شخص گفت: همه این اخبار
دروغ است.
این فرد اعلام کرد که رونالدو و خانواده اش خیلی در تورین شاد هستند
و دوست دارند تا پایان قرارداد در این تیم بمانند.
از زمان حضور رونالدو در یوونتوس، این تیم هنوز نتوانسته است به
هدفش یعنی فتح لیگ قهرمانان برسد. با این حال ستاره پرتغالی فصل
خیلی خوبی را با بانوی پیر سپری کرد و توانست برای دومین سال پیاپی
اسکودتو را بالای سر ببرد. او در 46 بازی 37 گل به ثمر رساند.
شب خاطره‌انگیزه آبادانی‌ها پس از 10 فصل
تیم فوتبال نفت آبادان که یکی از پرطرفدارترین تیم‌های فوتبالی
ایران محسوب می‌شود، روز گذشته با برد 2 بر یک مقابل تیم گل‌گهر از