30833
به عقیده این استاد دانشگاه به اقتضای شرایط اجتماعی، فرهنگی و
اقتصادی محیط روستا، روابط روستاییان بسیار نزدیک و چهره به
چهره است و امکان فاصله گذاری اجتماعی عملا وجود ندارد.
روستاییان به طور کلی علاقه و عقیده کمتری به استفاده از ماسک دارند.
استفاده از ماسک ممکن است موجب فعال شدن مکانیسم های کنترل
اجتماعی در محیط روستایی شده و حتی در مواردی منجر به تمسخر و
طرد فرد شود، همچنین در برخی موقعیت ها به دلیل شرایط سخت کار و
عدم دسترسی به مواد شوینده (مثلا در مزرعه) رعایت بهداشت فردی
ممکن نیست.
به گفته ولی پور، حجم و تراکم کار روستاییان در فصل تابستان به شدت
زیاد است؛ ماهیت کارهای کشاورزی، برداشت محصول و جمع
آوری علوفه در خیلی از روستاها به ویژه در مناطق کوهستانی به گونه
ای است که نیازمند کار گروهی است، برای نمونه در فعالیت
خرمنکوبی، گروه هایی تا 25 نفره هم شکل می‌گیرد.
وی افزود: در یک روستای متوسط 50 خانواری نزدیک یک ماه این
گروه های 25 نفره با هم کار می‌کنند و بر اساس سنت و عرف روستا هر روز
یکی از خانوارها میزبان آنها است، با توجه به اهمیت مراسم های
برداشت محصول در روستاها، معمولا افرادی از شهر نیز در این مراسم ها
حضور دارند. خرمنکوبی، بعنوان یک مصداق از کار روستایی