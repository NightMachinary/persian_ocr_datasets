18092
وی با اشاره به زلزله فروردین سال 1396 گقت: بعد از زلزله سال 1396 که
در سفید سنگ اتفاق افتاد، منازل مسکونی روستاهای منطقه،
استحکام‌بخشی شد و در این زمینه نگرانی خاصی نداریم اما با توجه به
اینکه منطقه، منطقه زلزله‌ خیزی است، همواره باید برای مواجهه با
اینگونه حوادث طبیعی آماده باشیم.
وی تأکید کرد: در حال حاضر مشکل خاصی در شهرستان فریمان و
منطقه سفید سنگ نداریم و تمام دستگاه‌ها پای کار بوده و کلیه
اکیپ‌های امدادرسان در آماده‌باش کامل هستند و از مردم هم تقاضا
داریم که خونسردی خود را حفظ کنند.
زلزله اخیر یک فرصت و یک تلنگر برای همه ماست تا آمادگی‌ها و
آگاهی‌هایمان را در این زمینه بیشتر کنیم
سخنگوی جمعیت هلال احمر خراسان رضوی نیز با اشاره به وقوع 3
پس‌لرزه بعد از زمین‌لرزه دیشب به ایسنا گفت: تا کنون سه پس‌لرزه
داشته‌ایم که از نظر بحث‌های زمین‌شناسی، وقوع این پس‌لرزه‌ها
حاکی از این است که انرژی گسل زیرزمینی در حال تخلیه شدن است.
اینکه این پس‌لرزه‌ها شدت کمی دارد، نشانه خوبی است که نشان
می‌دهد انرژی گسل کم‌کم و به مرور در حال تخلیه شدن است.
مجتبی محمودی اظهار کرد: از همان هنگام وقوع زلزله 64 نفر از
نیروهای هلال احمر شامل کارکنان و همکاران امدادی و