13646
خشم‌ نیکی هیلی از سند همکاری ایران و چین
به گزارش ایسنا، نیکی هیلی، سفیر پیشین آمریکا در سازمان ملل متحد
روز دوشنبه در توییتی نوشت: شراکت چین با ایران به معنای پایان
انزوای جهانی ایران است. وی در ادامه توییت خود مدعی شد که چین با
این توافق می‌تواند در پروژه‌های مختلف اعم از بانکی، بنادر، خطوط
ریلی و مخابرات دست داشته باشد. به گزارش ایسنا، سید عباس
موسوی، سخنگوی وزارت امور خارجه کشورمان روز دوشنبه در
نشستی خبری در پاسخ به سوالیمبنی بر این که در چند روز اخیر در فضای
مجازی و افکار عمومی مطالب زیادی در ارتباط با سند جامع همکاری
25 ساله ایران وچین مطرح شده است و چرا وزارت خارجه برای ایجاد
شفافیت در ذهن افکار عمومی اقدام به انتشار متن این سند
نمی‌کند،گفت: این سند هنوز نهایی نشده است و در حال چکش کاری
است. بحث و گفت‌وگوها در مورد این سند ادامه دارد و وقتی که نهایی
شود و طرف چینی نظرات و دیدگاه‌های خود را مطرح کنند حتما
افکار عمومی را در جریان این موضوع و سند قرار می‌دهیم. وی ادامه
داد: جو سازی‌های ایجاد شده نیز برای مختل کردن همکاری‌های
راهبردی بین ایران و چین است و هر گونه پرداختن اضافی به این
موضوع به پیشبرد اهداف دشمنان ملت ایران و کسانی که خواستار
رابطه خوب ایران و چین نیستند در این زمینه کمک می‌کند. موسوی