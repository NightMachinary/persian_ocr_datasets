21487
در ادامه، نماینده دادستان گفت: متهم پایسته صورتجلسه صدور
برات اسنادی را امضا کرده و مانعی در روند تخفیف غیر قانونی ارز ایجاد
نکرده است؛ بنابر این نه در موقع صدور برات تضمین گرفتند و نه
مصوبه‌ای بوده است؛ آقای وکیل به صورت جلسه‌ای که بعدها تهیه
شده می‌گوید مصوبه.
در ادامه وکیل متهم پایسته گفت: اصلا موکل من مجرم، اما این
صورتجلسه که حاوی امضای دستور افرادی برای تخصیص ارز بوده
است، نکته مثبت است افرادی که آن صورت جلسه را امضا کردند هم
بیاورید.
قاضی گفت: هر فردی در پرونده باشد ما می‌آوریم کما اینکه چند نفر را
تحت تعقیب قرار دادیم و کیفرخواست آن‌ها در حال نهایی شدن است و
برای هیچ مسئولی خط قرمز قائل نیستیم. در برخی پرونده‌ها نظیر بانک
سرمایه برای اعضای هیئت مدیره حکم محکومیت تا 20 سال حبس نیز
صادر کردیم.
در ادامه جلسه دادگاه سوده شهرخی معاون ارزی شعبه پردیس بانک
رفاه کارگران با اعلام قاضی مسعودی مقام در جایگاه قرار گرفت و پس
از تفهیم اتهام مندرج در کیفرخواست توسط قاضی به او، گفت:
اتهامات را قبول ندارم. در سال 96 معاون ارزی شعبه پردیس بودم.
سابقه 21 سال فعالیت بانکی در امور ارزی و بین الملل دارم.