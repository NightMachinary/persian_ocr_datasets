29507
در غذاها کمتر روغن بریزیم و برای کودکان غذاهای سرخ کردنی
زیاد درست نکنیم. میان وعده های پرکالری مانند چیپس و پفک و
شیرینی و شکلات نیز موجب اضافه وزن می شود و باید به سمت میان
وعده های سالم مانند میوه و شیر و لقمه ساده برویم.
مهدوی روشن، با اشاره به واکنش سیستم ایمنی کودکان به برخی از
غذاها، تصریح کرد: باید غذاهایی که کودکان به آن آلرژی دارند از
برنامه غذایی آنان حذف شود و از جایگزین ها استفاده کنیم؛ البته
آلرژی به مواد غذایی تا بزرگسالی به مرور برطرف می شود.
این متخصص رژیم درمانی، با بیان اینکه کودکان چاق باید قبل از
وعده اصلی سالاد و سبزی جات مصرف کنند، افزود: سبزی جات معده
را پر می کند و در عین حال اضافه وزن به دنبال ندارد لذا فرد با خوردن
سالاد قبل از وعده اصلی غذا سیر می شود و تمایل به خوردن غذای زیاد
ندارد، اما زمانی که کودک گرسنه است، باید غذای زیادی بخورد تا
احساس سیری پیدا کند.
وی با تاکید بر لزوم مصرف سالاد و سبزی جات قبل از انواع غذاهای
اصلی، خاطرنشان کرد: استفاده از سبزی جاتی مانند گوجه، خیار و
هویچ در طول روز علاوه بر جلوگیری از احساس گرسنگی، چاق
کننده نیست و ویتامین های مورد نیاز بدن را تامین می کند.
مهدوی روشن، با بیان اینکه در مصرف میوه جات نباید افراط کنیم،