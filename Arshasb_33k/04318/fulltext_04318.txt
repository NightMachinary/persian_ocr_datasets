4318
افزایش یکهزار جایگاه پارک حاشیه‌ای در سطح شهر تبریز
علیرضا میدانی روز چهارشنبه در نشست خبری، با بیان این‌که فعالیت
نرم افزار سامانه‌ی آذرپارک در تبریز مردم محور است، گفت: سامانه‌ی
پارک حاشیه‌ای در سطح کلانشهر تبریز با هدف توزیع عادلانه‌ی پارک
خودرو بین شهروندان، کاهش تقاضای سفر به درون شهر، جهت
احداث پارکینک‌های طبقاتی برای رفاه شهروندان توسط
شهرداری از محل درآمد اجرا می‌شود.
وی ادامه داد: هزینه‌ی پارک‌ حاشیه‌ای به طور سیستماتیک انجام‌
می‌شود در حالی که پارکبانان در سیستم قبلی به طور سلیقه‌ای عمل
می‌کردند و خود هزینه‌ی پارک خودرو را اعمال می‌کرد.
وی تاکید کرد: تاکنون نمونه ای مانند سامانه‌ی آذرپارک و برتر از آن
در کشور طراحی و اجرا نشده است.
مدیرعامل شرکت آیریک راه(سامانه‌ی آذرپارک) با اشاره به طراحی
سامانه‌ی آذرپارک از سال 96، اظهار کرد: طرح سامانه‌ی آذرپارک
جزو برترین طرح‌ها و جزو شرکت‌های دانش بنیان است،
وی با بیان این‌که راه اندازی سامانه‌ی پارک حاشیه‌ای، مقدمه‌ای برای
هوشمندسازی شهر است، گفت: بعد از اجرا شدن این سامانه در کلانشهر
تبریز، سایر شهرها نیز برای استفاده از طرح سامانه‌ی آذرپارک استقبال
کرده‌اند.