22760
محفل انس با قرآن در بیمارستان رازی رشت برگزار می شود
حجت الاسلام حمیدرضا کریمی در گفت وگو با ایسنا، ضمن قدردانی
از زحمات کادر درمانی در مقابله با شیوع کرونا، اظهار کرد: سازمان
اوقاف با هماهنگی وزارت بهداشت همزمان با ماه مبارک رمضان
برنامه‌های مشترکی تدارک دیده تا در مراکز درمانی با رعایت کلیه
پروتکل‌های بهداشتی قبل از اذان مغرب در نمازخانه یا سالن
اجتماعات بیمارستان‌ها و مراکز درمانی که امکان برگزاری مراسم
دارند، محفل انس با قرآن کریم برگزار شود.
وی با بیان اینکه برای بهره مندی کادر درمانی و بیماران از فضایل ماه
مبارک رمضان محفل انس با قرآن در بیمارستان رازی و حشمت رشت
برگزار می شود، افزود: محفل انس با قرآن ویژه مدافعان سلامت در
بیمارستان رازی رشت ساعت 19 و 30 دقیقه امروز، 23 اردیبهشت به
مدت 50 دقیقه برگزار می شود. همچنین مراسم مشابهی نیز 27
اردیبهشت ماه جاری در بیمارستان حشمت رشت برگزار خواهد شد.
حجت الاسلام کریمی خاطرنشان کرد: محافل انس با قرآن یاد شده در
زمانی کوتاه قبل از اذان و همراه با همسرایی اسماً الحسنی و قرائت قرآن
کریم خواهد بود تا به نحوی به کادر درمان امید و پیام همدلی و همراهی
داده شود.
رئیس اداره اوقاف و امور خیریه رشت تصریح کرد: محافل انس با