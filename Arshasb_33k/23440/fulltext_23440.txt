23440
انصاف را رعایت کنیم. در شرایطی که پیامی داده می‌شود که مردم در
خانه‌هایشان بنشینند از این طرف هم پیام می‌دهیم که برنامه‌ساز
گوینده، گزارشگر، مجری و تهیه‌کننده مدیرگروه مدیر شبکه مدیر
رسانه مجازی، مدیر خبرگزاری و خبرنگار در محل کار باشند و نسبت
به تولید و انتشار پیام اقدام کنند که کار بسیار دشواری است. بنابراین
وقتی با این سختی برنامه تولید می‌شود که البته وظیفه‌شان است، در
درجه اول باید قدردان همه آنها بود که در این شرایط که به عنوان مثال
پزشکان و کادر درمانی در بیمارستان آنگونه فداکاری می کنند،
اهالی رسانه هم این طرف ایستاده اند و عملکرد آنها را منعکس می کنند و
هم اینکه شرایطی ایجاد می‌کنند که کشور را در آرامش و امنیت و
سرحال نشان بدهند. بنابراین در درجه اول باید قدردان زحمات آنها
بود و از طرفی می بایست شرایطی را فراهم کرد که میزان مخاطبان را
افزایش بدهیم. اینکه همگان را دعوت می‌کنیم در منازل بنشینند،
بایستی متناسب با ذائقه و سلیقه مردم متناسب با میل و مصلحت و نیاز مردم
برنامه پر حجم تولید و پخش کرد؛ البته با ذکر این مطلب که نبایستی
ناهنجاری‌ها را ترویج بدهیم.
صوفی در ادامه یادآور شد: متاسفانه برخی از سریال‌ها یا برخی از آثار
نمایشی ما، با همه ضوابط نظارتی نتوانسته‌اند در اندازه توقعات و در
اندازه تجربیات ارزشمندی که رسانه ملی دارد، ظاهر شوند.