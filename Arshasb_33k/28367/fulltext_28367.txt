28367
پربازدیدترین اخبار سیاسی 22 اردیبهشت ایسنا
بروز حادثه برای شناور کنارک در محدوده بندر جاسک
به گزارش ایسنا، خبر بروز حادثه برای یکی از شناورهای سبک این
منطقه در محدوده آب‌های بندر جاسک در صدر اخبار پربازدید امروز
قرار گرفت.
روابط عمومی منطقه یکم دریایی بندرعباس در این رابطه اعلام کرد:
«بعدازظهر روز گذشته(یکشنبه، 21 اردیبهشت) در حین تمرین
دریایی تعدادی از شناورهای نیروی دریایی ارتش، شناور
پشتیبانی سبک کنارک دچار حادثه شد که تاکنون (بامداد
یکشنبه)شهادت یک نفر محرز و تعدادی نیز مجروح شده‌اند. ابعاد
حادثه در دست بررسی دقیق کارشناسان فنی است.»
تشریح جزئیات حادثه شناور کنارک/ اعلام آمار شهدا و نجات
تعدادی از خدمه
تشریح چگونگی بروز حادثه برای یکی از شناورهای سبک در منطقه
عمومی آب‌های جاسک و چابهار هم از خبرهای مورد توجه مخاطبان
بود.
روابط عمومی نیروی دریایی ارتش اعلام کرد: پس از این حادثه تیم
های امداد و نجات دریایی در فاصله کوتاه در محل حضور یافته و
مجروحان و شهدا را از شناور تخلیه و به مراکز درمانی منتقل کردند.