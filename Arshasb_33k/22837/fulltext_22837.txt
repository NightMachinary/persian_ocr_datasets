22837
شده است.
سخنگوی قوه قضاییه اظهار کرد:‌ در مورد 8 عنوان اتهامی دیگر این
متهم در دو مورد تبرئه شده و در مورد 6 مورد دیگر به تناسب عناوین
اتهامی دادگاه در چارچوب ضوابط و مقررات قانونی حکم به
مجازات حبس و جزای نقدی صادر کرده که به جهت اختصار در مطلب از
بیان یکایک موارد اتهامی و محکومیت‌ها اجتناب می‌کنم؛ در
صورتی که این دادنامه قطعی شود،‌ مجازات اشد قابل اجراست که
مجازات اشد همان 31 سال حبس و ضبط اموال ناشی از ارتشا و جزاهای
نقدی و انفصال ابد از خدمات دولتی به مرحله اجرا درخواهد آمد.
وی بیان کرد: برخی از متهمان دیگر پرونده را هم اشاره می‌کنم؛ فرهاد
مشایخ به جرم مشارکت در تشکیل شبکه ارتشا با لحاظ مساعدت و
همکاری که در کشف جرم داشته و با تخفیفات مورد نظر دادگاه به 15 سال
حبس تعزیری و جزای نقدی محکوم شده است. رسول دانیال زاده
فرزند حسینعلی به جرم مشارکت در تشکیل شبکه ارتشا به لحاظ اینکه
پس از تشکیل پرونده به کشور بازگشت، دادگاه در مورد ایشان
تخفیفاتی را لحاظ کرده به 15 سال حبس محکوم شده است. بیژن
قاسم‌زاده به جرم دریافت رشوه به انفصال دائم از خدمات دولتی و 10
سال حبس تعزیری و ضبط اموال ناشی از ارتشا و جزای نقدی محکوم
شده است.