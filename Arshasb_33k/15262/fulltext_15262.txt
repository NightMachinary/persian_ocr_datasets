15262
دولت برای جبران زیان‌های بحران کرونا، اصلاحیه بودجه ارائه کند
شهباز حسن پور در گفت‌وگو با ایسنا اظهار کرد: خوشبختانه با درایت
مقام معظم رهبری و اقدامات خوبی که در یک ماه گذشته در مجموعه نظام
صورت گرفته، ایران توانست موفقیت نسبی در مقابله با کرونا داشته
باشد، اما موضوع اصلی پس از کروناست. کسب و کارهایی که در دو
ماه گذشته به هر دلیلی تعطیل شدند قطعاً بر اقتصاد کشور و تولید ناخالص
داخلی اثرگذار هستند یا بحث قیمت نفت که شرکت‌های بزرگ حمل و
نقل از آن متاثر خواهند شد.
وی افزود: به اعتقاد من دولت باید هرچه سریعتر پیشنهادی را به عنوان
اصلاحیه بودجه 99 تهیه و به مجلس ارائه کند تا بتوانیم ضمن اعمال
تغییراتی در بودجه سال جاری، از ظرفیت‌های خالی برای جبران ضرر
و زیان مردم در بحران کرونا استفاده کنیم.
این عضو کمیسیون برنامه و بودجه مجلس شورای اسلامی خاطرنشان
کرد: قطعاً مجلس هم به صورت انقلابی این اصلاحیه را در دستور کار
خواهد گذاشت تا حداقل بخشی از ضررهای مادی و معنوی ناشی از
مهار کرونا جبران شود و تسکینی بر آلام مردم باشد.
حسن پور خاطرنشان کرد: تمهیداتی که الان برای جبران ضرر و زیان
ها در نظر گرفته شده امور موقتی است، ما باید برای جهش اقتصادی،
حرکت‌های جهادی را در دستور کار قرار دهیم تا بخشی از فرصت از