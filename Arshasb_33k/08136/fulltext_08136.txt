8136
منظور ما از بستر واقعیت در رمان بیشتر این است که یک داستان و یک رمان
باید بتواند روابط درست و منطقی بین اجزای مختلف دنیایی که برای ما به
تصویر می‌کشد داشته باشد. به بیان بهتر برای ما مهم نیست که پایه‌های این
دنیا چه مقدار به دنیای واقعی نزدیک باشد و اصولا از این دنیا به چه میزان
تبعیت دارد. در این جا چیزی که مهم است این است که اتفاقاتی که در دل
این دنیا توسط شخصیت های مختلف رخ می‌دهد بتواند روابط منطقی
برقرار کنند. البته منطقی بودن این روابط نیز بستگی به خواسته و نظر
نویسنده دارد.
شاید کمی دچار سردرگمی شده باشید و این سوال در ذهن شما نقش بسته
باشد که مگر می شود در دنیایی که منطق آن مشخص نیست بتوان قوانین
مشخصی پیدا کرد؟ در پاسخ به این سوال باید گفت که این وظیفه شما
نیست که این قوانین و روابط را پیدا کنید، بلکه این کار نویسنده است
که بتواند این اتفاق را رقم بزند.
بنابراین یکی از اصلی‌ترین و شاخص‌ترین مشخصه‌هایی که می‌توان
بر اساس آن بهترین کتاب رمان ایران و جهان را انتخاب کرد این است که
این کتاب رمان بتواند روابط درست و قابل قبولی برای ما رقم بزند. حال
گفتن این نکته نیز قابل توجه است که چگونه برقراری این ارتباطات و
ساختن چه نوع دنیایی باعث ایجاد انواع سبک‌های نوشتاری و
محتوایی مختلف در رمان ها و کتاب های داستان شده است.