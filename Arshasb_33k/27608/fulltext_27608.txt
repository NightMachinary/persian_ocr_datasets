27608
راه ایلام به کربلا را تکمیل کند.
وزیر رژیم صهیونیستی: به مذاکرات با لبنان درباره ترسیم مرزها ادامه
می‌دهیم
به گزارش ایسنا، به نقل از رویترز، یووال اشتاینیتس، وزیر انرژی
رژیم صهیونیستی امروز (چهارشنبه) پس از برگزاری نخستین دور از
مذاکرات ترسیم مرزهای دریایی میان لبنان و این رژیم در ناقوره
اعلام کرد که هیئت رژیم صهیونیستی به مذاکره با لبنان در این زمینه
ادامه خواهد داد.
وی در این باره گفت که به منظور فراهم شدن فرصت ترسیم مرزها به هیئت
مذاکره کننده رژیم صهیونیستی اجازه ادامه مذاکرات با لبنان را داده
است
بعد از چند سال از میانجیگری آمریکا، امروز در مقر نیروهای حافظ
صلح سازمان ملل(یونیفل) در ناقوره در جنوب لبنان، نخستین دور
مذاکرات ترسیم مرزهای دریایی میان لبنان و رژیم صهیونیستی با
نظارت واشنگتن برگزار شد.
اولین جلسه بیش از یک ساعت طول کشید، که با اظهارات هماهنگ
کننده سازمان ملل متحد در لبنان، دستیار وزیر خارجه ایالات متحده
در امور خاور نزدیک، رئیس هیئت لبنان و رئیس هیئت اسرائیلی همراه
بود.