2875
مبنای صلح و ثبات، احترام به حقوق ملت‌ها، عدم تجاوز و عدم مداخله
در امور داخلی کشورها و مبارزه با تروریسم، پایان یک جانبه‌گرایی و
پایبندی به معاهدات است، اما این دولت رو به پایان آمریکا از این
سیاست‌ها فاصله گرفت و حامی تروریسم و مداخله در کار ملت‌های
منطقه و ادامه‌ی جنگ و فروختن سلاح در منطقه بود.
رییس جمهور با یادآوری این نکته که آمریکا تخاصم با ایران را
شروع کرد، اظهار کرد: آنها خودشان باید به این دشمنی پایان دهند
چرا که ما آن را شروع نکردیم. جوان‌ها نمی‌دانند این تخاصم از طرف
آمریکا آغاز شده است. در ابتدای انقلاب آمریکایی‌ها به راحتی در
ایران بودند و با این‌که فعالیت‌هایشان اشکالاتی هم داشت به راحتی در
فرودگاه سوار هواپیما شدند و به کشورشان بازگشتند. حتی ما با
آمریکا هم قطع رابطه نکردیم بلکه آنها خودشان این رابطه را قطع
کردند.
وی همچنین خاطر نشان کرد: ما به خاک آمریکا تجاوز نکردیم و
هواپیما و هلی‌کوپتر نفرستادیم بلکه آنها به طبس فرستادند. ما اگر
کشوری با آمریکا می‌جنگید به متجاوز کمک نکردیم اما آنها به صدام
متجاوز کمک کردند. هر وقت آمریکایی‌ها از این سیاست‌ها دست
برداشتند شرایط متفاوت خواهد بود. همانطور که امام خمینی (ره)
فرمودند ما می‌خواهیم با همه کشورها رابطه داشته باشیم و آمریکا هم هر