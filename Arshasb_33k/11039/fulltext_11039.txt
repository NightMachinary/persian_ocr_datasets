11039
تنها 46 درصد تهرانی‌ها کرونا را خطرناک تلقی می‌کنند
به گزارش ایسنا، دکتر علیرضا زالی در یک گفت و گوی زنده تلویزیونی
اظهار کرد: در 24 ساعت گذشته در بیمارستان های تهران 201 بیمار
جدید در بخش های عادی و 72 بیمار در بخش های ویژه بستری شدند.
وی افزود: 382 بیمار نیز ترخیص شدند، تعداد مراجعین سرپایی به
بخش های درمانی در طول 24 ساعت گذشته 9 درصد کاهش داشته است
و در حوزه بهداشتی مراجعین از نظم مناسب تری برخوردار شدند.
دکتر زالی ادامه داد: فراز و فرودهایی که در نگرش و بینش شهروندان
تهرانی نسبت به خطرات کووید 19 وجود دارد در رفتارهای بهداشتی
و رعایت پروتکل ها بسیار تاثیر گذار است.
وی با اشاره به نتایج نظرسنجی های انجام شده در ستاد مقابله با کرونا،
یادآور شد: در اواخر فروردین ماه بالغ بر 71 درصد مردم کلان شهر
تهران بیماری کرونا را برای خود و خانواده شان بسیار خطرناک تلقی می
کردند.
دکتر زالی افزود: نتایج آخرین نظرسنجی انجام شده در تهران که نیمه
اول اردیبهشت ماه انجام شده حاکی از آن است که متاسفانه تنها 46
درصد از مردم تهران بیماری کرونا را خطرناک تلقی می کنند و به نظر می
رسد در بینش شهروندان تهرانی در روزهای اخیر تغییری اتفاق افتاده
است.