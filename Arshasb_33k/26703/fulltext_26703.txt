26703
ما را بگیرند چون فردا خیلی دیر است.» کریم هم وضعیت مشابهی دارد و
سه ماه است که رستوران اجاره‌ای او در خیابان گاندی تعطیل است. البته
شانس با او یار بوده و صاحب رستوران اجاره اسفند و فروردینش را
بخشیده است:« رستوران ما 100 نفر ظرفیت دارد اما تا قبل از کرونا
مشتری برای خالی شدن میز صف می‌ایستاد. روزهای اول اسفند مقدار
زیادی موادغذایی فاسد دور ریختم، بعد هم با ته مانده صندوق و هزار
بدبختی حقوق کارگر و پول موادغذایی را دادم. توی این سه ماه دو بار
دزد رستوران را زد؛ خلاصه بدبختی روی بدبختی. اگر این وضعیت
ادامه پیدا کند باید همه زندگی‌ام را بفروشم و پول طلبکارها را جفت و
جور کنم. اطراف رستوران ما شرکت و ادارات زیادی هست و سفارش
غذا زیاد داشتیم اما امروز تعداد سفارش‌ها به زور به پنج پرس رسید. با این
شرایط صرف نمی‌کند که رستوران باز باشد.» سه ماه است که در
تالارها و باغ‌تالارهای شهر نه خبری از عروسی است نه عزا. تالارداران
می‌گویند اگر هم دستور بازگشایی صادر شود معلوم نیست مردم به این
راحتی‌ها راضی به برگزاری مراسم و میهمانی باشند یا نه. این را هم باید
گفت که ظاهراً ذائقه مردم و سبک زندگی آنها تحت تأثیر کرونا درحال
تغییر است. این خوب است یا بد، موضوع دیگری است اما هرچه هست،
مردم دیگر به این راحتی‌ها پا به باغ تالارها نخواهند گذاشت و در فست
فودی‌ها و رستوران‌ها جمع نخواهند شد.