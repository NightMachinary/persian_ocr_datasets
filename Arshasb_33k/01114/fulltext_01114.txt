1114
فشار قرار دادن سینمای مستقل بود.
البته این گروه نخستین انقلابی‌های سینمای ایران در برابر فیلمفارسی
نبودند. در سال 1350 آذر شیوا، بازیگری که با بازی در چند فیلم موفق
توانسته بود جایگاه خوبی در سینما پیدا کند، با اعلام اعتراض به
وضعیت سینما در مقابل دانشگاه ملی (شهیدبهشتی فعلی) به دستفروشی
سیگار و آدامس‌ پرداخت. او بعد از این اعتراض با اعلام کناره‌گیری از
سینما گفت که نمی‌خواهد در سینمایی باشد که از او تقاضای رقص
کاباره‌ای دارد. البته گفته می‌شود که بعد از این اعتراض، این سندیکا و
مدیران قدرتمند آن بودند که جلوی حضور خانم شیوا را در سینما
گرفتند.
اما اعتراض آذر شیوا بعدها تبدیل به اعتراض بزرگ‌تری شد که گروه
سینماگران پیشرو انجام دادند. نکته جالب این که یکی از نخستین
کسانی که نسبت به استعفای این گروه واکنش نشان داد مهدی میثاقیه،
تهیه‌کننده سرشناس و رئیس اتحادیه صنایع ملی فیلم ایران بود که
اتفاقا از متهمانان اصلی اعتراض این گروه بود. میثاقیه در گفت‌وگو با
مجله «تماشا» با اشاره به اعتراض آذر شیوا، او را به‌ عنوان ژاندارک سینما
تعبیر کرد و گفت: «این فریاد اعتراض را چند سال پیش خانم آذر شیوا به
نحو خشن‌تری برآورد؛ آن‌ چنان‌ که بعضی او را دیوانه و مجنون
خواندند ولی به عقیده من ایشان ژاندارک سینمای ما هستند.»