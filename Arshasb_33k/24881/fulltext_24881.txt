24881
100 هزار تومان و بیشتر هم هزینه کند که از عهده خیلی‌ها بر نمی‌آید و در
این شرایط بیم آن می‌رود میوه که نقش مهمی در تامین ویتامین های
مورد نیاز بدن دارد، از سبد بخشی از اقشار ضعیف جامعه بیرون برود.
به گفته رئیس اتحادیه بارفروشان کرمانشاه قیمت انواع میوه در
میدان بار کرمانشاه نسبت به مدت مشابه سال گذشته بین 80 تا 100
درصد افزایش داشته است.
عیسی حاج علیانی در گفت و گو با ایسنا، با بیان اینکه قیمت میوه نیز مانند
سایر کالاها و اجناس در این مدت بالا رفته، گفت: قیمت بسیاری از
کالاهای دیگر تا چند برابر افزایش داشته، اما قیمت میوه نهایتا برای
برخی از میوه‌ها دو برابر و برای برخی کمتر افزایش یافته است.
وی ادامه داد: هزینه‌های تولید، حمل و نقل و .. بسیار بالا رفته و از همین رو
بر قیمت تمام شده میوه اثر گذاشته است.
رئیس اتحادیه بارفروشان کرمانشاه با بیان اینکه قیمت میوه‌ای که در
میدان بار عرضه می‌شود باید با نهایتا 30 درصد افزایش قیمت که سود
توزیع کننده است به دست مردم برسد، عنوان کرد: گاهی این سود 30
درصدی رعایت نمی‌شود و با قیمت بیشتری نسبت به قیمت میدان بار به
دست مصرف کننده می رسد.
حاج علیانی درباره وضعیت کنونی قیمت انواع میوه در میدان بار
کرمانشاه اظهار کرد: اکنون قیمت هر کیلو پرتقال بسته به نوع آن