11134
درصد کاهش از ابتدای سال 2020 تاکنون نشان می دهد. نفت برنت هم
روز پنج شنبه با 1.2 درصد افزایش، به 33 دلار و 24 سنت در هر بشکه
رسید.
با فشار ترامپ برای انعقاد یک توافق و مشارکت کشورهای گروه جی
20، مذاکرات هفته جاری اهمیت زیادی دارد. کنفرانس ویدیویی
اوپک پلاس ساعت چهار بعدازظهر به وقت وین آغاز می شود و روز
جمعه کنفرانس ویدیویی وزیران انرژی گروه جی 20 به میزبانی
عربستان سعودی ساعت سه بعدازظهر به وقت ریاض برگزار می شود.
تقاضا برای بنزین، دیزل و سوخت جت ریزش کرده و پالایشگاههای
سراسر جهان نرخ پالایش نفت خام را کاهش داده و نفت کمتری
خریداری می کنند. روز چهارشنبه پالایشگاههای بیشتری شامل
هالی فرونتیر و ماراتون پترولیوم پالایش نفت را حدود 30 درصد
کاهش دادند. تقاضای کمتر برای نفت به معنای پر شدن مخازن نفت و
انتقال نفت به نفتکشها و تبدیل آنها به مخازن شناور نفت است.
شوکه کننده ترین کاهش مصرف سوخت در آمریکا مربوط به بنزین
بوده است. طبق آمار اداره اطلاعات انرژی آمریکا، معیار تقاضا برای
بنزین به 5.06 میلیون بشکه در روز کاهش پیدا کرده که پایینترین حد
از سال 1990 بوده است. آمار ماهانه دیگر نشان داد که آمریکاییها از
سال 1969 تاکنون هرگز تا این حد کم بنزین مصرف نکرده بودند.