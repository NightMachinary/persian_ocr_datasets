20831
استان اصفهان اولویت نخست خود را بازرسی جهت رعایت این
پروتکل های بهداشتی برای مقابله با کرونا از سوی کسبه و اصناف قرار
می دهند و بنا بر دستور مقام قضایی اگر این موارد اجرا نشود واحد صنفی
بعد از یک مرتبه تذکر، پلمب خواهد شد.
ضرورت استفاده از دستکش و ماسک در بین کسبه
از سوی دیگر رئیس اتاق اصناف اصفهان در خصوص اجرای طرح
فاصله گذاری اجتماعی در بین کسبه و اصناف به ایسنا، می گوید: در
حال حاضر اگر کسی در کشور بگوید از طرح فاصله گذاری اجتماعی
بی اطلاع است، با توجه به تبلیغات بسیار صداو سیما و رسانه ها صحبتی
نادرست کرده است.
رسول جهانگیری با تاکید بر ضرورت استفاده از دستکش و ماسک در
بین کسبه، تصریح می کند: اجرای درست طرح فاصله گذاری
اجتماعی به فرهنگسازی جامعه برمی گردد و اگر سبک و نحوه زندگی
خود را تغییر ندهیم و مباحث خودمراقبتی را رعایت نکنیم در عمل این
طرح اجرا شدنی نیست.
به گفته او، با توجه به اینکه دنیا هر روز در معرض ویروس و بیماری های
جدید است، باید سبک زندگی و ارتباطات خود را تغییر دهیم و برای
اجرای طرح فاصله گذاری اجتماعی نیازمند کار فرهنگی دقیقی
هستیم.