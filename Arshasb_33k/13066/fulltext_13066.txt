13066
وی با اشاره به برگزاری نمایشگاه مجازی عکس «بازگشت پرستوها»،
اظهار کرد: مسابقه مجازی «الماس های درخشان» با موضوع
آزادگان و مسابقه فرهنگی «کرانه های نور» با محوریت شهدا و
ایثارگران قرآنی نیز برگزار خواهد شد.
پاکاری، همچنین از تولید دو کلیپ توسط بنیاد شهید گیلان با
موضوع آزادگان گیلانی خبر داد و بیان کرد: «شور آزادی» و
«آزاده ترین سرو» در سطح ملی برگزیده شده و آماده پخش از شبکه
های سراسری است. 15 کتاب نیز در حوزه آزادگان طی هفته جاری در
فضای مجازی معرفی خواهد شد.
فیروز فاضلی، مدیرکل فرهنگ و ارشاد اسلامی گیلان نیز، با تاکید بر
لزوم استفاده از فضای مجازی به ویژه برای ترویج ارزش ها و آرمان های
ملی و انقلابی، تصریح کرد: باید با برنامه های خلاقانه و به روز مخاطبان
را جذب کنیم و فضای مجازی بهترین بستر برای جذب مخاطب است.
وی از شهرداری ها خواست فیلم های سینمایی با موضوع آزادگان را
از طریق تلویزیون های شهری پخش کنند و یادآور شد: کارهای
هنری خوبی برای ترویج فرهنگ ایثار و شهادت انجام گرفته است.
مدیرکل ارشاد اسلامی گیلان، خاطره گویی یک دقیقه ای آزادگان از
دوران اسارت و تحمل شکنجه ها را بسیار موثر دانست و اضافه کرد: باید
خاطرات همه آزادگان را ثبت و ضبط کنیم و در اختیار جامعه قرار دهیم.