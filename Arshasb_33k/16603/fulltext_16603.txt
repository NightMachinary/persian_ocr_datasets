16603
روایت نماینده دادستان از حیف و میل سپرده‌های مردم در موسسه 
فرشتگان
به گزارش ایسنا به نقل از مرکز رسانه قوه قضاییه، اولین جلسه رسیدگی به
اتهامات متهمان پرونده موسسه اعتباری منحله فرشتگان به ریاست
قاضی زرگر امروز صبح در دادگاه انقلاب برگزار شد.
در ابتدای این جلسه دادگاه قاضی زرگر ضمن بیان نکاتی گفت:
مسئولانی که به این موسسات مجوز می‌دهند باید بدانند مردم به واسطه
اعتماد به بانک مرکزی به این موسسات اعتماد می‌کنند و نباید بدون
تحقیق به فردی مجوز دهند.
وی گفت: در این پرونده فرد سابقه‌دار بوده و جریمه هم داشته است،
وقتی بانک مرکزی جواز می‌دهد باید مرتب نظارت کند و اجازه ندهد
افراد هرکاری می‌خواهند انجام دهند.
در ادامه این جلسه دادگاه نماینده دادستان در جایگاه قرار گرفت و به
قرائت کیفرخواست پرداخت.
نماینده دادستان گفت: متهم اول این پرونده محمدعلی تفکر متهم به
اخلال در نظام کشور به طور عمده از طریق وصول وجوه کلان به
صورت قبول سپرده از اشخاص به میزان 86 هزار و 704 هزار میلیارد و
779 میلیون و 342 هزار و 912 ریال با وصف کسری به مبلغ 72 هزار
میلیارد و همچنین حیف و میل آن و خیانت در امانت متهم است.