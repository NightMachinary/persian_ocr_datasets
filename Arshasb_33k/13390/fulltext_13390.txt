13390
خاوازی سه مأموریت امنیت غذایی، حمایت از منابع انسانی بخش
کشاورزی و حفاظت از صیانت و منابع پایه را از وظایف اصلی وزارت
جهاد دانست و تأکید کرد: در امنیت غذایی به هر سه رکن تولید غذای
کافی، سلامت غذا و دسترسی غذا برای آحاد جامعه برنامه داریم.
ارتقای محصولات راهبردی در اسناد بالادستی هم در سیاست‌های
کلی نظام در بخش کشاورزی و هم در برنامه ششم توسعه و هم در
برنامه‌های اقتصاد مقاومتی به خوبی تبیین شده است. در اجرای
تکالیف به ویژه ماده 31 قانون برنامه ششم توسعه، برنامه خودکفایی
گندم، شکر و ارتقای خودکفایی در برنج و دانه‌های روغنی را به جد
پیگیر هستیم. در حوزه شیلات برای توسعه همه فعالیت‌های شیلاتی
مثل پرورش ماهی در دریا با تمرکز بر ایجاد زیرساخت‌های پشتیبان
ساحلی برنامه داریم.
وزیر پیشنهادی جهاد کشاورزی مهمترین عامل تولید را وجود
هسته‌های اولیه عنوان کرد و گفت: در فرصت پیش رو، برای تولید
بذرهای وارداتی، بذرهای سبزی و صیفی، نهال، پیوندک سالم، میگو
عاری از بیماری و مرغ لاین و بذر واکسن ریل‌گذاری‌های انجام
خواهیم داد. در این مدت کوتاه با بهره‌گیری از توان بخش خصوصی و
به ویژه شرکت‌های دانش بنیان، تأمین بذر سبزی و صیفی را از دو درصد به
20 درصد افزایش خواهیم داد. دومین عامل محدودکننده تولید