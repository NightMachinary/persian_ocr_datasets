12721
مدیرعامل باشگاه پیکان مدعی شد که طبق توافقات صورت گرفته در
کمیته انضباطی محمد ترکاشوند دیگر نباید راجع به این باشگاه
مصاحبه کند. سرمربی سابق پیکان در این مورد گفت: چنین توافقی
وجود نداشت. اگر آن‌ها حرف بزنند من هم حرف‌های زیادی دارم. اگر
حرف بزنند آنگاه من هم مسائل مختلفی را مطرح می‌کنم. هیچگاه راجع
به مصاحبه توافق نکرده‌ام، قبلا توافق نامه‌ای به بنده دادند امضا کنم که
در آن بندی مبنی بر این وجود داشت که اگر تا دو ماه مصاحبه کنم 25
درصد قراردادم کم می‌شود که این توافقنامه را قبول نکردم.
او افزود: الان هم توافقنامه امضا نکرده‌ایم، اما موضوع در کمیته
انضباطی مطرح شد و قرار است باشگاه ظرف 45 روز مطالبات بنده را
پرداخت کند. به هر حال محکوم بودند چون مدارک ما مستند وجود
داشت. تنها می‌خواستم حسن نیت خود را ثابت کنم چون‌ دوست دارم
پولی که سر سفره‌ام می‌برم با رضایت باشد. به هرحال 55 درصد این
قرارداد حق قانونی بنده است و تا نیم فصل هم‌ می‌توانستیم 100 درصد
مطالبات را بگیریم.
ترکاشوند در پاسخ به این سوال که آیا برای نیم فصل قصد همکاری با تیم
خاصی را دارد؟ توضیح داد: واقعا می‌خواهم یک‌ مدت استراحت کنم
چون در این شرایط کرونا از نظر روحی و جسمی خیلی اذیت شدم. چند
سالی است ناملایمتی‌هایی را در ورزش دیده‌ام که واقعا سخت است و