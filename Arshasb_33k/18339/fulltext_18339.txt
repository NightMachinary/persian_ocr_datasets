18339
شرایط را تحت کنترل درآورد.
به گزارش ایسنا، معاون پیشگیری دادگستری استان مرکزی با طرح این
سوال که هر سال زمستان نیروگاه شازند اورهال می شد، اما چرا امسال
اورهال صورت می گیرد، افزود: یکی از بهترین اتفاقاتی که هر سال
رقم می خورد اورهال نیروگاه بود و آنچه من از صنعت اطلاع دارم این
است که هیچ گاه نمی توان این عملیات را به تعویق انداخت. اگر سال
گذشته اورهال نیروگاه انجام شده امسال هم باید انجام می گرفت.
محسن خیرمند تصریح کرد: مدارس و دانشگاه ها تعطیل هستند،
ترددهای شبانه ممنوع است، پس چرا امسال الودگی هوا بیشتر از سال
های گذشته است؟ به نظر می رسد، به جز فعالیت کنونی نیروگاه، برخی از
کارخانجات در این شرایط آلودگی هوای اراک بی اثر نیستند و باید این
مسئله بررسی شود چراکه برخی اخبار که ممکن است در حد شایعه باشد،
حاکی از آن است که برخی صنایع و کارخانجات استفاده از یک سری از
آلاینده ها را افزایش داده اند.
وی گفت: متاسفانه مصرف گاز در دستگاه های اجرایی متناسب نیست و
پیشنهاد می شود میزان مصارف را مقایسه کنیم و حتی اخطارهای لازم
را به دستگاه های اجرایی بدهیم. اگر در هفته جاری در بحث مصارف
دستگاه ها کنترلی اعمال می شود می توانیم شاهد اثربخشی صرفه
جویی ها باشیم.