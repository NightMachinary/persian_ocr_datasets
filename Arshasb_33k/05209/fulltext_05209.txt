5209
انتقاد بزرگترین حزب اسلامی الجزایر از پیش‌نویس اصلاح قانون
اساسی
به گزارش ایسنا، به نقل از خبرگزاری آناتولی ترکیه، جنبش جامعه
صلح (بزرگترین حزب اسلامی در الجزایر) در بیانیه‌ای اعلام کرد، در
پیشنویس اصلاح قانون اساسی که عبدالمجید تبون، ریاست
جمهوری الجزایر جهت بحث و بررسی ارائه کرد، آنگونه که انتظار
می‌رفت، ماهیت ساختار سیاسی کشور مشخص نشد و یک ساختار
ترکیبی ارائه شد.
کارشناسان حقوقی پیش‌نویس یاد شده را تنظیم کرده و ریاست
جمهوری دو روز قبل آن را برای بررسی ارائه کرد.
بر اساس این بیانیه، در سند پیشنهادی باز هم ماهیت ساختار سیاسی
کشور مشخص نشده و آن به صورت ترکیبی از ساختارهای مختلف
ارائه شد که شبیه به هیچ یک از ساختارهای سیاسی معروف جهان
(ریاست جمهوری یا پارلمانی یا شبه ریاست جمهوری) نیست.
در ادامه این بیانیه آمده است، در این سند الزامی برای انتخاب نخست
وزیر از اکثریت وجود ندارد و این مساله با کلیت مفهوم دموکراسی
تناقض دارد و بخش اصلی و مهمی از خواست مردم را که در انتخابات
پارلمانی بیان شد، نادیده می‌گیرد.
همچنین در این بیانیه آمده است، در مورد پست معاونت رئیس جمهور