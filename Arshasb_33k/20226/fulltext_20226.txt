20226
نماینده مردم بوئین زهرا در مجلس یازدهم تصریح کرد: امروز ما در
محدودیت های اقتصادی به سر می بریم. در بحث فروش نفت و دستیابی به
پول های خود با مشکلات زیادی روبه رو هستیم. از سوی دیگر در بطن
جامعه با مشکل معیشت، اشتغال، رکود و تورم روبه رو هستیم.
وی در ادامه تاکید کرد: امسال نیز سال جهش تولید از سوی مقام معظم
رهبری نامگذاری شده است. اگر بخواهیم مشکل را حل کرده و در مسیر
جهش و رونق تولید گام برداریم، اولین گام بهبود رابطه بین دولت و
مجلس است. در کنار تعامل مثبت بین مجلس و دولت باید نظارت نیز
دنبال شود. هر کجایی که دولت از ریل قانون خارج شود مجلس باید
نقش نظارتی خود را به طور جدی ایفا کند و دولت را به ریل اصلی
بازگرداند اما این کار نباید با جنگ و دعوا دنبال شود. برای پیروزی در
برابر دشمن باید منویات مقام معظم رهبری به اجرا در آمده و مبارزه با
فساد و تحق عدالت در دستور قرار گیرد. اگر مجلس و دولت با یکدیگر
تعامل سازنده داشته باشند قطعا کارها بهتر جلو خواهد رفت.