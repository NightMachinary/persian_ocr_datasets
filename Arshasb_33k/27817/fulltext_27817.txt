27817
کرد: به حمدالله امروزه با گسترش فرهنگ وقف و ایجاد وقف‌های
مشارکتی، راه پیوستن همه افراد به جمع واقفان و بهره‌مندی از مزایای
دنیوی و اخروی این امر خداپسندانه برای همه فراهم شده است.
وقف در حوزه قرآن بسیار ضعیف است
حجت‌الاسلام محمدجواد عباس‌زاده در گفت‌وگو با ایسنا با اشاره به
این‌که اواخر ماه صفر و اوایل ماه ربیع‌الاول به‌نام دهه وقف نام‌گذاری
شده است، اظهار کرد: در این دهه که اولین روز آن 24 مهرماه مصادف با
27 صفر است، برنامه‌هایی ازجمله برپایی ایستگاه‌های «همه واقف
باشیم» و همایش «یاوران وقف» را خواهیم داشت.
وی با اشاره به شیوع کروناویروس و وضعیت قرمز بسیاری از
شهرستان‌های لرستان، افزود: همایش «یاوران وقف» به‌دلیل شیوع
کروناویروس و لزوم رعایت فاصله‌گذاری اجتماعی و
پروتکل‌های بهداشتی به‌صورت ویدئوکنفرانس برگزار می‌شود.
معاون فرهنگی و اجتماعی اداره‌کل اوقاف و امور خیریه لرستان
همچنین از برگزاری نشست‌های تخصصی وقف با موضوعات مختلف
در شهرستان‌های استان طی دهه وقف خبرداد و ادامه داد: متاسفانه
کروناویروس باعث شد بسیاری از برنامه‌هایی که برای مناسبت‌های
مختلف ازجمله عید نوروز، ایام محرم و صفر و دهه وقف در اوقاف و امور
خیریه پیش‌بینی شده بود، برگزار نشود و یا به‌صورت مجازی و