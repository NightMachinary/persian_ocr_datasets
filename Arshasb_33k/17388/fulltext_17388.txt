17388
موضوع تبصره 19 قانون بودجه و فروش طرح های عمرانی به بخش
خصوصی مطرح است و شعارهای زیادی درباره آن می شنویم؛ نشست
های متعددی در این باره داشتیم اما به نظر می سد اهتمام جدی برای تحقق
این مهم وجود ندارد. کیانی پور خاطرنشان کرد: چون مدیران میانی
در کشور به نوعی با اعتبارات عمرانی درگیر هستند و پروژه های
عمرانی بخشی از نیاز آنها را در حوزه اشتغال و یا حتی خرید محبوبیت
تامین می کند، مانع از تکمیل روند واگذاری ها می شوند. وی عنوان
کرد: حتی در کمیسیون های واگذاری تلاش های زیادی شده و
سازمان برنامه و بودجه نیز به جد پیگیر ماجراست و اقدامات
ارزشمندی در راستای اصلاح مواقت نامه ها و ابلاغ تخصیص ها انجام
داده اما در اجرا میل و رغبتی به این کار وجود ندارد و بهانه هایی مطرح می
شود مانند نگرانی دستگاه‌های نظارتی. رئیس اتاق یاسوج و نایب
رئیس کمیسیون احداث و خدمات فنی مهندسی اتاق ایران گفت: به نظر
می رسد دراین وادی دیوان محاسبات و سازمان بازرسی می توانند
موثر عمل کنند مشروط به اینکه خود آنها به چنین باوری برسند که بخش
خصوصی می تواند این بار سنگین را از دوش دولت بردارد؛ اشتغال
ایجاد کند و درآمدزا باشد. به گزارش ایسنا به نقل از روابط عمومی اتاق
بازرگانی یاسوج ، کیانی پور نکته مهم دیگری که در این رابطه وجود
دارد را تقاضای دریافت 20 درصد از سود حاصل از واگذاری در