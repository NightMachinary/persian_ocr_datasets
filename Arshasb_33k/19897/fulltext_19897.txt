19897
محیط زیست
سمیه رفیعی در گفت‌وگو با ایسنا در مورد آخرین جلسه صید ترال در
فراکسیون محیط زیست گفت: ما از بدو شروع مجلس یازدهم اولین
اقدام محیط زیستی قوه مقننه را بررسی مساله صید ترال قرار دادیم. صید
ترال به شکل کنونی، آسیب‌های جدی و عمیقی را به محیط زیست دریا
وارد کرده و می‌کند. این آسیب‌ها بعضا غیرقابل جبران است.
رئیس فراکسیون محیط زیست مجلس با بیان اینکه تا کنون دست کم
هفت جلسه برگزار کردیم، گفت: ما در سه جلسه رسمی و چهار جلسه
کارشناسی از یک طرف از کارشناسان حرفه‌ای دعوت کردیم و هیچ
حرف غیرکارشناسی را قبول نکردیم. از طرف دیگر، از مسئولان ذی
ربط شیلات کشور، مؤسسه تحقیقات شیلات، کنسرسیوم
کشتی‌های صنعتی و همه ذی نفعان صید ترال دعوت کردیم. از اتحادیه
صیادان بومی هم دعوت کردیم که متأسفانه حضور نداشتند. بعضی
نمایندگان مجلس مثل نمایندگان محترم چابهار و میناب و سایر
نمایندگان و البته آقای نیکزاد نایب رئیس در جلسه حضور داشتند.
رفیعی در مورد نتایج جلسات فراکسیون محیط زیست گفت: متوجه
شدیم که خلاهای بارزی در مسئله ترال وجود دارد. سازمان شیلات در
مسئله ترال، سیاست‌گذار، ناظر و حتی منتفع است. یک سیکل کاملا
معیوبی در این زمینه وجود دارد که باعث می‌شود کشتی‌ها در یک فضای‌