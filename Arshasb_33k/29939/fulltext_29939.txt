29939
مقامات این کمیسیون به خبرنگاران گفتند که در زمان مناسب، از
سیاست گذاری های جدید تقویت رشد رونمایی خواهند کرد.
چین: پاسخ تحریم‌های آمریکا را می‌دهیم
به گزارش ایسنا، به نقل از خبرگزاری رویترز، پکن این تحریم‌های
جدید آمریکا علیه خود را برای روابط دو جانبه «شدیدا زیانبار»
خوانده است؛ روابطی که قبل از آن نیز از بابت مسائلی همچون مسئله
هنگ کنگ و شیوع کرونا ویروس تیره بوده است.
واشنگتن اخیرا به اعمال تحریم علیه چند مقام حزب کمونیست چین به
بهانه نقض حقوق اویغورها پرداخت.
ژائولیجیان، سخنگوی وزارت خارجه چین به خبرنگاران در پکن
گفت: این تصمیم آمریکا یک مداخله جدی در امور چین به حساب
می‌آید.
ژائو عنوان کرد: در پرتو این اقدامات اشتباه چین به اعمال تدابیری
متقابل علیه مقام‌ها و سازمان‌های آمریکایی که رفتاری وحشتناک در
خصوص حقوق بشر در ارتباط با امور سین کیانگ داشته‌اند
می‌پردازد.
او ادامه داد: ما از آمریکا می‌خواهیم این مسیر اشتباه را تصحیح کند. اگر
آمریکا به این روند ادامه دهد چین هم تدابیر متقابل سرسختانه‌ای را در
پیش خواهد گرفت.