30709
کرونا باعث شده خیلی‌ها از وضع سلامت و لااقل از میزان فشار خون
خود اطلاع پیدا کنند. دکتر منوچهر اکبری کارشناس مسائل
بهداشتی می‌گوید: «متأسفانه هم در فرهنگ عمومی کشور و هم در
ساختار مدیریت سلامت، همواره بحث درمان مقدم بر بهداشت و
پیشگیری بوده است. حتماً همه ما افراد زیادی دور و بر خود می‌شناسیم
که تا وقتی بیمار نشده‌اند، به پزشک مراجعه نمی‌کنند و از وضع سلامت
خود بی‌اطلاع هستند. این موضوع علاوه بر هزینه زیادی که به تک تک
افراد و درنهایت به کل کشور وارد می‌کند، جامعه را هم در مقابل
بیماری شکننده و آسیب پذیر می‌کند. عوارض پایین آمدن راندمان
کاری و در محاسبه‌ای بزرگتر پایین آمدن شتاب توسعه یا حتی بالاتر از
این پایین آمدن کیفیت روابط خانوادگی که جای خود دارد و بحث
دیگری است. به‌عنوان مثال کمبود ویتامین دی یا ب 6 می‌تواند اساساً
طرف را در وضعیتی قرار دهد که تمام روابط او را با اطرافیان مختل کند.
خب چرا باید کار به‌ جایی برسد که یک فرد با علایم کرونا به مرکز درمانی
مراجعه کند و تازه متوجه شود فشار خونش بالاست و ممکن است بعد از
خلاصی از کرونا، به یکی از بیماری‌های قلبی و عروقی دچار شود؟ ما
حتی گاهی با نوعی لجبازی با سلامت خود هم طرف هستیم؛ یعنی شخص
فکر می‌کند تحت هیچ شرایطی نباید به پزشک مراجعه کند و چکاپ و
آزمایش و رعایت کردن مسائل بهداشتی کار او نیست.» محمد با علایم