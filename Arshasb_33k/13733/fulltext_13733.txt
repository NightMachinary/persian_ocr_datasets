13733
تحت پوشش و بالادست قنوات، عملیات‌های حفاظتی متعددی
مانند درختکاری و بذرپاشی را انجام می‌دهد و این عمل نقش بسزایی در
حفظ خاک در برابر سیلاب‌ها و رواناب‌ها دارد.
مدیر آب و خاک و امور فنی مهندسی جهادکشاورزی استان در مورد
وضعیت خاک در استان نیز خاطرنشان کرد: استان یزد با وجود کویری
بودن، از خاک‌های غالباً حاصلخیز و دارای پتانسیل خوبی برای
بهره‌مندی برخوردار است ولی متاسفانه طی سال‌های اخیر به جبران
ظرفیت این خاک‌ها اهمیتی داده نشده است.
وی نبود قانون مشخص برای حفظ و نگهداری از خاک و همچنین نبود
ضمانت اجرایی در مواردی که قانونی در این رابطه وجود دارد را از
عمده دلایل بی‌توجهی به این حوزه تا یک سال اخیر خواند و گفت: البته
در استان اقداماتی در این خصوص در دستور کار قرار گرفته که در گام
اول شناسایی و طبقه‌بندی خاک و تهیه بانک اطلاعاتی منابع استان است و
دومین اقدام نیز استفاده از بهبوددهنده طبیعی خاک نظیر مواد عالی و گچ
طبیعی است.
بشارتی در پایان متذکر شد: هر خاکی با توجه به پتانسیل‌های موجود،
دارای ظرفیت مناسب برای کشت محصولات زراعی، باغی و مرتعی
است و بی‌توجهی به این موضوع باعث تسریع و تشدید تخریب منابع
خاکی خواهد شد.