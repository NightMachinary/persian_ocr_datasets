25775
نمی شود مسئولان در رفاه باشند و از مردم انتظار تحمل سختی را داشت
به گزارش ایسنا، محسن هاشمی صبح امروز در ابتدای جلسه شورای
شهر تهران ضمن تسلیت رحلت رسول خدا (ص) و شهادت امام حسن
مجتبی و امام رضا (ع) گفت: جامعه ما امروز در شرایط بسیار سخت
اقتصادی قرار دارد و تحت شدیدترین تحریم هاست، در عصر پیامبر
نیز این فشار حداکثری در دوران شعب ابیطالب رقم خورد و مسلمانان با
تحمل فشار با سربلندی از تحریم ها خارج شدند که امیدواریم بزودی با
رفتن ترامپ، این دورهسختی هم به گشایش برای مردم تبدیل شود.
وی با بیان اینکه البته یکی از دلایل اصلی حمایت مسلمانان از پیامبر در
دوران سختی های صدراسلام، همراهی رسول خدا (ص) با مردم در
تحمل مشکلات بود،افزود: پیامبر در شعب ابیطالب در همان شرایط
دشوار مردم زندگی کرد و نمی شود مسئولان از رفاه و آسایش
برخوردار باشند و از مردم انتظار مقاومت و تحمل سختی را داشته باشند.
به گفته وی، یکی از ویژگی برجسته پیامبر(ص)، اخلاق مداری
حضرت بود که هدف از بعثت خویش را نیز تعالی اخلاق در جامعه بیان
کردند، بدون اخلاق و مدارا و مهربانی در جامعه، نماز و روزه و جهاد و
حج، تنها پوستهی دین هستند که فاقد روح و معنویت است.
هاشمی با بیان اینکه متاسفانه در جامعه امروز شاهد تعمیق شکاف و
افزوده شدن احساس تنفر و جدایی میان سلیقه ها و رویکردهای مختلف