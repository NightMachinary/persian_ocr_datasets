17150
سهیل شاهین، سخنگوی طالبان گفت:‌ هر دو طرف درباره آزادی
سریع زندانیان و آغاز مذاکرات دورن افغانستان گفتگو کردند.
وی افزود:‌ ملا عبدالغنی برادر، معاون سیاسی رهبر طالبان رهبری این
گفتگوها را برعهده داشت. همچنین مطلق القحطانی، فرستاده ویژه
وزارت خارجه قطر نیز در این نشست حضور داشت.
وزارت خارجه آمریکا هفته گذشته و پیش از این گفتگوها اعلام کرده
بود که تمرکز اولیه سفر خلیلزاد دستیابی به توافق بین طرف‌های مختلف
افغان درباره گام‌های بعدی عملی به منظور آغاز مذاکرات درون
افغانستان است.
گفتگوهایی که قرار است بین طرف‌های مختلف افغان برگزار شود، با
تبادل زندانیان بین دولت و طالبان گره خورده و کابل ملزم به آزادی
5000 زندانی طالبان در ازای آزادی 1000 پرنسل افغان است که
توسط طالبان دستگیر شده‌اند. طالبان تاکنون 460 تن را آزاد کرده و
دولت نیز 2700 شبه نظامی طالبان را آزاد کرده است.
خلیلزاد همچنین به پاکستان رفت تا با قمر جاوید بجوا، رئیس ارتش این
کشور دیدار کند. در بیانیه ارتش پاکستان آمده که روند تسهیل
سیاسی در افغانستان، اقدامات اسلام آباد برای تقویت امنیت در مرز با
افغانستان و حضور سه میلیون مهاجر افغان در خاک پاکستان بررسی شد.
خلیلزاد قرار است در پایان سفر خود به به افغانستان برود.