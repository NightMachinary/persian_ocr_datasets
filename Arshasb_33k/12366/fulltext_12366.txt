12366
در یکی از ویدئوها به وضوح صدای جورج فلوید در اولین ثانیه‌های
بازداشت شنیده می‌شود که می‌گوید: «مشکل تنگناهراسی دارم و
خواهش می‌کنم، التماس می‌کنم، نمی‌توانم در خودروی پلیس
بنشینم.»
فلوید 46 ساله بر این باور بود که احتمالا به‌ دلیل مشکل تنگناهراسی
امکان دارد در خودروی پلیس جان خود را از دست بدهد. همچنین
جمله دردناک دیگری که به‌ تازگی منتشر شده است نیز شنیده می‌شود: «به
مادرم بگویید که عاشقش هستم، به فرزندانم بگویید که دوستشان
دارم. من می‌میرم چون نمی‌توانم نفس بکشم.» در این ویدئوها
می‌شنویم که افسر پلیس به فلوید می‌گوید: «وقتی می‌گویی
نمی‌توانی نفس بکشی دهنت را ببند، حرف زدن انرژی زیادی از تو
می‌برد.»
توماس لین، یکی از چهار پلیس حاضر در لحظه بازداشت تمام
ویدئوهای جدید را در اختیار دادگاه قرار داده است. وی انتظار دارد تا
با این کار از اتهامات خود بکاهد.
دو پلیس دیگر الکساندر کوئنگ و تو تائو به‌دلیل اتهام همدستی و
انفعال در جریان قتل جورج فلوید محاکمه خواهند شد. کارشناسان
قضایی در ایالات متحده می‌گویند که دست‌کم 40 سال زندان در
انتظار 4 پلیسی است که در این قتل شرکت داشته‌اند.