26294
تناسبات قالب و صورت شعر، توفیق در آفریدن چشم‌انداز نامحدود
و تخیل و تجسم در مفهوم و محتوای معنوی شعر و هچنین همنوایی
لازمان حیرت‌انگیز با آمال و آلام و ضمیر خودآگاه و ناخودآگاه
خواننده، رموز جاوادانگی شعر حافظ است.
مردانی در ادامه خاطرنشان می‌کند: البته می‌توان گفت که حافظ به
عشق، جاودانگی، بی‌اعتباری دنیا، فرصت را غنیمت دانستن و مبارزه
با ریا هم پرداخته است که با این توضیحات خود را عارفانه‌تر کرده
است.
وی معتقد است که استاد «منوچهر مرتضوی» در خصوص عارف بودن
حافظ نظری دقیق دارد و در این باره عنوان می‌کند: اگرچه نمی‌توان
منکر تجلیات عالی و مشخصات عارفانه در دیوان حافظ شد ولی
نمی‌توان شعر حافظ را شعر عرفانی و آن گونه که در اشعار مولانا منعکس
شده است، دانست.
مردانی اظهار می‌کند: در کتاب «مکتب حافظ»، مطالب ارزشمندی و
درخور تحسینی از جمله مشرب فکری حافظ، شناخت شخصیت حقیقی
حافظ، حافظ و مولوی، زیان افراط و تفریط در تحقیق و تدفین
درباره‌ی حافظ آورده شده و در قسمتی از کتاب آمده است؛ «برای
تدوین مکتب حافظ باید مواد معنوی و عناصر فکری و ذوقی اشعار
خواجه را تجزیه و تشریح کرد.»