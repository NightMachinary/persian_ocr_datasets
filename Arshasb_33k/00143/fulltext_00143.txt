143
آئین ها و امکانات مختلف استان مازندران باید احصا شود
حسین زادگان در نشست اعضای شورای سیاست گذاری، ارکان،
مشاوران و مسئولان کمیته های علمی و اجرایی همایش ملی مازندران
شناسی، الگوی اسلامی،ایرانی پیشرفت گفت: مازندران دارای نقاط
قوت، پتانسیل ها و ظرفیت های فراوانی است که اجرای همایش های
علمی می تواند در توسعه هدفمند و متناسب با مزیت ها؛ اقدامی موثر به
شمار آید.
وی با اشاره به این که ظرفیت شرق و غرب استان متفاوت و قابل اعتنا است،
افزود: آئین ها و امکانات مختلف استان احصا شود چراکه به هدف
گذاری، برنامه ریزی و سیاست گذاری مشترک نیاز داریم .
استاندار مازندران بر شناسایی و احصای آسیب های استان و موانع
توسعه در طول زمان تاکید کرد و با بیان این که با وجود برخی
بوروکراسی ها، قدرت مانور و انعطاف استان در حوزه های مختلف
مهار شده است، گفت: آسیب شناسی تاریخی، موجب شناخت صحیح
از مشکلات برای رفع آن ها می شود.
وی با اشاره به این که مازندران ظرفیت زیادی دربخش کشاورزی،
گردشگری،صنعت وخدمات دارد، بیان کرد: از ایده های نخبگان
بهره گیری کنیم و با وحدت نظر و نگاه یکپارچه به استان به سمت اعتلا و
شکوفایی مازندران گام برداریم.