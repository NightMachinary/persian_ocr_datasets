29943
به گزارش ایسنا، تاکو اتو، وزیر کشاورزی و شیلات ژاپن از مردم
خواسته آرامش خود را حفظ کرده و بیش از حد خرید نکنند.
به گزارش خبرگزاری رویترز، او به خبرنگاران گفت: ما از شهروندان
می‌خواهیم به اندازه نیازشان خرید کنند زیرا به اندازه کافی مواد
غذایی وجود دارد و کارخانه‌های مربوطه کار خود را متوقف
نخواهند کرد.
وی افزود، هیچ نشانه‌ای از توقف واردات حبوبات و غلات وجود
ندارد. ژاپن برای تامین این اقلام شدیدا نیازمند واردات است.
این وزارتخانه همچنین از مردم خواسته از احتکار خودداری کنند و
تاکید کرده است که ذخایر فراوانی از اقلام ضروری از جمله برنج و
گندم برای تامین نیاز مردم وجود دارد.
اتحادیه‌های صنایع از جمله اتحادیه مواد غذایی منجمد، اتحادیه
پاستای ژاپن و اتحادیه لبنیات اعلام کرده‌اند که تولیدات خود را به
طور معمول ادامه می‌دهند و موجودی کافی در اختیار دارند.