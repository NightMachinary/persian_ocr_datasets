1429
نقش وی را زنده‌یاد عزت‌ا... انتظامی ایفا می‌کند؛ در حالی که پشت سر
او، اتابک اعظم ایستاده است و بازیگر نقش او، کسی جز مرحوم
محمدعلی کشاورز نیست. البته روایت علی حاتمی، ربطی به ماجرای
ترور ناصرالدین‌شاه به دست میرزارضا کرمانی ندارد اما پس از این
دیالوگ، شنیده شدن صدای چند گلوله و ورود کالسکه شاه به کاخ و
جسد او روی دست اتابک، روایتی ناقص را از این ترور تاریخی عرضه
می‌کند؛ 19 تیر سالروز همان رویداد تاریخی است و می‌خواهیم در
این نوشتار، روایت زنده‌یاد علی حاتمی را از ناکامی ناصرالدین‌شاه
برای رسیدن به پنجاهمین سالروز سلطنت وی، کامل کنیم.
چرایی یک سوقصد
در این‌که چرا میرزارضا کرمانی دست به چنین اقدامی زد، هنوز هم
حرف و حدیث‌های بسیاری وجود دارد و نمی‌توان به سادگی درباره
آن اظهارنظر کرد. ناظم‌الاسلام کرمانی در کتاب «تاریخ بیداری
ایرانیان»، رونوشتی از متن بازجویی میرزارضا را آورده‌است که
اگر آن را بپذیریم و بر صحتش مهر تایید بزنیم، باید بگوییم که دلیل اصلی
ترور ناصرالدین‌شاه، ظلم جانکاهی بود که بر رعیت روا می‌داشت.
میرزارضا در دفاعیات خود گفته‌است: «سالی یک کرور پول که به این
خونخواری و بی‌رحمی از مردم می‌گیرند، خرج
عزیزالسلطان(ملیجک) می‌کنند که نه برای دولت مصرف دارد و نه برای