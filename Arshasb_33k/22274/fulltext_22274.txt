22274
معینی تشکیل جلسه دادند و در حالی‌که خود محمود یاوری هم عضوی
از آن کمیته بود، رأی به سرمربیگری‌اش دادند. یاوری پیشنهاد را
می‌پذیرد و حشمت مهاجرانی را به‌عنوان مدیر فنی تیم ملی و منصور
ابراهیم‌زاده را به‌عنوان دستیارش معرفی می‌کند ولی طولی نکشید که
زیرآبش را زدند! او خودش این داستان را در گفت‌وگو با «زیبابا»
این‌طور توضیح داد: «جلسه‌ای تشکیل شد و بحث به انتخاب سرمربی
تیم ملی رسید و قرار شد بر روی گزینه‌ای به توافق برسیم. من برای کاری
چند دقیقه از جلسه بیرون رفتم و زمانی که برگشتم، کفاشیان گفت در
زمانی که در جلسه نبودید، ما به جمع‌بندی رسیدیم که شما را برای
سرمربیگری تیم ملی انتخاب کنیم. اما فردی که به یک مربی نزدیک بود،
این وسط شیطانی کرد و خبر را به گوش داوود احمدی‌نژاد رساند که چه
نشسته‌اید، می‌خواهند فلانی را برای تیم ملی انتخاب کنند. او هم این
اتفاق را به اطلاع علی‌آبادی رساند و علی‌آبادی فردی را برای
مربیگری معرفی کرد که منتفی شد و بعد بحث سرمربیگری افشین قطبی به
وجود آمد و او در شیراز با شاگردانش خداحافظی کرد اما مربیگری
قطبی هم منتفی شد و در نهایت هم علی دایی را انتخاب کردند».
شاید اگر محمود یاوری در آن برهه، نزدیک به حلقه قدرت، فردی را
داشت که حمایت اندکی از او می‌کرد، به فرصت دوباره‌ای که انتظارش
را می‌کشید می‌رسید ولی او فقط محمود یاوری بود و بس: «من نه قیصر