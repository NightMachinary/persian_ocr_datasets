4434
گرچه مدرکی در دست نیست که نشان دهد افرادی که وابستگی حزبی
دارند برای چین جاسوسی کرده‌اند، کارشناسان معتقدند که باور
اینکه آنها در جاسوسی دست نداشته باشند، ساده‌لوحی است. در
واکنش به این یافته‌ها، ائتلافی از 30 قانونگذار انگلیسی گفتند که
طرح سوال ویژه‌ای را در مجلس عوام به جریان می‌اندازند.
«این دانکن اسمیت» رهبر سابق حزب محافظه‌کار انگلیس در بیانیه‌ای
به میل گفت: این تحقیقات ثابت می‌کند که اعضای حزب کمونیست
چین اکنون در سراسر جهان گسترش یافته‌اند و اعضای آن برای برخی از
مهمترین شرکت‌های چند ملیتی جهان، نهادهای دانشگاهی و
خدمات دیپلماتیک خود ما کار می‌کنند.
او افزود: دولت اکنون باید اقدام به اخراج و حذف اعضای حزب
کمونیست از کنسول‌های ما در سراسر چین کند. آنها می‌توانند به
انگلیس یا حزب کمونیست چین خدمت کنند. اما نمی‌توانند هر دو را با
هم انجام دهند.
در واکنش به این تحولات، وزارت امور خارجه انگلیس تاکید کرد
که روش‌های قوی برای ایمن نگه داشتن اطلاعات و بررسی کارکنان
در پست‌های خارج از کشورمان در نظر گرفته شده است. این موضوع
قابل درک است که آنها مطلع هستند که اعضایی با وابستگی حزبی را به کار
می‌گیرند.