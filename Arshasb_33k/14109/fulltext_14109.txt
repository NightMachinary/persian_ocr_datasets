14109
گذشته پرونده ثبت جهانی منظر فرهنگی تاریخی اورامانات به
یونسکو ارسال شد تا ارزیاب یونسکو برای راستی آزمایی این
پرونده و بازدید منطقه به اورامانات سفر کند.
هرچند شیوع بیماری کرونا همه برنامه‌ها را به هم ریخت و با سررسیدن
بهار و رسیدن تابستان به آخرین روزهایش خبری از آمدن ارزیاب
یونسکو نشد، اما مسئولین استانی هم که خوب می دانستند ثبت جهانی
شدن اورامانات می تواند تا چه حد برای این منطقه مفید باشد، دست روی
دست نگذاشتند و پیگیری هایشان را ادامه دادند تا اینکه سرانجام
ارزیاب یونسکو شامگاه 31 شهریور وارد ایران شد.
از آنجایی که 60 درصد از منظر فرهنگی تاریخی اورمانات در
کرمانشاه قرار داشت و 40 درصد آن در کردستان، شروع سفر ارزیاب
یونسکو به منطقه اورامانات از کرمانشاه بود.
دوم مهر روز اول سفر کاری ارزیاب یونسکو به کرمانشاه با بازدید
هوایی از کل منظر فرهنگی تاریخی اورامانات سپری شد و روز دوم و
سوم سفر هم به بازدیدی زمینی از تعدادی از روستاها، خانه های پلکانی
سنگی، بافت روستایی، دره های سبز پرپیچ و خم و دیگر جاذبه های
اورامانات گذشت و پس از آن به کردستان رفت و چند روزی را هم به
بازدید از منظر فرهنگی تاریخی اورامانات در این استان پرداخت.
حالا با گذشت نزدیک به بیست روز از رفتن ارزیاب یونسکو،