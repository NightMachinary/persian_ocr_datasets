31947
تصور می‌کردی که پدر رومینا دست به چنین کاری بزند؟
اصلا فکر نمی‌کردم این کار را بکند.
در آن زمانی که رومینا با تو فرار کرد، پیشنهاد عکس‌گرفتن و
قراردادن آن در اینستاگرام با کدام‌یک از شماها بود؟
زمانی که فرار کردیم، پدرش از من به‌خاطر آدم‌ربایی شکایت کرد.
دو روزی از زمان فرارمان گذشته بود که رومینا گفت عکس در استوری
بگذاریم. در خصوص بقیه عکس‌هایی که گذاشته بودند، اصلا
اطلاعی نداشتم که چه کسی آنها را پخش کرده است.
آن عکسی که در استوری قرار دادی، کجا گرفته بودی؟
در خانه خواهرم گرفته بودم.
پس از فراری‌دادن رومینا چه اتفاقی افتاد؟
از من شکایت کرده بودند و از پلیس آگاهی به من مدام زنگ می‌زدند.
اگر زمان به عقب بازگردد، دوباره رومینا را فراری می‌دهی؟
زمانی که او را فراری دادم، نمی‌دانستم که واقعا این اتفاق می‌افتد.
این صحت دارد که بعد از فرار می‌خواستی رومینا را به کردستان ببری؟
خیر. من تا امروز هم فکر نمی‌کردم که پدری دخترش را این‌گونه کشته
باشد.
آیا خودت را مقصر می‌دانی؟ عذاب وجدان نداری؟
به خاطر فراری‌دادن رومینا پشیمان نیستم. من خودم را مقصر نمی‌دانم.