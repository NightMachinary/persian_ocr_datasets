3771
اعلام آمادگی ایران و ترکیه برای فعالیت 24 ساعته گمرکات با رعایت
دقیق پروتکل‌های بهداشتی
به گزارش ایسنا، محمود واعظی و برات آلبایراک در این گفت‌وگو،
رایزنی نزدیک‌تر میان وزیران بهداشت دو کشور و انتقال تجربیات در
عرصه مبارزه با بیماری کرونا را ضروری خواندند.
رئیس دفتر رئیس‌جمهوری کشورمان در این گفت‌وگو با قدردانی از
ارسال کمک‌های بشردوستانه ترکیه، گفت که ایران آماده ارائه هر
نوع کمک و انتقال تجارب خود در مقابله با کرونا به دولت دوست ترکیه
است.
دو طرف در این گفت‌وگوی تلفنی با ابراز خرسندی از گام‌های موثری
که در روند توسعه و تسهیل همکاری‌های اقتصادی دو کشور برداشته
شده، اعلام آمادگی کردند که با رعایت تمام شرایط و رعایت
پروتکل‌های بهداشتی، گمرکات دو کشور می‌توانند 24 ساعته در
خصوص نقل و انتقال کالاها همکاری کنند.
واعظی و آلبایراک در عین حال بر ضرورت تسهیل تبادلات تجار و
بازرگانان دو کشور در شرایط کنونی و رسیدن به یک پروتکل دقیق
بهداشتی تأکید کردند.
اعلام آمادگی بانک مرکزی برای تامین ارز مواد اولیه لوازم خانگی به
صورت ویژه