21600
هیئت تحقیق و تفحص در بررسی‌های خود به 31 شگرد و شیوه قاچاق
کالا دست یافت که علیرغم اظهارات برخی مسئولان از جمله مسئولان
سازمان گمرک از این موارد بیش از 95 درصد در قالب رویه‌های رسمی از
مبادی رسمی صورت می‌پذیرد. همچنین شگردهای اصلی قاچاق
ارز نیز شناسایی شد که در گزارش اصلی ذکر شده است. حدود 95 درصد
کالای قاچاق به بازار داخل راه پیدا می‌کند، حجم قاچاق می‌تواند
بیش از 35 درصد واردات را تشکیل دهد و کشفیات نیز حدود چهار
درصد خواهد بود.
میزان قاچاق در سال‌های 95 و 96، 21.5 تا 25.5 میلیارد دلار بوده
است، بیش از 95 درصد کالاهای قاچاق در قالب رویه‌های رسمی از
مبادی رسمی وارد کشور می‌شود
در گزارش تحقیق و تفحص تاکید شده است، عدم ساماندهی وضعیت
مرزنشینان و مبادلات مرزی از دیگر نواقص حوزه پیشگیری از قاچاق
است. باید لایحه توسعه و امنیت پایدار مناطق مرزی توسط وزارت
کشور نهایی و به مجلس ارائه شود و مبادلات غیررسمی مرزی در
استان‌های آذربایجان غربی، کردستان، کرمانشاه و سیستان و
بلوچستان به گمرکات رسمی یا بازارچه‌های مرزی منتقل شود.
تداوم حمایت از کالای قاچاق از نواقص حوزه پیشگیری از قاچاق
است. در این راستا باید بیمه نامه برای ناوگان‌هایی که اسناد حمل آنها