1117
بازار آزاد هم حاضر به همکاری هستیم به‌شرطی که شرایط ما را
بپذیرند... .»
به نوشته خبرنگاران لحن داریوش آنچنان محکم بود که در مقابل
پرسش یکی از خبرنگاران گفت: «ما به حمایت انبوه تماشاگران متمایز
ایرانی که گروه عظیمی را هم در جامعه ما تشکیل می‌دهند و همین طور به
پشتیبانی مطبوعات که نماینده مردم جامعه ما هستند عمیقا اطمینان
داریم ولی اگر روزی به هر دلیل و علتی در این زمینه موفق نشدیم مطمئن
باشید که مثلا اقدام به دایرکردن «بوتیک» خواهیم کرد، چون
دایرکردن بوتیک لااقل یک تجارت غیر متعهد است اما کسی که فیلم
می‌سازد نمی‌تواند فارغ از تعهد و مسئولیتی باشد که خصیصه تمایز هر
انسان روشنفکر عصر ماست.»
این نشست البته با نشست اعضای اتحادیه در روز 21تیر پاسخ داده شد و
اعضای سندیکا در محل آن در خیابان ارباب جمشید از رفتار آنها ابراز
دلخوری و آنها را به ساخت فیلم‌های کم‌تماشاگر و ضعیف محکوم
کردند. اما در نهایت این اعتراض در روز 24تیر 1352 با پاسخ وزارت
فرهنگ و هنر مواجه شد که اعلام کرد طرح‌هایی برای پیشرفت سینما و
کمک به معترضین خواهد داشت. حاصل این اعتراض در تاریخ سینما
خود را در ساخت فیلم‌هایی چون «غریبه و مه» و «کلاغ» و «چریکه تارا»
از بهرام بیضایی، «دایره مینا» داریوش مهرجویی، «سوته‌دلان» علی