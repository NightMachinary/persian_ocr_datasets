12035
وی در ادامه گفت: برای مثال در برخی از دامنه‌های شیب‌دار گندم
کاشته می‌شود، اما به‌دلیل شیب زیاد و شخم زدن به موازات شیب، آب به
سرعت در شیارهای ایجاد شده جریان پیدا می کند و خاک و مواد مغذی
طی چند سال اولیه شسته می شود. این زمین‌ها معمولا بعد از گذشت چند
سال به‌دلیل کاهش بازدهی زمین رها می شوند درحالی‌که شدت
فرسایش در این زمین‌ها بسیار بالا است.
این فعال حوزه محیط زیست تاکید کرد: نصب دکل‌های برق فشار قوی
و عبور لوله‌های گاز و... که نیاز به جاده‌های دسترسی دارند، می تواند
از دیگر عوامل مخرب کوهستان ها باشد.
مدیرعامل انجمن حفظ محیط کوهستان درباره بهره‌برداری از معادن
نیز خاطرنشان کرد: منطقه در نظر گرفته شده برای بهره‌برداری قبلا باید
بررسی شود و حساسیت‌های آن از لحاظ زیست محیطی و صرفه
اقتصادی توجیه داشته باشد.
اشتری در پایان گفت: نمی توان گفت از هیچ معدنی بهره‌برداری
صورت نگیرد؛ چراکه کار، معیشت و برخی مسائل اقتصادی به معادن
وابسته است، اما بررسی میدانی یک معدن الزامی است و اگر به عنوان مثال،
معدن مورد نظر در منطقه حفاظت شده‌ای قرار داشته باشد، برداشت از آن
مورد تایید نیست.
جاده چالوس به علت ریزش سنگ مسدود شد