28541
تماس گرفته شود که این امر میسر نشد و با وکیل ایشان، گفت‌وگوی
مجددی انجام شد. در جریان این تماس از سوی باشگاه اعلام شد،
آمادگی داریم حتی رقم بالاتری از پیشنهاد قبلی باشگاه را پرداخت
نماییم. این در حالی بود که باشگاه همان چندی پیش، در جلسه دومی که
انجام شد رقم خوبی به آقای علیپور پیشنهاد شده بود. امروز هم به وکیل
ایشان گفته شد که اقای علیپور، پای میز مذاکره بیاید باز هم پیشنهاد مالی‌
باشگاه بالا می‌رود. وکیل آقای علیپور از باشگاه وقت خواستند تا
موارد را با موکل خودشان مطرح کنند. حدود نیم ساعت بعد وکیل
بازیکن تماس گرفت و اعلام کردند که مساله آقای علیپور، مالی نیست
که بخواهند بر سر آن بحث کنند و دلیل عدم ارائه پاسخ مثبت برای
مذاکره، این است که مصمم به ادامه فوتبال خودشان در اروپا هستند و بر
همین اساس، همه چیز منتفی است. ما وظیفه خودمان دیدیم که با توجه به
خواست هواداران، اصرار بیشتری برای حضور آقای علیپور داشته
باشیم ولی بالاخره او هم باید برای آینده حرفه‌ای و زندگی خود تصمیم
بگیرد و با پاسخی که دادند، ادامه کار منتفی است. باشگاه حتی بحث بازی
تا نیم فصل را هم مطرح کرد که مورد توجه علیپور قرار نگرفت.
دغدغه‌های هواداران قابل درک است. همیشه جدایی چنینی
بازیکنانی باعث استرس هواداران می‌شود ولی باید روی داشته‌ها
متمرکز شویم‌.