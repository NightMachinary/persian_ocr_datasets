28935
سلام علیکم
شهادت تنی چند از دریادلان و کارکنان خدوم ناوچه کنارک نیروی
دریایی ارتش جمهوری اسلامی ایران که در جریان انجام تمرین
دریایی دچار حادثه شده و به فیض شهادت نائل آمدند غم و اندوهی
جانکاه بر روح و دل نشاند.
نیروی دریایی ارتش جمهوری اسلامی ایران به عنوان یک نیروی
راهبردی همواره یادآور رشادت، غیرت و فداکاری در راه اسلام،
انقلاب و میهن بوده، هست و خواهد بود.
بدین وسیله شهادت این فرزندان میهن که در راه حفاظت از مرزها و
ارتقای توان دفاعی و بازدارندگی کشور جان خود را فدا کردند به
محضر فرماندهی معظم کل قوا، آحاد ارتشیان غیور و انقلابی، به‌ویژه
دریادلان نیروی دریایی ارتش جمهوری اسلامی ایران، خانواده
ارجمند این عزیزان و همه هم‌میهنان تبریک و تسلیت عرض می‌کنم و از
خداوند متعال علو درجاتشان را خواستارم.