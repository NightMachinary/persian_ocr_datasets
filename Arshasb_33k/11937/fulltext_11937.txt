11937
منظور در استان و بررسی صنف به صنف آنها یاد کرد و افزود: اگر
دستورالعمل‌های مرکزی برای حمایت از اصناف کافی نبود،
درخواست اصلاح این دستورالعمل‌ها را خواهیم داد.
وی درباره ارسال پیامک‌های پرداخت مالیات و یا اقساط تسهیلات
بانکی برای اصناف در شرایطی که قول امهال آنها داده شده، از پیگیری
برای رفع این مشکلات خبر داد و گفت: البته ارسال برخی از پیامک‌ها از
جمله در حوزه مالیات بر اساس سامانه کشوری صورت می‌گیرد.
معاون هماهنگی امور اقتصادی استانداری کرمانشاه برقراری بیمه
بیکاری برای آسیب دیدگان اقتصادی ناشی از کرونا را نیز از دیگر
حمایت‌های در نظر گرفته برشمرد و خاطرنشان کرد: تا صبح امروز (19
فروردین) 9248 درخواست بیمه بیکاری در استان ثبت شده است.
حاتمی در ادامه از همکاری خوب بازاریان برای بستن مغازه‌ها در
شرایط کنونی یاد کرد و افزود: برخی از کسبه که برای بستن مغازه‌ها
همراهی نمی‌کردند عمدتا از واحدهای صنفی بدون مجوز بودند.
وی با بیان اینکه بحران کرونا نشان داد برنامه‌ریزی‌های صورت
گرفته در حوزه اصناف نیازمند بازنگری است، گفت: یکی از مهمترین
این موارد ساماندهی واحدهای صنفی بدون مجوز است که
امیدواریم بگونه‌ای برنامه‌ریزی شود که امسال حتی یک واحد صنفی
بدون مجوز نیز در کرمانشاه نماند.