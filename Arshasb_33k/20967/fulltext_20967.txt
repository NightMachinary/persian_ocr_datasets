20967
جلال محمودزاده، در گفت‌وگو با ایسنا در مورد جلسه
امروز(سه‌شنبه) فراکسیون اهل سنت مجلس گفت: جلسه ما، با حضور
16 نماینده از فراکسیون اهل سنت مجلس با مدرس خیابانی وزیر
پیشنهادی صنعت، معدن و تجارت پیرامون مسائل روز کشور و
مشکلات حوزه های صنایع، معادن و صادرات و واردات کشور
برگزار شد.
وی ادامه داد: رفع مشکلات مناطق مرزی و نگاه ویژه به این مناطق علی
الخصوص در رابطه با اشتغال و صنایع پایین دستی، توسعه تجارت
مرزی و بازارچه های مرزی، رفع مشکلات کوله بری و ساماندهی
معادن از مطالبات اعضای این فراکسیون بود.
محمودزاده در پایان با بیان اینکه «فراکسیون اهل سنت مجلس با تمام
توان از وزیر پیشنهادی حمایت می‌کند» تاکید کرد: نمایندگان در
این جلسه، توسعه صادرات و رفع مشکلات صادرات و تقویت رایزنی
اقتصادی و رفع مشکلات قیمت و کیفیت خودروی تولید داخل را
خواستار شدند.