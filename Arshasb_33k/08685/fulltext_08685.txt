8685
تا پایان فصل سرما در انتظار پیک‌های کرونا باشیم/به تزریق نیروی
انسانی جدید نیاز است
به گزارش ایسنا، دکترعلیرضا زالی در جلسه‌ای که با حضور مدیران
پرستاری بیمارستان‌های دانشگاه علوم پزشکی شهید بهشتی برگزار
شد، اظهار کرد: امروز سپاسگزاری و قدردانی از جامعه پرستاری
گفتمان عمومی جامعه شده است و در هر کوی و برزنی بحث تکریم
مدافعان سلامت و به طور ویژه جامعه پرستاری مطرح است.
وی با اشاره به ابتلای تعدادی از کادر درمان و همچنین به شهادت
رسیدن برخی از پرستاران در جریان مبارزه با کرونا، یادآور شد: این
روزها سرمایه اجتماعی انباشته شده برای کادر درمان به ویژه گروه
پرستاری بی نظیر است.
فرمانده عملیات مدیریت بیماری کرونا در کلان شهر تهران با اشاره به
شروع پیک سوم کرونا توضیح داد: به نظر می رسد این پیک خیلی
هولناکتر، عظیمتر و با دامنه عمیقتر از پیک‌های قبلی باشد.
وی با بیان اینکه مدیران پرستاری بیمارستان‌ها به عنوان دیده وران
خط مقدم نبرد با کرونا عمل می‌کنند، گفت: پیش بینی می‌شود با افزایش
تعداد بیماران بدحال‌تری نسبت به هفته‌های گذشته روبه رو باشیم.
زالی با اشاره به فشار مضاعفی که در مواجهه با بیماران بدحال به پرستاران
وارد می شود، گفت: تقریبا می‌توان گفت وضعیت هیچ بیمار کرونایی