8808
مهربان باشیم
وجود تالاب در انزلی باعث به وجود آمدن اکوسیستم متنوعی برای
حضور انواع ماهیان، پرندگان و حیوانات فراهم آورده و هر ساله با
شروع فصل سرد، شهرستان بندرانزلی یکی از مناطقی است که
پرندگان مهاجر شمال کره زمین از جمله چنگر، خوتکا، مرغابی، غاز،
قو، پلیکان، فلامینگو و... این منطقه را برای قشلاق انتخاب می کنند.
انزلیچی های مهمان نواز نیز از گذشته های دور با این مهمانان زمستانی
خو گرفته اند و آیین میزبانی را با دل های گرم خود به خوبی به جای می
آورند. نان و دان دادن به خوتکاهای مهاجر که در اینجا به آنها کاکایی
می گویند، منظره زیبایی خلق می کند که روی پل غازیان، پل انزلی،
کنار ساحل و نزدیکی مرداب می توان دقایقی را بخ دور از هیاهوی
زندگی ماشینی سر کرد.
خوتکاهای سفید؛ اولین میهمانانی که از راه می رسند
علی قاسمی، رئیس پاسگاه محیطبانی قلم گوده شهرستان بندرانزلی در
گفت وگو با ایسنا، با اشاره به اینکه پرنده های مهاجر معمولا از اواخر
شهریورماه به انزلی می آیند، اظهار کرد: خوتکای پرسفید اولین
پرنده ای است که اواخر شهریورماه می آید و حدود دو ماه در انزلی مانده
و مجددا مهاجرت می کند.
وی با اشاره به اینکه به مرور که هوا سرد می شود خوتکا و انواع پرندگان