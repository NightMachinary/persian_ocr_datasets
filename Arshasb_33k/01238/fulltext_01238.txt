1238
می تواند باعث تحریک و درد و احساس فشار برای بیمار شود. در واقع
سینوس ها که وظیفه پاکسازی فضای بینی را بر عهده دارند، به واسطه
عوامل بیرونی خودشان باعث عفونت می شوند.
صادقی ادامه داد: تجمع مایع در داخل سینوس علائمی ایجاد می کند
که در یک مرحله به صورت علائم حاد بروز می کند، اما اگر تداوم داشته
باشد به صورت مزمن خودش را نشان می دهد.
وی آلرژی را شایع ترین علت سینوزیت دانست و عنوان کرد: در
سینوزیت آلرژیک نباید به سراغ آنتی بیوتیک ها رفت، زیرا می تواند با
بر هم زدن تعادل میکرو ارگانیسم ها در داخل سینوس، موجب اختلال
در روند بهبودی شود.
این جراح گوش، حلق و بینی، با بیان اینکه سینوزیت در افراد دارای
آسم بیشتر دیده می شود، گفت: آسم و آلرژی های تنفسی بیشتر در
کودکان دیده می شود، در حالی که سینوس ها به ویژه در قسمت پیشانی
قبل از هشت سالگی هنوز در کودکان تظاهر نکرده است لذا اگر درد
ناحیه پیشانی همراه با سرفه را در یک کودک ببینیم، سینوزیت نیست، اما
همین علائم در بزرگسالان ما را به سمت سینوزیت راهنمایی می کند.
وی هر سردرد ناحیه پیشانی را سینوزیت ندانست و اضافه کرد: سردرد
علل متنوعی دارد و نباید درد ناحیه پیشانی را به معنای سینوزیت بدانیم.
با ورود عامل بیرونی اعم از ویروس، باکتری و قارچ، علائم