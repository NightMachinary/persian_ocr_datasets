11597
فروشی. چند مرد بدون ماسک ایستاده‌اند، گل می‌گویند و گل
می‌شنوند. یکی از آنها که تی‌شرت زردی به تن دارد و سبیل قیطانی، با
خنده می‌گوید: «من سال‌هاست اینجا کار می‌کنم. در این بازار همه
چیز پیدا می‌شود اما در این پاساژ پیدا نمی‌کنی اینجا فقط الکل
فیکساتور پیدا می‌شود که برای فیکس کردن بوی ادکلن است.» مرد
دیگری وقتی می‌شنود قرار است برای شرکتی خرید کنم، دعوت
می‌کند تا از الکل‌های درجه یک او که در گنجه‌ای کنار مغازه در
ظرف‌های یک لیتری چیده شده، دیدن کنم: «من الکل 96 فیکساتور
دارم. محلول عطر و ادکلن است. اینها برند خاصی ندارد ولی با اطمینان به
تو می‌دهم چون به کار خودم ایمان دارم.» در کشویی را باز می‌کند و یک
ظرف بیرون می‌آورد و روی دستم می‌ریزد و می‌گوید: «ماسک را
بکش پایین و بو کن!» بوی الکل می‌دهد: «مثل اشک چشم زلال است. این
بوی الکل است اگر متانول بود، دماغت را می‌سوزاند.» از من
می‌خواهد الکل‌سنج را داخل ظرف یک لیتری بیندازم بعد یکدفعه به هم
نگاه می‌کنیم و با خنده می‌پرسیم حالا چطور الکل‌سنج را از سر تنگ
ظرف، بیرون بیاوریم. الکل‌سنج خلوص بالای الکل را نشان می‌دهد و
فروشنده دوباره تأکید می‌کند: «من به کارم ایمان دارم» او دلیل رنگ
آبی مایع ضدعفونی و الکل‌ها را جلوگیری از مصرف خوراکی آن
می‌داند و از اینکه سربلند از آزمایش بیرون آمده، خوشحال است. در