11753
تکذیب تعطیلی کارخانه دارویی شفا
حسین اعظمی چهاربرج دبیر شورای تحول قضایی و معاون قضایی
رئیس کل دادگستری استان البرز در خصوص دیدار سعید عمرانی
معاون قضائی دادستان کل کشور برای حل مشکلات یک واحد
تولیدی گفت: پس از انعکاس مطالبی نادرست در خصوص تعطیلی
شرکت تولید داروی شفا، معاون دادستان کشور در این زمینه ورود
پیدا کرده و ضمن بازدید از این کارخانه، مشکلات طرح شده را مورد
بررسی قرار دادیم.
به گزارش ایسنا به نقل از دادگستری البرز، وی افزود: شفا یکی از ده‌ها
شرکت کشور در زمینه تولید دارو است که به دلیل عدم اجرای تعهدات
مالی دارای بیش از یک صد پرونده در دادگستری استان البرز بوده که
چند فقره در اجرای احکام در جریان است.
دبیر شورای تحول قضایی دادگستری استان البرز با اشاره به دستور
معاون دادستان کل کشور در خصوص این موضوع تصریح کرد:
برخلاف مطلب منتشر شده در یکی از نشریات، دستوری برای تعطیلی
این شرکت صادر نشده است بلکه به دلیل عدم اجرای تعهدات مالی به یکی
از طلبکاران، قاضی پرونده دستور داده است که بخشی از تولیدات
شرکت در یکی از روزهای هفته به منظور تسویه این دیون اختصاص
یابد.