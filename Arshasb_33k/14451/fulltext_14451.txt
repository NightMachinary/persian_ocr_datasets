14451
متن کامل پیام آنتونیو گوترش به شرح زیر است:
امروز، اینجانب می خواهم به گونه ای ویژه ازرهبران مذهبی تمام
ادیان درخواست نمایم با یکدیگر برای برقراری صلح در سراسر جهان
اقدام نمایند و بر نبرد مشترکمان برای شکست کووید 19 متمرکز
گردند.
من در زمانی ویژه بر اساس تقویم روحانی، چنین اقدامی می کنم.
برای مسیحیان، این، زمان جشن عید پاک است. یهودیان در حال جشن
گرفتن عید فطیر هستند. و مسلمانان به زودی، ماه مبارک رمضان را آغاز
خواهند نمود.
اینجانب، صمیمانه ترین آرزوهایم را نثار تمام آنانی می کنم که این
ایام مهم را گرامی می دارند.
ما همواره این مناسبت ها را به منزله زمان هایی برای گرد هم آمدن شناخته
ایم. گردهمایی خانواده ها. در آغوش کشیدن ها و دست دادن ها
همچنین گرد هم آمدن بشریت.
اما این برهه زمانی، مانند هیچ زمان دیگری نیست. ما همگی در پی
مسیریابی در جهانی فراواقعی وعجیب هستیم، جهانی از خیابان های
خاموش، فروشگاه های بسته، عبادتگاه های خالی و جهانی از نگرانی.
ما نگران عزیزانمان هستیم که به همان اندازه نگران ما هستند. چگونه در
هنگامه ای این چنین، جشن بگیریم؟