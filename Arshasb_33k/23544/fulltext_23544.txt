23544
مزایده خودنگاره «رامبرانت»
به گزارش ایسنا و به نقل از آرت‌نت نیوز، خودنگاره‌ای که در سال
1632 و در سن 25 سالگی «‌رامبرانت» خلق شده است، ماه آینده در
حراجی «کریستیز» به مزایده گذاشته خواهد شد.
ارزش این تابلو نقاشی بین 12 الی 16 میلیون پوند برآورد شده است.
این تابلو نقاشی در بیست و هشتم «جولای»‌ و در نخستین رویداد بزرگ
حراجی «ساتبیز» لندن که پس از پایان قرنطنیه برگزار می‌شود،به
فروش گذاشته خواهد شد.
«رامبرانت» ‌این تابلو نقاشی را زمانی خلق کرد که در اواسط دوران به
شهرت رسیدنش به عنوان یک نقاش تجملاتی در آمستردام بود.
این خودنگاره یک‌ بار در سال 1970 و زمانی که هنوز صحت اصالت آن
به طور کامل تایید نشده بود، توسط یک مجموعه‌دار فرانسوی از یک
مجموعه‌دار خصوصی ناشناس به قیمت 650 پوند خریداری شد.
این اثر این‌بار توسط یک مجموعه‌دار خصوصی که آن را در سال 2005
خریداری کرده بود به حراجی ارائه می‌شود.
آخرین خودنگاره‌ای که از «‌رامبرانت» در حراجی‌ها به فروش رفته به
سال 2003 بازمی‌گردد. در آن سال خودنگاره‌ای متعلق به سال
(1634) به قیمت 6.9 میلیون پوند در حراجی «ساتبیز» لندن به فروش
رسید.