26165
است.
این هنرمند خاطرنشان کرد: وقتی مدام مردم را به ماندن در خانه ترغیب
می‌کنیم، باید برایشان خوراک فرهنگی و سرگرم‌کننده هم تدارک
ببینیم. تله تئاتر این خوبی‌ها را دارد که هم علاقه‌مندان به تئاتر را جذب
می‌کند و هم فرصتی است برای هنرمندان تئاتر تا در فضایی دیگر فعالیت
کنند و در این شرایط دشوار اقتصادی، درآمدی به دست آورند.
مرزبان در پایان تاکید کرد: اگر فضاهای تازه‌ای را برای تئاتر تعریف
نکنیم، در آینده فقط در کتاب‌ها خواهیم خواند که زمانی هنری به نام
تئاتر وجود داشته است.
هاروارد و ام‌آی‌تی از دولت آمریکا شکایت کردند
به گزارش ایسنا، به نقل از یورونیوز، مسئولان دانشگاه هاروارد و
انستیتوی فناوری ماساچوست، ام‌آی‌تی با اعلام شکایت از اداره
فدرال مهاجرت و گمرک وابسته به وزارت کشور، گفته‌اند که
دستورالعمل جدید این اداره دانشجویان خارجی را ملزم به شرکت در
کلاس‌های حضوری می‌کند تا بتوانند در آمریکا بمانند. این دو
دانشگاه در متن دادخواستی که به دادگاه منطقه‌ای بوستون داده‌اند،
اقدام اداره مهاجرت و گمرک در صدور این دستورالعمل جنجالی را
«خودسرانه و ناشی از سو استفاده از قدرت» خوانده و از دادگاه
خواسته‌اند تا مانع اجرای این دستورالعمل شود.