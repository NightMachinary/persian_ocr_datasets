468
شود
دکتر هاشمی شهری افزود: در این مرحله از همه گیری علاوه بر استمرار
رفتارهای بهداشتی وتوجه به اصل فاصله گذاری اجتماعی توسط
مردم، نیازمند فرهنگ سازی و فراهم کردن شرایط لازم برای
جداسازی بیماران از افراد سالم هستیم و این امر نیازمند افزایش امکان
آزمایش تخصصی کرونا در استان است.
رئیس دانشگاه علوم پزشکی زاهدان با بیان این مطلب که آزمایشگاه
تخصصی تشخیص کرونا در زاهدان جزو نخستین آزمایشگاههای
خارج از تهران بود که در تاریخ 7 اسفند سال گذشته راه اندازی شد
اظهارداشت: با پی گیری همکارانمان در ایرانشهر و با ارائه آموزش
های لازم توسط متخصصین دانشگاه علوم پزشکی زاهدان، شاهد
آغاز فعالیت دومین آزمایشگاه استان در ایرانشهر هم بودیم.
وی اضافه کرد: راه اندازی آزمایشگاه دوم زاهدان به زودی انجام
خواهد شد و همکاران ما در شمال و جنوب استان نیز به دنبال راه اندازی
آزمایشگاه های چهارم و پنجم استان در زابل و چابهار هستند.
دکتر هاشمی شهری افزود: ظرفیت روزانه انجام آزمایش در زاهدان
از 30 تا 40 مورد به بیش از 100 مورد در روز افزایش یافته و از افراد
مشکوک که به مراکز غربالگری سرپائی مراجعه می کنند نیز تست
اختصاصی کرونا اخذ می شود.