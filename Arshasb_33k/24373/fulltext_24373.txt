24373
ممنوعیت تردد بین شهری و شبانه همچنان ادامه دارد/جریمه نشوید!
غفور قاسم پور روز شنبه 22 آذر با اعلام این خبر افزود: طبق مصوبه ستاد
ملی مدیریت بیماری کرونا همچنان طرح ممنوعیت ترددها از
شهرهای قرمز و نارنجی ادامه دارد و انجام هرگونه سفر ممنوع است.
به گزارش ایسنا، وی اضافه کرد: محدودیت‌ها در همه شهرهای کشور
متناسب با وضعیت قرمز، نارنجی یا زرد هر شهرکه از سوی وزارت
بهداشت، درمان وآموزش پزشکی اعلام شده است، مجدانه اعمال
خواهد شد.
قاسم پور گفت: از ابتدای هفته آینده،کماکان ورود خودروهای
شخصی با پلاک غیربومی، به شهرهای قرمز و نارنجی و همچنین ورود
خودروهای شخصی پلاک بومی شهرهای قرمز و نارنجی به سایرشهرها
ممنوع است و سایرمحدودیت‌های پیش بینی شده درخصوص
ترددها، منطبق برطرح جامع مدیریت هوشمند محدودیت ها اعمال
خواهد شد.
فرمانده قرارگاه مدیریت بیماری کرونا بیان کرد: مثل هفته‌های قبل،
تردد شبانه خودروهای مشمول، از ساعت 21 الی 4 بامداد، درهمه
شهرهای قرمز و نارنجی با جمعیت بالای 200 هزار نفر ممنوع است و در
مورد متخلفین براساس تشخیص دوربین‌های پلیس، جریمه صادر و
اعمال قانون می‌شود.