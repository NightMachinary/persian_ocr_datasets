13858
آموزش طراحان است تا بتوانیم در آینده نسبت به نمونه بافی بیشتر و
تجاری‌سازی فرش لرستان اقدام کنیم.
جهاد دانشگاهی، حامی قابلیت‌هایی که ظرفیت اقتصادی و تولید
ثروت دارند
دکتر سید علی نادر دهقانی الوار، رئیس جهاد دانشگاهی لرستان در
ادامه گفت: ما به‌عنوان مجموعه جهاد دانشگاهی وظیفه داریم در
راستای تحقق برنامه‌های توسعه استان و کشور، ایجاد زیرساخت‌ها و
حمایت از فعالیت‌های علمی و دانش‌بنیان، امکانات و ظرفیت‌های
خود را در اختیار پیشرفت و ترقی قرار دهیم.
وی ادامه داد: دفتر طراحان خوشه فرش لرستان در محل پارک علوم،
صنایع و صنایع نرم جهاد دانشگاهی راه‌اندازی شده و ازآنجاکه
ماهیت این پارک کمک به احیا و توسعه فرهنگ و صنایع لرستان بوده،
قرار گرفتن این دفتر در چنین جایی اتفاق خوبی است چراکه فرش
لرستان بخشی از فرهنگ و اصالت ماست.
دهقانی الوار با بیان اینکه فرش لرستان دارای قدمت و پیشینه زیادی
است و با این حال تاکنون به دلایل مختلف این ظرفیت مغفول مانده و به
مرحله تجاری‌سازی نرسیده است، تصریح کرد: جهاد دانشگاهی
می‌تواند برای ایجاد بازار در فضای مجازی برای فرش لرستان
اقدامات لازم را انجام دهد.