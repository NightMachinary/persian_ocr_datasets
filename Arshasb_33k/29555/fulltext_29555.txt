29555
سرخپوشان فعلا با کسب 11 امتیاز از 7 بازی روی پله دهم جدول
رده‌بندی قرار دارند. آنها اگرچه تنها تیم بی‌شکست لیگ بیستم
هستند، اما رقم خوردن پنج مساوی برای این تیم چیزی کم از شکست
نداشته است. سرخ‌ها به‌طور متوسط از هر بازی 57/ 1 امتیاز کسب
کرده‌اند؛ یعنی تقریبا نیم امتیاز کمتر از استقلال. کافی است به یاد
بیاورید پرسپولیس فصل گذشته با میانگین 23/ 2 امتیاز از هر بازی
قهرمان لیگ نوزدهم شد. بنابراین طبیعی است که انتقادهای زیادی از
تیم گل‌محمدی شده باشد. بزرگ‌ترین ضعف امسال سرخ‌ها در خط
حمله است؛ جایی که با جدایی علی علیپور و مهدی ترابی و نیز محرومیت
عیسی آل‌ کثیر وضع واقعا خراب شده است. امسال فورواردهای
پرسپولیس هنوز گل نزده‌اند و کل تیم هم در 7 مسابقه تنها 6 بار توپ را از
خط دروازه رقبا عبور داده است. باید دید مهدی عبدی، وحید امیری و
احیانا آرمان رمضانی می‌توانند کم‌کاری خط آتش سرخ‌ها را در
داربی جبران کنند یا نه. در سایر خطوط اما وضع پرسپولیس بد نیست.
درون دروازه این تیم حامد لک سرپنجه را در اختیار دارد، جلال حسینی
و محمدحسین کنعانی‌زادگان با دریافت تنها دو گل تا اینجا بهترین
خط دفاعی لیگ را ساخته‌اند، در سمت راست خط دفاعی مهدی شیری و
سیامک نعمتی و در سمت چپ سعید آقایی در اختیار کادر فنی است. در
خط میانی هم پرسپولیس سه هافبک دفاعی خوب به نام‌های کمال