21488
متهم شهرخی ادامه داد: در مهرماه 96، مبارکی مسئول اداره بانکداری
شرکتی، شرکت هفت تپه را به من معرفی کرد و در همان روز از اداره بین
الملل بانک با من تماس گرفتند. فردای آن روز من در جلسه‌ای که در آن
اسدبیگی و کحال زاده از مدیران هفت تپه حضور داشتند، حاضر شدم و
آن‌ها شرکت خود را به من معرفی کردند. وقتی کیفرخواست را
خواندم تازه از اوضاع باخبر شدم. شرکت هفت تپه در ذهن من مانند
شرکت نفت بود.
متهم شهرخی در ادامه گفت: در جلسه‌ای که با مدیران هفت تپه داشتیم
آن‌ها به ما گفتند تسهیلات ریالی از شما نمی‌خواهیم بلکه حواله‌های
ارزی و ضمانت‌های ارزی می‌خواهیم. درخواست شرکت هفت تپه از
طریق اداره بانکداری شرکتی بانک رفاه به شعبه ما رسید و حاوی
درخواست برای صدور سه فقره برات اسنادی به مبالغ بین 20 تا 25
میلیون یورو بود.
این متهم ادامه داد: اعلام کردیم سه فقره برات اسنادی نمی‌توانیم صادر
کنیم بلکه با یک فقره شروع می‌کنیم. متهم پایسته به من گفت، چون
موضوع ارزی است شما به جای من در جلسات مرتبط با آن شرکت کنید.
من به رییس اداره اعتبارات گفتم این مشتری (شرکت هفت تپه) را اداره
بانکداری شرکتی معرفی کرده لذا با احتیاط عمل کرد.
وی گفت: شرکت مذکور اسناد حمل را به صورت تکمیلی به ما ارائه