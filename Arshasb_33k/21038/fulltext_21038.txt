21038
حاج علی بیگی در خصوص شناسایی 15 مورد جدید ابتلا به ویروس در
چند روز اخیر در شهرستان خنداب، افزود: ابتلای این 15 نفر حاصل
غفلت یک خانواده به جهت مجاورت آنها با فرد بیمار کووید 19 بود.
خوشبختانه با شناسایی این فرد بیمار بلافاصله این خانواده غربالگری
شدند و در واقع این 15 نفر حاصل غربالگری یک جمعیت 70 نفره بوده
است.
وی با تاکید بر اینکه شهرستان تابع تصمیمات ستاد ملی و قرارگاه
پدافند زیستی استان مرکزی است چراکه تصمیمات تابع واقعیات
موجود است، در خصوص برگزاری نماز جمعه در شهرستان پس از دو
ماه تعطیلی گفت: روز گذشته خنداب به عنوان اولین نقطه از استان نماز
جمعه را با رعایت فاصله گذاری اجتماعی درست و اعمال شیوه های
بهداشتی برگزار کرد، فضای مصلی قبل از برگزاری به صورت کامل
ضدعفونی شد، نمازگزاران فاصله را رعایت کردند و با اعمال
مدیریت مناسب از شلوغی و حضور جمع کثیری از مردم جلوگیری
شد، به همین نگرانی از بابت برگزاری نماز جمعه نداریم.
فرماندار خنداب اظهار کرد: نکته مهم این است که اگر منطقه ای کم خطر
معرفی می شود باید در مورد آن بویژه در فضای رسانه ای بیشتر بحث
شود، گاهی، عنوان کم خطر فضایی را در ذهن مردم ایجاد می کند که
گویی شرایط عادی است در حالی که شرایط عادی نیست و این سوتفاهم