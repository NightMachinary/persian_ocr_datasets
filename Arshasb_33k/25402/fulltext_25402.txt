25402
همراهی می‌کند.
نصیرایی: طرح تعالی خانواده بزودی در کمیسیون فرهنگی نهایی
می‌شود
حجت الاسلام مجید نصیرایی در گفت و گو با ایسنا، در خصوص جلسه
امروز کمیسیون فرهنگی مجلس شورای اسلامی گفت: همچنان
بررسی ها بر سر طرح جمعیت و تعالی خانواده در کمیسیون فرهنگی
مجلس ادامه دارد، بحث ها دقیق و کارشناسی دنبال می شود، قرار بود در
این روزها به جمع بندی برسیم اما به دلیل پیشنهاداتی که ارائه شد
همچنان بحث و بررسی ها را ادامه دادیم.
وی افزود: برای مثال در خصوص اینکه گروه های هدف در این طرح
شامل چه رده سنی باشد و یا زمان ارائه حمایت ها از زمان تصویب قانون
باشد یا هر فردی که شرایط لازم را داشته باشد مشمول حمایت می شود یا
نه؟ بحث های مفصلی صورت گرفت و همچنان ادامه دارد.
سخنگوی کمیسیون فرهنگی اضافه کرد: فکر نمی کنم بررسی های
باقی مانده زمان زیادی ببرد، چرا که کلیات آن تقریبا نهایی شده است و
ان شاالله فکر می کنم ظرف دو یا سه جلسه دیگر به جمع بندی نهایی در
کمیسیون دست پیدا کنیم.