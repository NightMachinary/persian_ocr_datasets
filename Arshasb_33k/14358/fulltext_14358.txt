14358
درآمدهای معدنی هر منطقه در همان استان هزینه شود 
محمدعلی آخوندی، عصر امروز 22 آبان در حاشیه بازدید از معادن
شادان، کودکان و قلعه زری به ایسنا گفت:‌ بخش معادن خوسف دارای
ظرفیت‌های بسیار زیادی است که در صورت حمایت از این بخش
می‌توان ضمن ایجاد اشتغال برای جوانان زمینه‌های توسعه بیش از
بیش منطقه را فراهم کرد.
وی، تامین زیرساخت‌ها را یکی از اولویت‌های دولت در این بخش
دانست و افزود: گازرسانی به دهستان قلعه زری آغاز شده و به زودی
تامین گاز این معادن نیز در این طرح پیش بینی شده است. فرماندار
خوسف تامین پست 132 کیلواتی را یکی دیگر از نیازهای معادن
دهستان قلعه زری عنوان کرد و افزود: طرح این پست آماده شده است و
امیدواریم هر چه سریعتر به بهره برداری برسد. فرماندار خوسف از
اجرای طرح‌های توسعه معادن قلعه زری، کودکان و شادان خبر داد و
افزود: با ایجاد کارخانه‌های فرآوری این معادن تحولی در بخش
اشتغال در حوزه معادن شهرستان رخ خواهد داد. وی گفت: در طرح
کارخانه فرآوری در معدن طلای شادان بیش از 200 میلیارد تومان
سرمایه گذاری بخش خصوصی صورت گرفته و میزان اشتغال آن 300
نفر بصورت مستقیم و 700 نفر به صورت غیرمستقیم خواهد بود.
فرماندار خوسف میزان اشتغال معدن طلای کودکان را نیز 150 نفر به