26657
«همدلی» کلیدواژه اصلی‌ مقابله با کرونا
سهیلا چگینی دکترای ارتباطات اجتماعی در گفت‌وگو با ایسنا اظهار
کرد: در حال حاضر باید در فضای رسانه معنویت را تقویت کنیم؛
انعکاس فعالیت و اقدام خیران در حوزه سلامت می‌تواند تاثیر زیادی
در امیدبخشی به جامعه داشته باشد؛ تا به امروز عالم درگیر مادیات بوده و
با شیوع کرونا در کشورهای غربی مشاهده می‌کنیم که برای ماسک
راهزنی می‌کنند و حتی در برخی از کشورهای اروپایی اکسیژن را از
صورت سالمندان برمی‌دارند که این نشان از تنازع بقا در غرب دارد
ولی در کشور ایران مردم دست‌به‌دست هم داده‌اند و به صورت رایگان
اقلام بهداشتی تهیه و توزیع می‌کنند.
این دکترای ارتباطات اجتماعی تصریح کرد: با تهیه و انتشار
کلیپ‌هایی در خصوص اقدامات مردم ایران و پای کار بودن آنان در
تولید ماسک و اقلام بهداشتی و توزیع آن به صورت رایگان می‌توان
زمینه‌ساز حکومت جهانی بود و در حقیقت به صورت عملی رفتارهای
مسلمانان را به دنیا نشان دهیم.
وی افزود: جامعه جهانی با ویروس کرونا به اضطرار رسیده است و
اکنون با توجه به تصاویر موجود در فضای مجازی مشاهده می‌کنیم که
در آمریکا قرآن را ترجمه کرده و با صدای بلند در خیابان‌ها برای مردم
می‌خوانند و یا اینکه مشاهده می‌شود خانم‌های جوان و بدون حجاب