17196
مدیرعامل شرکت شهرک‌های صنعتی لرستان، تصریح کرد: در
روزهای نخستین شیوع کرونا در کشور، واحد الکل سازی فجر
شهرک شماره 2 خرم‌آباد توانست تا با تکیه‌بر دانش فنی و ظرفیت‌های
موجود، بخشی از الکل موردنیاز مردم را تامین کند.
رازانی، ادامه داد: تامین الکل موردنیاز واحدهای تولید ژل
ضدعفونی‌کننده نیز، ازجمله اقداماتی بود که از آغازین روزهای
شیوع ویروس منحوس، در سطح شهرک‌های صنعتی لرستان صورت
گرفت.
او، تصریح کرد: خوشبختانه واحد تولیدگان و پوشش محافظتی
یک‌بارمصرف کادر درمانی شهرک صنعتی شماره 2 خرم‌آباد نیز
ازجمله واحدهای فعالی بود که از ابتدای شیوع کرونا تا به امروز در 3
شیفت کاری توانسته البسه موردنیاز جامعه پزشکی و پرستاری استان
را تامین کند که جا دارد از همت و تلاش همه عزیزان تقدیر و تشکر کنم.
رازانی ادامه داد: واحد تولید ژل ضدعفونی شرکت داروسازی بایر
افلاک منطقه ویژه اقتصادی ازنا نیز یکی از واحدهای فعال در مقابله با
کرونا در کشور است که نیاز مردم استان و برخی استان‌ها را نیز تامین
می‌کند. لذا خوشحال و خرسندیم که در مسیر خدمت به عموم مردم،
شرکت شهرک‌های صنعتی لرستان توانسته نقشی تأثیرگذار داشته
باشد.