13430
فرمانده انتظامی استان زنجان با اشاره به اینکه برخی از معتادان به مرحله
خون‌بازی رسیده‌اند، به این معنی که خون خود را به خودشان تزریق
می‌کنند، ادامه داد: هفته‌ای یک بار معتادان در کنار دیوار پارک رجایی
زنجان جمع‌آوری می‌شوند ولی باز هم معتادان جدیدی به آن مکان
می‌آیند، قابل ذکر است نیروی انتظامی می‌تواند ظرف 24 ساعت همه
معتادان استان را جمع‌آوری کند ولی با کمبود کمپ و جا برای این
افراد مواجه هستیم که نیازمند تمهیدات دولتی است.
جهانبخش با بیان اینکه فضای مجازی جغرافیای خاصی ندارد و پلیس
فتا استان زنجان هکرهای داخل و خارج از کشور را شناسایی می‌کند،
اظهار کرد: پلیس فتا این استان موفق به دستگیری فیشینگ‌کاران
حرفه‌ای شد، قابل ذکر است در حال حاضر 86 درصد جرائم در فضای
مجازی کشف می‌شود.
وی با اشاره به تلاش دشمن برای ایجاد دو قطبی در جامعه، افزود: دشمن
برای دستاویز قرار دادن موضوع کنکور و عزاداری ماه محرم و نیز
ایجاد اختلاف بین مردم تلاش می‌کند، این در حالی است کهکنکور و
عزاداری ماه محرم سیاسی نبوده و دشمن از طریق این موضوعات به
دنبال ایجاد چند قطبی است.
این مسئول با یادآوریکاهش بیش از 43 درصدی رشد ارزش ریالی
کالای قاچاق در استان، تصریح کرد: جنس قاچاق خارجی به دلیل