8130
نجاتی در خصوص فعالیت بازارچه‌ها نیز بیان کرد: ساماندهی
بازارچه‌ها جزو وظیفه شهرداری‌ها است و قرار نیست تنها در زمان
کرونا ساماندهی شوند بلکه در همه شرایط باید شهرداری‌ها در این
زمینه اقدام کنند. فعالیت جمعه بازار و بازار شب می‌تواند خطرساز
باشد و شهرداری‌ها باید بیشتر وارد عمل شوند.
وی افزود: بازارچه‌ها باید ساماندهی و تعطیل شوند؛ قرار نیست
جمعه‌بازار، بازار پرنده‌فروشان و بازار شب فعالیت کنند. اعضای
شورای شهر و شهرداران باید فعال‌تر وارد عمل شوند و نسبت به تعطیلی و
جمع‌آوری بازارهایی که تجمع زیادی دارند، اقدام کنند.
سخنگوی ستاد مدیریت کرونا در خوزستان بیان کرد: در شهرهای
تعطیل تنها نانوایی‌ها، قصابی‌ها و فروشندگان مواد پروتئینی،
داروخانه‌ها، فروشگاه‌های میوه و تره‌بار و رستوران‌ها به صورت
بیرون‌بر اجازه فعالیت دارند.
وی گفت: اتحادیه‌ها و سازمان صنعت باید بر فعالیت اصناف نظارت
کنند زیرا روز دوشنبه تعدادی از اصنافی که نباید فعالیت می‌کردند،
فعالیت داشتند. در صورت باز بودن واحدهای اصناف، سازمان
صمت باید جوابگوی شورای تامین خوزستان باشد.
نجاتی در خصوص بازگشایی مدارس از 27 اردیبهشت‌ماه، تصریح
کرد: طبق مصوبه ستاد ملی مقابله با کرونا مدارس بازگشایی می‌شوند