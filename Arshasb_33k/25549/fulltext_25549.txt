25549
تورانی افزود: 800 مدیر استانی و منطقه ای داریم که برخی با سفارش
نماینده مجلس و استاندار و فرماندار سرکار می آیند و صلاحیت
ندارند و اینها اجازه نداده اند سند تحول محقق شود.
وی با بیان اینکه بوده و هستند افرادی که در حوزه ستاد با لیاقت و شایسته
اند و دغدغه دارند گفت: اما کسانی هم بودند که ناشی گری کردند و
نتوانستند آنطور که باید کار را پیش ببرند. در شورای عالی آموزش و
پرورش و جلسات مختلف هم با صراحت بیشتر این موضوعات را مطرح
کرده ام و واقعا ما مقصر هستیم نه مدیران مدارس؛ گاهی دلم می سوزد
چطور مدیران و معلمان با ما کار می کنند و ما را تحمل می کنند؟.
سرپرست اسبق و عضو هیئت علمی سازمان پژوهش و برنامه ریزی
آموزشی افزود: دهه 70 هم سرانه مرتب به مدارس نمی دادند. وقتی
آموزش و پرورش در اولویت دولت نباشد این موضوعات حل نمی
شود.
وی درباره حواشی اخیر تغییر جلد کتاب های درسی گفت: وقتی برای
یک اشتباه یک دلیل بیاوریم می شود 1001 اشتباه؛ باید اشتباه را بپذیریم
و عذرخواهی و جبران کنیم. برای چه مرتب توجیه می کنیم؟ باید
بپذیریم. اگر مسئولیت داشتم عذرخواهی می کردم و الان هم حاضرم از
طرف آنها عذرخواهی کنم. باید پذیرفت و جبران کرد.
به گزارش ایسنا، محمد اصغری، مدیر و معلم مدرسه نیز در این برنامه با