3849
تخلفات احتمالی مشاغل حسب مصوبات جلسه سی و سوم ستاد ملی و
مصوبات جلسه 41 ستاد بر عهده کارگروه نظارت و ارزیابی با
مسوولیت اجرایی وزارت صنعت، معدن و تجارت و نیروی انتظامی
شامل اخطار، جریمه و پلمب خواهد بود. وی یادآور شد: با توجه به این
مصوبات فعالیت همه شعب بانک‌های استان در راستای صورتجلسه
فوق العاده شورای هماهنگی بانک در 18 آبان و تصویب ستاد استانی از
20 تا 29 آبان به مدت 10 روز تعطیل خواهند بود. زارعی تاکید کرد: در
هر شعبه یک نفر از مسوولان و یکی از متصدیان امور بانکی از ساعت 9 تا 12
حضور دارند و نیروهای حوزه‌های ضروری و دوایر ستادی از جمله
مدیریت، بازرسی، انفورماتیک و حسابداری نیز به صورت کشیک
ارایه خدمت کنند. وی گفت: خودپرداز ها به صورت روزانه پول
گذاری شده و از ارسال پیامک و اخطار به بدهکاران و ضامنین آنان در
این دوره تعطیلی 10 روزه نیز خودداری می‌شود. معاون سیاسی،
امنیتی و اجتماعی استاندار کردستان افزود: مراکز آموزشی موظف
هستند فعالیت خود را حداکثر با بهره گیری از 50 درصد نیروی انسانی
انجام داده و بقیه مشمول نوبت بندی و دورکاری خواهند بود. زارعی
یادآور شد: دفاتر اسناد رسمی از تاریخ 20 آبان تا 20 آذر تعطیل و دفاتر
خدمات قضایی با رعایت فاصله گذاری و پروتکل‌های بهداشتی
مجاز به فعالیت هستند.