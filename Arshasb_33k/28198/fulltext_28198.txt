28198
پایان فرار سه ساله کلاهبردار 20 میلیاردی با هوشیاری پلیس شاهرود
سردار عبداله حسنی 21 اردیبهشت‌ماه در جمع خبرنگاران اظهار
کرد: چند سال قبل پنج نفر با تشکیل و راه‌اندازی یک شرکت،
فعالیت‌های اقتصادی خود را در شهرستان شاهرود آغاز می‌کنند.
وی افزود: یکی از این 5 نفر پس از مدتی فعالیت با سو استفاده از اعتماد بقیه با
شیوه و شگردهایی خاص 20 میلیارد ریال از اموال سایر شرکا را مورد
کلاهبرداری قرارداده و متواری می‌شود.
فرمانده انتظامی استان سمنان از فرار 3 ساله متهم خبرداد و گفت: با
تلاش‌ها و پیگیری‌های گسترده ماموران پلیس اطلاعات و امنیت
عمومی شهرستان شاهرود، سرنخ‌هایی از ترددهای مخفیانه متهم به
شاهرود به دست آمد.
این مقام ارشد انتظامی خاطرنشان کرد: در آخرین تردد وی به شاهرود
پس از هماهنگی‌های لازم عملیات دستگیری متهم آغاز شد و ماموران
پلیس با اقدامی ضربتی وی را هنگامی که قصد ورود به مخفیگاهش را
داشت دستگیرکردند.
به گفته سردار حسنی با دستگیری این کلاهبردار، پرونده 3 سال فرار وی
که پیش از این به 5 سال حبس نیز محکوم شده بود بسته شد.
پایان فرار یک ساله قاتل متواری و همدستانش
سردار سید محمد صالحی در تشریح این خبر اظهار کرد: در سال 98 یک