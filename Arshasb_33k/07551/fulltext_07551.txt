7551
قادر شهسواری در گفت‌وگو با ایسنا، بیان کرد: با توجه به
محدودیت‌های اجرای صحنه‌ای موسیقی به علت شیوع
کروناویروس تصمیم به اجرای این کنسرت با هدف ایجاد نشاط
اجتماعی گرفتیم.
وی با اشاره به اینکه در شرایط فعلی کنسرت‌های آنلاین می‌تواند تنور
موسیقی را گرم نگه دارد، گفت: این اجرا در آواز ابوعطا انجام می‌شود و به
مناسبت بزرگداشت استاد محمدرضا لطفی و خاطره بازی با آثار ایشان
است.
این هنرمند عرصه موسیقی همدان در ادامه به معرفی هنرمندان گروه
پرداخت و بیان کرد: در این اجرا افشین چوبریزیان(نوازنده تنبک)،
حسین بهادری(آواز) و بنده به عنوان(سرپرست گروه و نوازنده سه
تار) حضور دارند و به صورت آنلاین و از طریق صفحات
رسمی(اینستاگرام) انجمن موسیقی استان برای علاقمندان اجرا
خواهد شد.
شهسواری توضیح داد: به تازگی انجمن موسیقی توافقنامه‌ای با
معاونت فرهنگی هنری شهرداری برای ارائه خدمات بین طرفین انجام
داده و این اجرا سرفصل این تفاهم‌نامه است، در همین راستا کنسرت
فوق در تالار مشاهیر مجموعه فرهنگی، هنری عین‌القضات اجرا
می‌شود.