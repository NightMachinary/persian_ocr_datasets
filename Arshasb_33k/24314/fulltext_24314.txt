24314
می‌شود؟
به گزارش ایسنا، فاطمه مقصودی در جلسه علنی امروز (یکشنبه) مجلس
شورای اسلامی در نطق میان دستور خود گفت: آیا توجه به حاشیه‌های
شخصی و یا خودنمایی‌ها و هیجان زدگی‌ها در صحبت‌ها و نطق‌های ما
بعضا نمایشی و مانع کار ما نیست؟ این رفتار نمی‌گذارد ما از تفکر
هیجانی به یک مبنای عمیق عملی بیندیشیم و هر چه داریم در طبق اخلاص
برای رهایی مردم از این ورطه هولناک اقتصادی، فرهنگی و اخلاقی که
به غلفت خود مسوولین پدید آورنده آن بوده کاری کنیم.
نماینده مردم بروجرد در مجلس شورای اسلامی در مورد یازدهمین
دوره قوه مقننه گفت: این مجلس آخرین سرمایه نظام برای متقاعد کردن
مردمی است که زیان دیدند. فکر می‌کنیم که کس دیگری می‌تواند
جور ناکارآمدی‌های ما به دوش بکشد؟ ما بیش از هر زمان دیگری در
رصد چشم‌های خشم و یا اگر خوشبینانه بگویم امید مردم از همه جا رانده
هستیم.
مقصودی با اشاره به وضعیت صنعت خودروی ایران گفت: صنعت
خودرو پس از نیم قرن حمایت همه جانبه در صورت ورود یک رقیب
خارجی به ایران یک ماه هم دوام نمی‌آورد. کشورهایی مثل کره برای
شکوفایی صنعت خودرو 5 سال زمان صرف کردند نه 50 سال. شعبده
بازان ناجوانمرد نهایت اجحاف را در حق مردم ایران کردند. کجای