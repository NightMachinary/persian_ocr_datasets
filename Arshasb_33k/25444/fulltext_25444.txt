25444
وی افزود: هنوز این لایحه ارائه نشده است و بخشنامه‌ای سال گذشته به
نام نظام رتبه‌بندی داده شد که مورد اعتراض همه قرار گرفت و در
کمیسیون آموزش با وزیر آموزش و پرورش در این خصوص صحبت
شد و تذکر داده شد که این شیوه رتبه‌بندی معلمان صحیح نیست.
نماینده مردم خمینی‌شهر در مجلس شورای اسلامی، گفت: امسال
نشست مشترکی با حضور رئیس سازمان برنامه و بودجه و نماینده تشکل
فرهنگیان و کمیسیون آموزش و تحقیقات برگزار شد که مقرر شد
موارد خواسته شده برای نظام رتبه‌بندی معلمان در لایحه آورده شود
که البته هنوز عملی نشده است.
ابطحی ادامه داد: عمر مجلس دهم رو به پایان است و فرصت بررسی این
لایحه در صورت ارائه شدن را ندارد، اما حتماً باید مجلس یازدهم یکی
از مطالباتش در حوزه فرهنگیان این باشد که نظام رتبه‌بندی معلمان را
قانونمند کند و از دولت بخواهد که لایحه را ارائه کند.
نظام رتبه‌بندی معلمان، سبب رقابت علمی میان فرهنگیان می‌شود
این عضو کمیسیون آموزش و تحقیقات مجلس شورای اسلامی گفت:
تحقق نظام رتبه‌بندی معلمان از نظر علمی تأثیر زیادی دارد و رقابت
خوبی میان فرهنگیان در سطوح مختلف رخ می‌دهد و آگاهی و
مهارت‌های معلمان بالا می‌رود. یکی دیگر از مزایای نظام رتبه‌بندی
معلمان بالا رفتن سطح رفاه و معیشت آنان است. برای مثال بسیاری از