33041
علیار راستگو، معاون سیاسی، امنیتی و اجتماعی استاندار
آذربایجان شرقی نیز در این جلسه، مقابله با بیماری کرونا و ریشه‌کن
کردن آن را نیازمند عزم ملی و همکاری کامل بین‌بخشی دانست و از
تلاش‌های شبانه‌روزی کادرهای بهداشتی و درمانی و سایر
دستگاه‌های مسئول قدردانی کرد.
معاون هماهنگی امور عمرانی استاندار آذربایجان شرقی و رئیس
کمیته بهداشت محیط ستاد مقابله با بیماری کرونا نیز در این جلسه بر تهیه
دستورالعمل ضدعفونی کردن فضاهای شهری تأکید و این موضوع
را جزو اولویت‌های کمیته بهداشت محیط عنوان کرد.
جواد رحمتی افزود: ضدعفونی کردن برخی از فضاها هیچ فایده‌ای
ندارد و لازم است دستگاه‌ها و گروه‌های مسئول به این نکته توجه کنند؛
همچنین در ضدعفونی کردن محلات و معابر شهری نیز همه نقاط شهر
باید مورد توجه قرار گیرد.
صومی، رئیس دانشگاه علوم پزشکی تبریز نیز در این جلسهاز بهبود 53
درصد از بیماران مبتلا به کرونا در استان خبر داد و اظهار کرد: احتمال
افزایش تعداد مبتلایان به کرونا در روزهای آینده، بسیار محتمل و
جدی است و شهرهای تبریز، مرند، مراغه، میانه، شبستر و اهر شهرهایی
هستند که بیشترین تعداد مبتلایان را دارند.
به گزارش روابط عمومی استانداری آذربایجان شرقی، نحوه اجرای