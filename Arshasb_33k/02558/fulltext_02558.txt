2558
اردوغان تاکید کرد: ترکیه هیچ‌گاه به رویکردی که حقوق کشوری
با مساحت 780 هزار کیلومتر را نادیده گرفته و از طریق چند جزیره آن
را در سواحلش محصور کند، رضایت نخواهد داد.
اردوغان: امارات و فرانسه تبلیغات سیاه  علیه ما انجام می‌دهند/ تصمیم
درباره ایاصوفیه داخلی است
به گزارش ایسنا، به نقل از خبرگزاری آناتولی، رجب طیب اردوغان،
رئیس‌جمهوری ترکیه در گفت‌وگو با مجله کریتر اعلام کرد،‌ دلیل
پشت پرده تبلیغات سیاه برخی کشورها در راس آنها فرانسه و دولت
ابوظبی علیه کشورش عدم پذیرش مبارزه ترکیه است که مبتنی بر
قانون، دموکراسی و عدالت است.
اردوغان همچنین برخی کشورهای هم‌جوار را مسؤول تلاش در
جهت تضعیف نقش کشورش در منطقه شرق مدیترانه دانست و گفت، این
کشورها به رغم هشدارهای مکرر آنکارا تلاش‌هایشان را کردند.
آنها اقدام به نقض حقوق ترکیه و جمهوری قبرس شمالی کردند.
وی ادامه داد: ما به آنها تصمیم ترکیه در زمینه حفظ حقوقش در منطقه را
تاکید کردیم.
اردوغان تصریح کرد: آنکارا تمایلی به وقوع هیچ تنشی در شرق
مدیترانه ندارد بلکه خواهان تقسیم عادلانه ثروت‌های این منطقه به
نحوی است که همه از آن استفاده کنند.