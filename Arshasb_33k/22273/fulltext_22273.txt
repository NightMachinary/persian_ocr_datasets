22273
پذیرفت و نتایج درخشانی به همراه تیم ملی ثبت کرد. او سال 1362
هدایت تیم ملی ایران را برعهده گرفت که با ستاره‌های زیادی در
بازی‌های آسیایی 1982 نتوانست به فینال برسد. یاوری در شش بازی
مقدماتی جام ملت‌های 1984 روی نیمکت تیم ملی ایران نشست و
بردهایی برابر بنگلادش، سوریه، اندونزی (میزبان)، فیلیپین و تایلند
همراه یکی از بهترین تیم‌های ملی ایران از نظر تعداد ستاره‌ها به دست
آورد. آماری که او بر جا گذاشت خارق‌العاده بود: 22 گل زده و دو گل
خورده! با ثبت چنین نتایج درخشانی به نظر می‌رسید تیم ملی کار
دشواری برای رسیدن به‌ عنوان قهرمانی نداشته باشد ولی بازگشت از
آن بازی‌ها و سفر صحابه به حج، همه‌چیز را به هم ریخت.
یاوری می‌گوید نمی‌خواست زیر بار پیشنهاد دبیر فدراسیون وقت
برود و بازیکنانی را که پیشنهاد داده بود، قبول کند. دست آخر دبیر
وقت فدراسیون به یاوری می‌گوید به کار ادامه دهد تا صحابه برگردد
ولی او از سر لجبازی استعفایش را می‌نویسد و از تیم ملی کنار می‌رود.
خودش بعدها گفت که اگر زمان به عقب برمی‌گشت آن کار را نمی‌کرد و
منتظر صحابه می‌ماند چون می‌دانست صحابه با او راه می‌آید.
یاوری برای رسیدن به نیمکت تیم ملی نزدیک به بیست‌واندی سال منتظر
ماند! در دوره اول ریاست علی کفاشیان بر فدراسیون فوتبال، کمیته
فنی فدراسیون با حضور کفاشیان، نبی، تاج، محصص، حاج‌رضایی و