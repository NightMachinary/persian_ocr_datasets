21739
وی ادامه داد: آقای کمالوندی هم در صحبت هایی به این مساله اعتراض
کرده بود که به جا بود از نظر فنی آژانس یک گزارش دهد. وقتی گزارش
پادمانی می دهد یعنی هنوز از نظر آژانس موضوعات پادمانی جزو
مسایل مهم است و این یعنی ایران در معرض خطر است و انتظار معقول این
است که توافقی انجام شود که دو گزارش در گزارش برجام تجمیع
شود.
وی این مسیر دو گانه ای که آژانس دنبال می کند را خطرناک و زنگ خطر
دانست و گفت:اگر اوضاع بی‌ثبات شود، روسیه و چین ممکن است
بگویند درباره برجام مشکلی نداریم و همکاری می کنیم اما پادمانی
باید ایران عمل کند و این خلاف توافق هسته ای است. در برجام بنا این بود
که مهم‌ترین مساله مان با آژانس حل شود و آن را حل کردیم که پی ام دی
بود و موضوع از دستور کار شورای حکام خارج شد اما اینکه به مسیر دو
گانه خود در گزارش دهی ادامه دهد یعنی بازگشت به همان روند قبل از
برجام و آژانس احتمالا دنبال این است که اگر ترامپ انتخاب شد، این
روند فعلی ادامه یابد.
قهرمان پور در پاسخ به این پرسش که می‌توان امیدوار بود که
گزارش‌های پادمانی قطع شود؟ اظهار کرد: این سوال سخت اما مهمی
است. آنها که نگاهی بدبینانه دارند، می‌گویند آنچه در دو مکان مورد
نظر اتفاق افتاده مربوط به گذشته است اما این مساله نشان می‌دهد که ایران