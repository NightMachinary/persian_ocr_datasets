11344
وی افزود: دانشکده مهندسی کامپیوتر دانشگاه صنعتی امیرکبیر در
حوزه هوشمند سازی فعال است و در این ارتباط در توسعه مراکز
نوآوری مختلف پیشتاز است.
معاون پژوهش‌وفناوری دانشگاه امیرکبیر اظهار کرد: در دنیا رشته
کامپیوتر جزو جذابترین رشته‌ها است و درحال حاضر بیشترین
شغل‌ها و پر درآمدترین‌ها در این حوزه هستند؛ بنابراین باید در این
حوزه به نحوی برنامه ریزی کنیم تا از کلان روندهای پیشرفت
بین‌المللی عقب نباشیم.
حسینی تودشکی تاکید کرد: دانشجویان ما استعداد و پتانسیل آن را
دارند که نگاه شرکت شما را از بورس داخلی به بورس بین المللی تغییر
دهند.
وی عنوان کرد: بر اساس این تفاهم‌نامه علاوه بر طراحی نرم‌افزارها
می‌توان برای ایجاد شرکت‌های دانش‌بنیان نیز برنامه‌ریزی کرد.
معاون پژوهش‌وفناوری دانشگاه امیرکبیر اظهار کرد: مرکز
نوآوری دانشکده مهندسی کامپیوتر این دانشگاه در حال تکمیل
شدن است و مراحل ساخت آن تا پایان سال جاری به اتمام می‌رسد.
حسینی تودشکی گفت: تا پایان سال جاری پیش‌بینی می‌شود که تعداد
مراکز نوآوری تخصصی این دانشگاه به 8 مرکز افزایش یابد و تاکنون
4 مرکز نوآوری افتتاح شده است.