4351
اخراج پلیس‌ها به دلیل نقض قوانین
در سال 2019 میلادی «پلیس پلیس‌های فرانسه» 224 مورد تحقیق
داخلی برای بررسی تخلفات ماموران پلیس انجام داده است، این رقم
یکسال پیش از آن 290 تحقیق بوده است.
اگرچه تعداد این پرونده‌ها در سال 2019 کاهش یافته اما پرونده‌های
تحقیق در این سال از پیچیدگی‌های بیشتری برخوردار بوده است.
پس از انجام این تحقیقات در مجموع 630 مورد نقض وظیفه به اثبات
رسیده و مجازات‌هایی از اخطار ساده گرفته تا اخراج پیشنهاد شده
است. در این سال 39 نیروی پلیس به دلیل انجام این تخلفات اخراج
شده‌اند؛ این رقم یکسال پیش از آن 100 پلیس بوده است.
در گزارش «پلیس پلیس‌های فرانسه» به اتهامات مربوط به نژادپرستی
که در مرکز اعتراضات اخیر فرانسه نیز هست، اشاره‌ای نشده است.
با این حال با توجه به گزارشی که پیش از این از سوی فردریک وو،
مدیرکل پلیس ملی فرانسه اعلام شده بود، شمار تحقیقات قضایی که با
این موضوع علیه پلیس فرانسه انجام شده کاهش یافته و از 48 مورد در
سال 2018 میلادی به 30 مورد در سال 2019 میلادی رسیده است.