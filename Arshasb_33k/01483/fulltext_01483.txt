1483
اوپک که توسط سازمانهای خبری و شرکتهای مشاوره انجام شد، نشان
داد که آنگولا، عراق، قزاقستان و نیجریه تولیدشان را به میزانی که
وعده داده بودند کاهش نداده‌اند. بغداد در میان این کشورها بدترین
عملکرد را داشت.
تقلب در سهمیه تولید به اندازه سیستم اوپک که به اواسط دهه 1980 برمی
گردد، قدمت دارد و در جریان آن، یک تولیدکننده از تلاش
کشورهای دیگر بهره برداری می‌کند. در اوپک وزیران نفت به چنین
وضعی، مشکل پینوکیو می‌گویند.
عربستان سعودی همواره از سایر اعضای اوپک خواسته بود در کاهش
تولید منصفانه‌تر عمل کنند. روسیه که در گذشته پایبندی ضعیفی به
توافق کاهش تولید داشت، این بار تعهد قوی‌تری نشان داد و در تلاشها
برای متعادل کردن عرضه، به سعودی‌ها پیوست. انگار که جنگ قیمت
کوتاه مدت میان دو کشور هرگز اتفاق نیافتاده بود.
مذاکرات دیپلماتیک نفتی
به گفته مقامات آگاه از مذاکرات، شرکتهای مشاوره و معامله‌گران
نفتی، در ابتدا چهار کشوری که به تعهداتشان عمل نکرده بودند،
مقاومت نشان دادند. آنچه که بعدا اتفاق افتاد، درام یک هفته ای بود که
ریاض و مسکو را در برابر این کشورها قرار داد. هر کدام از این کشورها
بهانه‌ای از مشکلات فنی گرفته تا اشتباهات محاسبه‌ای داشت اما مسکو