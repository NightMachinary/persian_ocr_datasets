14001
وی شرایط پایه ابتدایی را خاص و ویژه توصیف کرد و افزود: شیوع
ویروس کرونا جهانگیر است و اکثر کشورها درگیر این بحران
هستند؛ اما اکثرا مدارس را بازگشایی کرده و آموزش را بصورت
حضوری آغاز کرده‌اند.
حکیم زاده با اشاره به نحوه یادگیری دانش آموزان ابتدایی گفت:
مسئله مهم، نگاه جامع به سلامت است که فقط شامل جسم کودکان
نمی‌شود و در این بین، سلامت روحی و روانی آن‌ها از اهمیت بسیاری
برخوردار است.
معاون آموزش ابتدایی ادامه داد: بر اساس گزارش‌های جهانی و
پژوهش‌های صورت گرفته، دور ماندن طولانی مدت دانش
آموزان از مدرسه آسیب روانی بسیاری به آن‌ها وارد می‌آورد و
موجب انزوای اجتماعی و تاثیر منفی در رشد مهارت‌های اجتماعی
آنان می‌شود.
حکیم زاده این مسئله را برای کلاس اول ابتدایی که دانش آموزان برای
نخستن بار دنیای مدرسه را تجربه می‌کنند، از اهمیت بالاتری
برخوردار دانست و تصریح کرد: دانش آموزان ابتدایی حتما باید با
معلمان ارتباط نزدیک برقرار کنند تا تصوری از دنیای مدرسه و
یادگیری داشته باشند.
وی همچنین به عدالت آموزشی بعنوان یکی از دستاوردهای حضور