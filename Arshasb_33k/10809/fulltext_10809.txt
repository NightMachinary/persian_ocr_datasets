10809
می‌شد سال تحصیلی را از اول مرداد و با شرایط بهتری آغاز کرد. امروز
این سردرگمی که والدین و معلمان دارند مشکلات زیادی را در
آموزش دانش‌آموزان به وجود خواهد آورد.»
مریم خاتمی، معلم یکی از هنرستان‌های جنوب تهران تأیید می‌کند
آموزش دروس تخصصی که برخی از آنها در کارگاه برگزار می‌شود
در فضای مجازی سخت و دشوار است: «من طراحی دوخت تدریس
می‌کنم و این درس به شکل عملی و در کارگاه تدریس می‌شود. اواخر
سال تحصیلی گذشته و با تعطیل شدن مدارس، کلاس را در فضای
مجازی ادامه دادیم و حتی نمایشگاه مجازی از کارهای بچه‌ها برگزار
کردیم. اما دروس تخصصی و عملی که دانش‌آموز نیاز به تمرین دارد
علاوه بر فضای مجازی باید به شکل حضوری هم تدریس شود.»
عبید ملک رئیسی، معلم روستاهای منطقه مورتان سیستان و بلوچستان
در نزدیکی مرز پاکستان هم آموزگاری است که از تدریس حضوری
استقبال می‌کند چون در این منطقه به گفته او اساساً زیرساختی برای
تدریس مجازی وجود ندارد: «وقتی موبایل آنتن ندهد و اینترنت هم
نسل 2 باشد و بچه ها هم موبایل و تبلت نداشته باشند، راه‌اندازی رسانه
شاد و کلاس مجازی برای ما شوخی است. از طرفی والدین هم سواد
آنچنانی برای کار با بچه‌ها ندارند و ترجیح می‌دهند آنها را راهی
مدرسه کنند.»