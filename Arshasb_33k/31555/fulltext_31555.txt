31555
فرماندار طرقبه در گفت‌وگو با ایسنا در خصوص تخریب بخشی از
روستای تاریخی کنگ اظهار کرد: طرح هادی روستای کنگ در
سال 88 به تصویب رسید و معابر در آن مشخص شد؛ مشاوران طرح
هادی نیز که کارشان طرح‌های روستایی و شهری است، موظف‌اند
تمام اسناد مرتبط با محل و روستا را ببینند، اما طبق گفته مشاوران در
بررسی‌های اسناد در گذشته و حال که برای ساخت اقداماتی انجام
گرفته است، سندی مبنی بر اینکه قسمت تخریب شده جز بافت ارزشمند
میراثی است، وجود ندارد.
سید حسن حسینی افزود: میراث فرهنگی پیشنهاد داده است که این
منطقه بخشی از میراث تاریخی و فرهنگی کشور قرار گیرد و پس از ثبت
این منطقه، می‌تواند قانونی برای ساخت و سازهای داخل روستا وضع
کند. زمانی که قانونی وضع می‌شود می‌توان مردم را مجاب کرد تا از
آن قانون پیروی کنند، در حال حاضر قانونی مصوب نشده است تا مردم
را به پیروی از آن مجاب کرد.
تخریب صورت گرفته در روستای کنگ به لحاظ قانونی اقدامی
خلاف نیست
فرماندار طرقبه ادامه داد: قسمتی که در حال تخریب است، جز معماری و
بافت تاریخی کنگ محسوب نمی‌شود و خانه‌ای گلی است که به واسطه
خطری که ادامه وجود این خانه داشته، آن را تخریب کرده‌اند و به دلیل