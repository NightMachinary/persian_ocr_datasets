32161
ایشان سالیان درازی در بالاترین سطح فوتبال کشور بازی کرد. در تیم
ارتش هم بود. ایشان در پایان دوران بازیگری‌ خیلی زود به مربیگری
وارد شدند و تا پایان دوران حضورشان روی نیمکت تبدیل به یکی از
نادر مربیانی شدند که در تمام رده‌های سنی تیم ملی به عنوان سرمربی
فعالیت کردند؛ سرمربی تیم ملی بزرگسالان و امید و جوانان. یادم
می‌آید ایشان تیم ملی را در مسابقات مقدماتی جام ملت‌های آسیا 1984
هدایت کرد و صدرنشین گروه شد. ایشان کارنامه پرباری داشتند و
این اواخر به دلیل بالا رفتن سن کار فوتبال نمی‌کردند. محمود خان از
بزرگان فوتبال اصفهان بودند. اصفهان در مقاطعی که مربوط به دوران
اوج سپاهان و ذوب‌ آهن می‌شود پایتخت فوتبال ایران بود. این شهر
بزرگان زیادی چه در رده بازیکن چه در رده مربی دارد. آقای یاوری
برای همه اینها حالت مرشد و مراد داشت. شاگردان زیادی را تربیت
کرد. جامعه اصفهان هم برای ایشان به عنوان بزرگ‌تر فوق‌العاده
احترام قائل بودند. مربیان زیادی هم توانستند از قبل ایشان کار کنند.
مجموع خدمات مرحوم یاوری به فوتبال ایران قابل ستایش است.
عشقی که ایشان به فوتبال داشت جالب بود. محمود خان در خیلی از
باشگاه‌های ایرانی کار کرد. یادم می‌آید یک‌ بار با سپاهان رفتیم در
همدان با پاس این شهر بازی کنیم. ایشان آن زمان مربی پاس همدان بود.
آن موقع با سرمای سخت همدان مواجه شدیم. ما یک مسابقه دادیم و