24288
همه کشورهای عضو گروه اوپک پلاس با کاهش 10 درصدی تولید
جهانی موافقت کرده اند. مکزیک اصرار دارد که به جای 400 هزار
بشکه در روز کاهشی که اوپک پلاس درخواست کرده است، تنها می
تواند تولیدش را 100 هزار بشکه در روز کاهش دهد و حاضر به
تصویب توافق روز پنج شنبه نشد.
اما اندرس مانوئل لوپز اوبرادور، رییس جمهور مکزیک اعلام کرده
که در تماس تلفنی با ترامپ، این مسئله حل شده و آمریکا به جای مکزیک
250 هزار بشکه در روز از تولیدش را کاهش خواهد داد. با این حال
هنوز معلوم نیست که آیا عربستان سعودی چنین پیشنهادی را می پذیرد
یا خیر.
به نظر می رسد روسیه راضی است. دیمیتری پسکوف، سخنگوی
کرملین اعلام کرد که ولادیمیر پوتین، رییس جمهور روسیه توافق
اوپک پلاس را کاملا قابل قبول دانسته و آن را بسیار مثبت ارزیابی کرده
است.
فاتح بیرول، مدیر کل آژانس بین المللی انرژی که یکی از چهره های
دیپلماتیک در واسطه گری برای توافق کاهش تولید جهانی نفت بود،
اظهار کرد: نوسان شدیدی که در بازارهای نفت مشاهده می کنیم، به
زیان اقتصاد جهانی است به خصوص در شرایطی که کار چندانی از
دست ما برنمی آید.