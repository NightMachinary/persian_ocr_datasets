12247
آگاه به شرایط، آغاز می‌کنیم.
شریعتی تصریح کرد: در این مسیر، سرمایه جهت مبارزه و کنترل این
ویروس رفتار اجتماعی شهروندان خواهد بود. هر شهروند
خوزستانی با رعایت دستورالعمل ها و پروتکل‌های بهداشتی حتی با
وجود ویروس در جامعه می‌تواند کمک کند تا کمترین تلفات انسانی و
ضررهای اقتصادی و اجتماعی را شاهد باشیم.
وی بیان کرد: طرح فاصله‌گذاری هوشمند نیز ادامه طرح
فاصله‌گذاری اجتماعی است که از اسفندماه همزمان با شیوع
کروناویروس اجرا شده است. در این مرحله، صرفا مشاغل کم‌خطر
همراه با التزام به رعایت دستورالعمل‌های بهداشتی وزارت بهداشت
از 23 فروردین‌ماه اجازه فعالیت دارند اما همچنان فعالیت مشاغل
پرخطر ممنوع است.
استاندار خوزستان تاکید کرد: نباید فراموش کنیم که هیچ فعالیت
اقتصادی بی‌خطر نیست و فعالیت‌های صنفی و اقتصادی اعلام‌شده کم
خطر هستند اما نباید دچار فراموشی در مورد خطر افزایش آمار ابتلا به
این ویروس مهلک شویم. مهمترین و اساسی‌ترین راهبرد عملی ما همان
در خانه ماندن است و از مردم می‌خواهم خروج از منزل تنها در صورت
اضطرار به صورت بسیار محدود و با رعایت دستورالعمل بهداشتی
برای مقابله با کرونا انجام شود.