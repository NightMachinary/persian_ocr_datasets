15508
عطایی سپس با بیان این‌که رمان محصول طبقه متوسط است، گفت: به نظر
می‌رسد چیزهایی که تولید می‌شده بیشتر پیشینه تاریخی و
ناسیونالیسم را پرورش می‌داده و رمان به این موضوع کمک می‌کرده
است، گویا اساس ورود رمان به ایران چیزی شبیه به این بوده است،
ملغمه‌ای از حس ناسیونالیستی آدم‌های طبقات اجتماعی.
نویسنده «چشم سگ» و «کافورپوش» خاطرنشان کرد: نویسنده‌
جهانی را می‌تواند بنویسد که نسبت به آن جهان اشراف دارد و یا نسبت به
آن پرسش دارد. من نویسنده هم فقط می‌توانم نسبت به بخشی از این جهان
مسائلی داشته باشم. فکر می‌کنم رمان در هر جامعه‌ای کارکرد خود را
دارد. اصلا ما چرا رمان می‌خوانیم؟ زیرا زندگی‌های دیگران را تجربه
کنیم. نمی‌شود فقط رمانی بخوانیم درباره آمریکای جنوبی زیرا
شکلی از زندگی را یاد می‌گیریم که هرگز تجربه نکرده‌ایم.
داستان‌نویس قرار نیست چیزی جدا از زمانه خودش بنویسد.
او در ادامه گفت: نویسنده باید با خودش صادق باشد و چیزی را بنویسد
که خود تجربه می‌کند و در جامعه وجود دارد. نوشتن داستان امر
اجتماعی و کنشگرانه است و ما نسبت به آن پرسش داریم؛ اگر پرسش ما
درباره شبه جزیره کارائیب باشد، باید بتوانیم دغدغه‌اش را بسازیم.
البته معتقد نیستم که نویسنده به دنبال ارائه مانیفست است ولی فکر
می‌کنم باید صادق بود و نمی‌توانیم به چیزی دور از خودمان بپردازیم.