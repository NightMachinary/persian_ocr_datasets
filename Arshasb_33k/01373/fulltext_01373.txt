1373
شیرانی با بیان اینکه در هفته اول مردادماه بیش‌ترین آمار مبتلایان و
مرگ و میر ناشی از ویروس کرونا به در چهارمحال و بختیاری به ثبت
رسید، یادآور شد: در این مدت حدود 17 نفر جان خود را از دست دادند و
حدود 117 نفر نیز در مراکز بهداشتی و درمانی بستری شدند.
رئیس دانشگاه علوم پزشکی شهرکرد افزود: تا روز گذشته از حدود 19
هزار و 961 فرد مشکوک به ویروس کرونا نمونه‌گیری انجام شده است
که از این جواب نمونه 4133 فرد مثبت اعلام شد و همچنین تا شب گذشته
109 نفر بر اثر ابتلا به این ویروس جان خود را از دست دادند.
وی با بیان اینکه اکثر مردم در رعایت پروتکل‌های بهداشتی همکاری
خوبی با دانشگاه علوم پزشکی داشته‌اند، گفت: عده‌ای قلیل موازین
بهداشتی را رعایت نمی‌کنند، بنابراین وظیفه داریم از حق و حقوق این
مردم صیانت کنیم، متأسفانه در کشور راهکار مناسبی برای اعمال
جریمه و محدودیت برای این افراد وجود ندارد.
شیرانی با انتقاد از بی‌توجهی برخی از مسئولان استانی به مصوبات ستاد
کرونا در تعطیلی تفرجگاه‌ها و مکان‌های اسکان اطراف امامزادگان
در چهارمحال و بختیاری، توضیح داد: در یک‌ماه اخیر شاهد
گزارشاتی از اسکان مردم در مکان امامزاده حمزه‌علی در شهرستان
بروجن بودیم، این بی‌توجهی به مصوبات موجب افزایش چشمگیر
ابتلا به کرونا در این شهرستان و به ویژه شهر بلداجی شده است.