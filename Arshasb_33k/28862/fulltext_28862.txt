28862
این اقدامات از سوی بانک مرکزی در راستای پیشگیری از انتقال
ویروس کرونا از طریق جابجایی وجه نقد انجام شده و این در حالی است
که کماکان انتقال وجوه نقدی در بین مردم ادامه دارد.
با توجه به اینکه شعب بانکی پول نقد را از مشتریان خود دریافت
نمی‌کنند، افرادی که پول نقد در اختیار دارند، مجبورند از این وجوه
برای خرید کالاهای مورد نیاز خود استفاده کنند و این امر سبب
می‌شود انتقال وجوه نقدی بین مردم افزایش یابد.
طبیعتا با افزایش انتقال وجوه بین مردم، احتمال انتقال شیوع بیشتر
ویروس نیز افزایش می‌یابد و این در حالی است که بانک‌ها همچنان
وجوه نقدی مردم را دریافت نمی‌کنند.
مشخص نیست که این اقدام بانک‌ها تا چه زمانی ادامه دارد و ممکن است تا
زمان پایان شرایط کرونایی برقرار باشد که به این ترتیب، تکلیف
وجوه نقدی که دست مردم است، مشخص نیست.
البته در این میان، برخی بانک‌ها با راه‌اندازی دستگاه‌های هوشمند
دریافت‌کننده پول نقد در تعدادی از شعب خود، امکان دریافت وجه
نقد از طریق این دستگاه‌ها و انتقال آن‌ها به حساب افراد به صورت
لحظه‌ای را فراهم کرده‌اند، اما با توجه به پایین بودن تعداد این دستگاه‌ها
و دستگاه‌های خوددریافت سایر بانک‌ها که پول را با تاخیر به حساب
فرد انتقال می‌دهند، به نظر نمی‌رسد که بتوان جای شعبه را در این زمینه پر