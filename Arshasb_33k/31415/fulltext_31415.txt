31415
محسن بابادی در گفت‌وگو با ایسنا، با بیان این‌که معلمی شغل انبیا است،
اظهارکرد: هرچند امروزه بسیاری از پارامترهای ارزشی در خصوص
این شغل از بین رفته و همچون چند دهه قبل توجهی به معلمان نمی‌شود، اما
هنوز هم معلمان تاثیرگذارترین افراد جامعه پس از والدین در زندگی
هر فردی بوده و نمی‌توان نقش تربیتی، مدیریتی و رهبری آن‌ها در
زندگی آحاد جامعه را نادیده گرفت.
وی با اشاره به نقش معلمان ورزش نیز عنوان کرد: در گذشته نه چندان دور
یکی از مهم‌ترین مواردی که سبب شد ورزش ما همپای رقبای جهانی
رشد نکند، کمبود علم و دانش در میان جامعه ورزشی اعم از عمومی و
قهرمانی بود که در این شرایط نیز بسیاری از معلمان ورزش، بار این
مشکلات را به دوش کشیده و به واسطه دانش و علمی که در دانشگاه‌ها،
دانش‌سراها، دوره‌های ضمن خدمت و... کسب کرده بودند، جور
تفکرات سنتی و شیوه‌های آموزشی و ورزشی قدیمی و منسوخ شده را
کشیده و در کنار تعلیم و تعلم شاگردان در مدارس، در رشته‌های مختلف
ورزشی نیز به عنوان بازیکن، مربی، داور، مدرس، مؤلف و... پا به پای
دیگر اساتید استان جهت پیشبرد ورزش در سطوح قهرمانی کوشیدند
که ثمره آن افتخارات بزرگی برای ورزش خوزستان در سطح کشور،
آسیا و میادین بین‌المللی بوده است.
این کارشناس فوتبال افزود: این معلمان به واسطه تحصیل علوم