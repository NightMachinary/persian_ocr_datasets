30776
به مسافران می‌دهید، ماسک نیست؟! با عصبانیت گفت نه خانم، این مال
قبل بود. البته موقع رفت در بسته‌ تغذیه‌ای، ماسک بود اما برگشت ماسک
نداشتند. وقتی به تهران رسیدم رفتم داخل ترمینال که دستشویی بروم.
دیدم کلی معتاد در ترمینال دارند در فضای بسته سیگار می‌کشند و کسی
هم چیزی بهشان نمی‌گفت. بقیه افرادی هم که در ترمینال بودند
بیشترشان ماسک نداشتند. رفتم به کیوسک نگهبانی و گفتم. آنها گفتند به
ما ربطی ندارد. رفتم حراست و آنجا گفتند ما به اینها تذکر می‌دهیم اما
گوش نمی‌کنند. ناامید شدم و از ترمینال بیرون آمدم که حداقل در
فضای آزاد باشم. این را هم بگویم که بین راه با هر جا تماس می‌گرفتم تا
شکایت کنم می‌گفتند به ما ربطی ندارد. ستاد کرونا می‌گفت زنگ بزن
پلیس راه، پلیس راه می‌گفت زنگ بزن بهداشت و در نهایت هیچ کدام
جوابگو نبودند.»
تجربه مشابه او را یکی دیگر از کسانی که این مدت به واسطه کار مجبور
شده با اتوبوس سفر کند، این طور بازگو می‌کند: «سفر با هواپیما با این
هزینه‌ها برای همه مقدور نیست وگرنه آدم ترجیح می‌دهد مدت
کمتری در راه باشد. این چند باری که با اتوبوس سفر کردم فقط خدا خدا
می‌کردم که کرونا نگیرم. خیلی از مسافران رعایت نمی‌کنند و ماسک
نمی‌زنند حتی یک بار مسافری به نظر علائم داشت ولی هیچ نظارتی نبود و
فقط چون داشت سرفه می‌کرد کمک راننده چند بار سر برگرداند و در