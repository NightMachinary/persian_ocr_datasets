30155
کاهش 22 درصدی تلفات جاده‌ای در کرمانشاه
سرهنگ محمد حیدری اظهار داشت: از ابتدای امسال تا پایان
شهریور، 135 فقره تصادف فوتی در محورهای استان به وقوع
پیوسته که منجر به جان باختن 156 نفر از همشهریان و هموطنان شده
است.
وی ادامه داد: همچنین در این مدت 1362 سانحه جرحی نیز رخ داده که
به مصدومیت دو هزار و 83 نفر انجامیده است.
حیدری تصریح کرد: این تعداد کشته و زخمی نسبت به ششس ماهه اول
سال گذشته به ترتیب 45 و 392 نفر کاهش داشته و شاهد پایین آمدن 22 و
15 درصدی تلفات و مجروحان حوادث رانندگی بوده‌ایم.
رئیس پلیس راه استان کرمانشاه تاکید کرد: این کاهش حاصل
رعایت قوانین و مقررات از سوی رانندگان و پس از آن مجموعه
اقدامات پلیس راه استان و راهداری و دستگاه های امدادی در راستای
ارتقا ایمنی ترددها و خدمات رسانی به امدادخواهان بوده است.
کاهش 26 درصدی مصدومان حوادث رانندگی در اردبیل
سرپرست پزشکی قانونی استان اردبیل 19 شهریور اظهار کرد: در سال
جاری یک‌هزار و 485 نفر درحوادث رانندگی در استان اردبیل دچار
مصدومیت شده‌اند که این رقم در مقایسه با مدت مشابه سال قبل 26 دصد
کاهش یافته است.