4133
تومان انجام داده‌اند و قبلا عضو هیأت‌مدیره انجمن دکتری علوم
آزمایشگاهی گفته بود که هزینه تهیه هر کیت 300‌هزار تومان است که
با در نظر گرفتن هزینه‌ پرسنل و سایر مخارج به 700‌هزار تومان می‌رسد،
اما محمدجواد غروی، دبیر انجمن متخصصان علوم آزمایشگاهی
قیمت تمام‌شده انجام این تست را 480‌هزار تومان اعلام می‌کند.
او در گفت‌وگو با «شهروند» می‌گوید که در تهران تنها دو تا سه
آزمایشگاه مجوز تشخیص کرونا را دارند؛ آن ‌هم با نمونه‌هایی که از
بیمارستان‌ها برایشان فرستاده می‌شود: «آزمایشگاه‌ها برای
نمونه‌گیری داوطلب شده‌اند اما وزارت بهداشت قبول نکرده است.
در حال حاضر حتی برای همان دو آزمایشگاه هم تنها با ارسال نمونه
مجوز تشخیص کرونا داده شده است، حالا چه رسد به این که اساسا تست
در خانه انجام و در آزمایشگاه تشخیص داده شود.»
اشاره او به ماجرای تست‌های خانگی کروناست. به گفته غروی
نمونه‌گیری درست برای کرونا باید از طریق بینی یا حلق انجام شود و
حتما در شرایط ایزوله صورت گیرد که گاهی در خود آزمایشگاه هم
نمی‌توان چنین شرایطی را فراهم کرد، چه رسد به خانه. او درباره این که
این تست را افراد برای اطمینان از ابتلایشان حتی بدون داشتن علامت
بیماری انجام می‌دهند هم توضیح داد: «دو نوع آزمایش برای
تشخیص کرونا وجود دارد؛ یکی مولکولی است که پیش از ورود