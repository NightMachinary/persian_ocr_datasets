17189
زمین ورزش‌های ساحلی در دانشگاه لرستان احداث می‌شود
احسان احمدی در گفت‌وگو با ایسنا بیان کرد: سرانه استفاده از فضای
ورزشی در دانشگاه لرستان 2.8 متر مربع به ازای هر دانشجو است.
وی افزود: این سرانه به ازای دانشجویان دختر و پسر متفاوت است و
بیشتر به دانشجویان پسر اختصاص دارد اما ما در تلاش هستیم با ایجاد
زیرساخت‌های جدید مقداری از این فاصله ایجاد شده برای
دانشجویان دختر را کمتر کنیم.
احمدی با بیان اینکه تاکید وزارتخانه بر این است که توجه ویژه به
ورزش دانشجویی دختران شود، افزود: ما نیز مطابق دستورات
وزارتخانه حمایت خود را در بحث اعزام و آماده‌سازی هر چه بهتر
دانشجویان دختر به مسابقات ورزشی انجام داده‌ایم.
رئیس اداره تربیت بدنی دانشگاه لرستان گفت: خوشبختانه به تازگی از
طرف وزارتخانه بودجه‌ای برای احداث زمین فوتبال و والیبال
ساحلی به دانشگاه اختصاص داده شده است.
وی افزود: از هفته آینده عملیات ساخت این پروژه آغاز می‌شود و
مجموعاً قابلیت برگزاری 9 رشته ورزشی را در خود دارد و امیدواریم
این مجموعه هر چه سریع تر احداث و به سرانه ورزشی دانشگاه اضافه
شود.
احمدی با تاکید بر لزوم احداث این زمین ساحلی، اضافه کرد: