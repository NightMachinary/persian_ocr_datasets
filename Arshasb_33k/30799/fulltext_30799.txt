30799
کرونا تهدید بود به این دلیل که جلسات‌مان را تعطیل کرد و ما ارتباط
مستقیم خود با مردم را از دست دادیم.
این فعال سیاسی اصلاح‌طلب خاطرنشان کرد: ما قبل از کرونا
نشست‌های هفتگی و ماهانه‌ای با مردم و اعضای حزب داشتیم، اما بعد از
شیوع ویروس کرونا عملاً این گونه نشست‌ها تعطیل شد و ما ارتباطمان
را با بدنه مردمی از دست دادیم، اما از طرف دیگر ما را به سمتی برد که از
فضای مجازی استفاده بهتری بکنیم و با برگزاری لایوها بتوانیم
ارتباطمان را با بدنه اجتماعی جامعه حفظ کنیم.
وی اضافه کرد: ما توانستیم در برنامه‌ها از اساتید و صاحب نظران
برجسته استفاده کنیم، این نگرش اتفاق خوبی بود و ارتباط بهتری بین
مردم و احزاب در حال شکل گیری است و نوع تمایلات در جهت تغییر
کردن است.
نیک جوانی با اشاره به اینکه برگزاری یک نشست شامل هزینه‌های
سنگینی می‌شد، افزود: دعوت از سخنران، اجاره مکان و... همه این‌ها
بار مالی زیادی را برای احزاب ایجاد کرده، اما در حال حاضر با استفاده از
فضای مجازی سخنران و مهمانان را در کانال‌هایمان دعوت
می‌کنیم، سخنرانی‌ها برگزار می‌شوند و تعداد زیادی از این
سخنرانی‌ها ضبط و پخش می‌شود و در اختیار مردم قرار می گیرد و
می‌توان در آینده آن‌ها را نشر داد.