27183
محمد کاظم کاظمی در یادداشتی، در خصوص ایجاد خط راه آهن
خواف هرات نوشته است:
یکی از آرزوهای دیرین ما ایجاد شبکه‌ ریلی در کشور ماست و نیز
ارتباط کشور با این شبکه به کشورهای دیگر.
سال‌هاست که راه اتصال افغانستان به آب‌های آزاد از کشور پاکستان
می‌گذشته است؛ کشوری که دولت‌های آن خصومتی دیرینه با مردم و
حکومت‌های افغانستان داشته‌اند و این راه ترانزیت افغانستان به
جهان دیگر که غالبا از پاکستان می‌گذشته، همواره گروگان
مناسبات دو کشور بوده است.
این راه‌آهن خواف هرات می‌تواند گام اول تحقق این آرزو باشد؛
گامی مهم و ارزشمند، به خصوص که به این وسیله، کشور را از انزوای
جغرافیایی‌ای که حاصل راه نداشتن به آب‌های آزاد است خارج
می‌کند و رفت و آمد میان افغانستان و ایران، این دو کشور همزبان و
هم‌کیش را سهل می‌سازد.
با ایجاد این خط آهن، تجارت و گردشگری افغانستان می‌تواند نفسی
بکشد. امیدواریم که راه این نفس را با تخریب‌های سیاسی و امنیتی
نبندند.