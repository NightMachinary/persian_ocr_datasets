795
آقایی: می‌جنگیم تا پیروز شویم
به گزارش ایسنا، سعید آقایی پیش از سفر کاروان پرسپولیس به قطر برای
برگزاری دیدار نهایی لیگ قهرمانان آسیا اظهار کرد: مهم نیست چه
تیمی در فینال حضور پیدا می‌کند و تمرکز کردیم که بتوانیم در فینال
بهترین عملکرد را از خود به نمایش بگذاریم. خودم هم خداراشکر در
شرایط خوبی قرار دارم.
او اضافه کرد: هم انگیزه داریم و هم امیدواریم و می‌جنگیم تا پیروز
شویم.
آل محمد: در دوران پساکرونا لزوم صلح جهانی نمود بیشتری خواهد
داشت
سید محمدصادق آل محمد در گفت و گو با ایسنا، در رابطه با مهمترین
اموری که باید مسوولان برای دوران پساکرونا برنامه ریزی کنند،
اظهار کرد: از جمله این موارد برنامه ریزی برای تخفیف و تقلیل آثار سو و
نامطلوب روانی ویروس کرونا و تلاش برای مداوای بیماران روانی و
روحی آن و همچنین سعی در بازسازی جامعه از حیث اثرات زیان بخش
روانی و عصبی این ویروس با استفاده از تخصص‌های روانشناسی و
روانپزشکی با روش‌های روان درمانی است.
وی برنامه ریزی برای تخفیف و تقلیل منازعات، دعاوی و اختلافات
ناشی از بروز و شیوع کرونا اعم از منازعات و اختلافات خانوادگی،