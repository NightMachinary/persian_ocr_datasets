24565
مهلت واریز وجه فروش‌فوق‌العاده ایران‌خودرو تمدید شد
به گزارش ایسنا، در طرح فروش فوق‌العاده 15 هزار دستگاه
محصولات ایران‌خودرو که روز شنبه(17 خردادماه) قرعه‌کشی
شد، به مشتریان برگزیده شده در قرعه‌کشی 48 ساعت مهلت داده شده
بود که برای واریز وجه اقدام کنند. پیش از این مهلت پرداخت وجه
کامل خودرو، پایان روز دوشنبه (19 خرداد) بود که ایران‌خودرو
آن را 36 ساعت دیگر و تا ساعت 12 فردا (چهارشنبه) تمدید کرده است.
طبق اعلام معاون بازاریابی و فروش ایران خودرو، در صورت گذشت
این زمان و عدم اقدام منتخبان برای پرداخت وجه کامل خودرو، فرد
دیگری از فهرست ذخیره جایگزین خواهد شد.
10 درصد بیش از ظرفیت ثبت نام 15 هزار دستگاه به عنوان ظرفیت
ذخیره در طرح قرعه کشی فروش فوق العاده چهار محصول این
خودروساز تعیین و درنظر گرفته شده تا در صورتی که برخی از پذیرفته
شدگان نسبت به پرداخت وجه اقدام نکردند، این تعداد جایگزین
شوند.
مهلت 30 روزه فیفا به پرسپولیس برای پرداخت بدهی برانکو/ جریمه
سنگین 127 هزار دلاری اضافه شد
به گزارش ایسنا، کمیته انضباطی فیفا که در نامه‌ای از باشگاه پرسپولیس
خواسته بود تا مطالبات برانکو ایوانکوویچ، زلاتکو