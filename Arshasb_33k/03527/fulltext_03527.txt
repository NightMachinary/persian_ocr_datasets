3527
است و به «شهروند» می‌گوید که اخیرا هیچ‌ تصمیم‌ در این‌ باره گرفته
نشده است. او زمان برگزاری کنکور را منوط به اعلام تاریخ امتحانات
نهایی می‌داند. «در مورد اعلام تاریخ امتحانات نهایی هم وضع شفاف
نیست و نمی‌توان صراحتا اعلام کرد چه زمانی مدارس فعالیت‌شان را
شروع خواهند کرد؛ حتی تعیین تاریخ شروع کار مدارس هم
پیش‌بینی‌پذیر نیست. چه کسی می‌تواند در مورد زمان اتمام واگیری
کرونا اظهار نظر کند؟ اما با وجود این جلسات متعددی برگزار شده ولی
نباید از نظر دور داشت که در این شرایط، نمی‌توان تصمیم قطعی
گرفت.»
ساکی گزینه حذف کنکور را بعید و دور از ذهن می‌داند اما به اعتقاد او
احتمال تعویق وجود دارد. «حذف کنکور بعید است اما احتمال
تعویق دور از ذهن نیست. حرف اول و آخر را ستاد مقابله با کرونا می‌زند به
همین منظور بهترین کار دوری از گمانه‌زنی‌هاست. با حاکم‌ شدن
شرایط فعلی، استرس شهروندان به‌ویژه دانش‌آموزان بالاست و گفتن
از فرضیات و گمانه‌ها نتیجه‌ای جز دامن‌زدن به استرس‌ها ندارد.»
ابراهیم خدایی، رئیس سازمان سنجش آموزش کشور هم تعویق
کنکور را محتمل دانسته است: «در بحث کنکور سراسری زمانی
می‌توانیم تصمیم بگیریم که تقویم آموزشی آموزش‌وپرورش بسته
شده باشد.»