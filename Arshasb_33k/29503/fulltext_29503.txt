29503
دانشجویان بر حسب علاقه‌مندی خود در سطوح پیشرفته و مقدماتی
شرکت می‌کنند. همچنین برنامه‌های دیگری که در نظر داریم
روزهای مناسبتی است که هر کانون بر حسب تخصص و گرایش خود
برنامه‌های مناسبتی را برگزار می‌کند.
وی با اشاره به اینکه «هر کانون از منظر و دریچه خود مناسبت‌هایی را در
نظر دارد که برای برگزاری آن‌ها، برنامه‌هایی را برگزار می‌کند» بیان
کرد: رویکرد کانون فرهنگی و هنری دانشگاه فردوسی را رو به جلو
ارزیابی می‌کنم و هر سال برنامه‌ها خلاق‌تر و جدیدتر برگزار می‌شود.
این امر نشان می‌دهد که حرکت کانون سازنده است و تنها برای فرد
نیست بلکه جریانی است که با یک کار تیمی و گروهی می‌توانیم اهداف
فرهنگی، هنری، اجتماعی و مذهبی را پیش ببریم.
دبیر کانون هنرهای تجسمی دانشگاه فردوسی مشهد در خصوص
مشکلات کانون فرهنگی و هنری دانشگاه فردوسی مشهد خاطرنشان
کرد: اکنون وزارت علوم و فناوری با مشکل شدید بودجه مواجه است و
این مشکل شدید بودجه در طبقات مختلف وزارتخانه که یکی از
بازوهای آن هم معاونت پرورشی است، کاملاً سرایت کرده. اساساًدر
فضاهای داوطلبانه محور فعالیت‌ها عشق و علاقه‌مندی اشخاص است و
وابسته به بودجه‌های سازمانی نیست هر چند که خیلی مهم است اما
مجموعه‌های داوطلبانه معطل بودجه نمی‌مانند.