26923
در کتاب خاطراتش از سفر به آلمان و ملاقاتی که با هیتلر داشته این گونه
می‌نویسد: «موقعی که ما به ملاقات هیتلر رفتیم آقای محتشم السلطنه
اسفندیاری هم حضور داشت. هیتلر با من و اشرف و شمس دست داد و از من
حال و احوال رضا را پرسید. از طرف سفارت ایران یک مرد جوان
به‌عنوان دیلماج حضور داشت که مطالب هیتلر را برای ما و حرف‌های ما
را برای هیتلر ترجمه می‌کرد. اگر اشتباه نکنم این مرد جوان جمال‌زاده
پسر سید جمال واعظ اصفهانی بود که بعدها نویسنده معروفی شد. ما
برای هیتلر چند هدیه برده بودیم که عبارت بود از دو قطعه قالی نفیس
ایرانی و مقداری پسته رفسنجان. حاج محتشم السلطنه اسفندیاری
قالی‌ها را در جلوی پای هیتلر باز کرد و شروع کرد به توضیح دادن. هیتلر
خیلی از نقش قالی‌ها و بافت و رنگ آنها خوشش آمد. روی یک قالی که در
تبریز بافته شده بود عکس خود هیتلر بود. روی قالی دیگر هم علامت
آلمان را که عبارت از صلیب شکسته بود نقش کرده بودند. از مطالب
هیتلر دستگیرمان شد که باورش نمی‌شود این تصاویر ظریف را با دست
بافته باشند. هیتلر هم متقابلاً سه قطعه عکس خود را امضا کرد و به من و
دخترانم داد. دیلماج سفارت گفت: «آقای هیتلر می‌گویند متأسفانه
پیشوای آلمان مثل شاه ایران ثروتمند نیست و نمی‌تواند متقابلاً هدیه
گرانقیمت به ما بدهد و از این بابت معذرت می‌خواهند!» من این ملاقات
را هیچ‌وقت فراموش نکردم و به‌ درخواست رضا ده‌ها بار ریزمطالب آن