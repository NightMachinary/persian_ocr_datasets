25779
نه باردارم، نه تنبل؛ چاقم
به گزارش ایسنا، روزنامه ایران نوشت: «چقدر چاق شدی!»، «اصلاً
ورزش هم می‌کنی؟ رژیم چطور؟ اگر هر دوی اینها رو با هم انجام بدی
حتماً لاغر هم میشی.»، «میوه بخور، شب‌ هم شام نخور.»، «وای این از
بچگی این طوری چاق شده بزرگ بشه که یک بلایی سرش میاد، بابا
کمکش کنید خودش رو لاغر کنه.»، «بچه به این قشنگی چرا این قدر
خپل شده؟»، «روزبه‌روز داری پهن‌تر میشی یک فکری به حال خودت
بکن!»
اگر خودتان یا یکی از اطرافیان نزدیکتان اضافه وزن دارد حتماً برخی
از این گفته‌ها یا نظرات مشابه را شنیده‌اید؛ نظراتی که دائم شما را دچار
چالش ذهنی می‌کند. ما در این گزارش اما می‌خواهیم به جز شنیدن
صدای افرادی که اضافه وزن دارند بدانیم چه مسائل دیگر می‌تواند
باعث چاقی شود و اضافه وزن چه تأثیری روی افراد می‌گذارد. اصلاً آیا
چاقی مسأله دنیای مدرن است و اگر این طور است مسأله‌ای کاملاً
اجتماعی و حاکی از نابرابری‌های آن است یا نه؟ آیا چاقی بین افراد فقیر
بیشتر رایج است یا آن طور که برخی تصور می‌کنند بین طبقه مرفه؟ اصلاً
چاقی چقدر می‌تواند انگاره‌های ذهنی یک فرد را درباره خودش
عوض کند؟
«من چاقم و از بدنم متنفرم. استرس زیاد و افسردگی باعث چاقی‌ام شده.