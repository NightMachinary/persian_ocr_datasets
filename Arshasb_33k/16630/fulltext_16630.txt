16630
ترکیه ابلاغ کرد.
روحانی: اجرای مرحله«سازگاری با کرونا» هرگز به معنای کمرنگ
شدن مقابله با این بیماری نیست
به گزارش ایسنا، حجت‌الاسلام والمسلمین حسن روحانی روز جمعه
در گفت‌وگو با دکترسعید نمکی اظهار داشت: باید تلاش کنیم تا مرحله
سوم مدیریت مقابله با بیماری کوید 19 تحت عنوان «سازگاری با
کرونا» نیز با رعایت کامل تمامی دستورالعمل ها و ارائه آموزش ها و
اطلاع رسانی لازم وکافی، به بهترین شکل در کشور اجرا شود تا
زندگی، معیشت و سلامت مردم توامان با هم حفظ شود.
رئیس جمهور با بیان اینکه باید همه دستگاه ها و بخش‌های مرتبط نسبت
به چگونگی اجرای برنامه ریزی‌های لازم برای این مرحله آگاهی
داشته باشند، گفت: هدف از اجرای مرحله سازگاری با کرونا ،تامین
سلامت مردم و حفظ جان آنان ، در کنار فعالیت پویای کسب و کار ها است
.
روحانی با اشاره به افزایش نسبی آمار ابتلا به کرونا در برخی استان ها و
شهرها، خاطرنشان کرد: باید با همکاری کمیته تبلیغات ستاد ملی مقابله
با کرونا سیاست های آگاهی بخشی و اطلاع رسانی تقویت شده و صدا
وسیما، رسانه ها و فضای مجازی همانند روزهای اولیه شیوع این
بیماری در راستای رعایت دستورالعمل ها فعالیت کنند.