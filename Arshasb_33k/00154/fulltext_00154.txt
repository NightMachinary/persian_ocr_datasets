154
شهریاری در پاسخ به این سوال که اگر رویه مصرف به همین شکل ادامه
یابد، تهران تا چه زمانی می تواند پاسخگو تامین آب باشد، گفت:
فاکتورهای متعددی در این رابطه عامل هستند یکی از این مسائل
موضوع جمعیت است. با این وجود افقی که شرکت آب منطقه ای و آب و
فاضلاب تهران و وزارت نیرو در این خصوص طراحی کرده، تدوین
طرح جامع تامین آب شرب تهران است.
وی افزود: بر اساس این طرح برنامه ریزی های لازم برای تامین آب تا افق
1410 و 1415 تدوین شده است و باید گفت که دربارهبحث تامین آب
در میان مدت برنامه ریزی ها انجام شده اما کلا اقلیم کشور خشک و نیمه
خشک است لذا باید به مساله سازگاری با کم آبی نیز توجه کنیم و
امیدواریم بتوانیم این شرایط را با کمترین مشکل در پیک تابستان پشت
سر بگذاریم.
آب در مازندران نقش امنیتی دارد
بابک مومنی در گفت‌وگو با ایسنا با اشاره به اهمیت موضوع امنیت آب
اظهار کرد: بخش عمده‌ای از کشور ما به ویژه فلات مرکزی از بارندگی
های بسیار کمی برخوردار بوده و متوسط بارندگی در کشور یک سوم
میانگین جهانی و این درحالیست که میزان تبخیر آب در کشور سه برابر
استاندارد جهانی است.
عضو هیئت علمی دانشگاه پیام نور مازندران خاطرنشان کرد: در چنین