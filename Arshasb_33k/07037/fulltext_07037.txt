7037
مجلس نیز در این جلسه گفت: در دشت صوغان سالیانه دو متر نشست و در
دشت ارزوئیه یک متر نشست زمین را داریم و استان کرمان رتبه اول
کشور را در نشست سطح آب دارد که این نشان دهنده بحران و خطر بسیار
جدی است.
وی افزود: در دشت ارزوئیه 700 حلقه چاه حفر شده که 200 حلقه خشک
شده و اکنون 500 حلقه چاه فعال است و از این تعداد 100 حلقه چاه در
معرض خشکی قرار دارند.
محمدی با اشاره به اینکه به دلیل بی آبی چند روستا خالی از سکنه شده،
تصریح کرد: در بحث آبخیزداری نیاز به هماهنگی با استان هرمزگان
وجود دارد زیرا حوزه آبریز ما مشترک است تا طرح های آبخیزاری در
جاهائی که نیاز است اعتبارات پوشش داده شود.
وی تصریح کرد: نهال کاری جنگل ها با توجه به آتش سوزی و تخریب
هایی که طی سال ها اتفاق افتاده، لازم است.
برای حفظ کسب‌وکارها ماسک بزنیم
محمدحسین شفیعی‌ها در گفت‌وگو با ایسنا، با غیرقابل انکار دانستن
خطرات بیماری کرونا، اظهار کرد: متخصصان و پزشکان اعتقاد
دارند که استفاده از ماسک، رعایت فاصله اجتماعی و شست و شوی
مرتب دست ها حداقل مراقبت هایی است که باید برای مقابله با این
بیماری انجام شود.