17521
تامین کند و سپس طی دو سال آن را پرداخت کنند.
معاون اول رئیس جمهور خاطرنشان کرد: همچنین قرار شد 50 هزار
میلیارد دیگر را به بنگاه هایی بدهیم که یا بر اساس دستور ستاد تعطیل
شدند یا در اثر تبعات کرونا به تعطیلی کشانده شده‌اند؛ این تسهیلات
عمدتاً با این هدف اعطا می‌شود که بنگاه ها بتوانند حقوق کارگرهای
خود را پرداخت کنند؛ چرا که ما باید همواره به طبقات ضعیف فکر
کنیم. در این راستا عصر امروز جلسه ستاد رفاه برگزار می‌شود تا درباره
چگونگی حمایت از اقشار ضعیف جامعه که در این ایام بیشترین آسیب
به آنها وارد شده است، تبادل نظر کنیم.
جهانگیری با بیان اینکه «در سال 98 در کنار تلخی‌هایی که داشتیم،
دستاوردهای خوبی در بخش های اقتصادی داشتیم»، اظهار کرد: در
سال 98 توانستیم نهایتاً با 441 هزار میلیارد تومان از منابع خزانه و
اوراق بودجه کشور را تامین کنیم این در حالی بود که در شورای عالی
سران سه قوه پیش بینی شده بود که ممکن است تامین بودجه 386
میلیارد تومان کاهش یابد؛ در تامین بودجه این سال مالیات ها نقش
مهمی داشت.
وی با تاکید بر اینکه در سال 98 اتکا به منابع نفتی کاهش بسیاری یافت و
در این سال کمترین استفاده از منابع نفتی انجام شد، گفت: در سال
گذشته بانک مرکزی موفق شد مجموعاً 39 میلیارد دلار تامین ارز برای