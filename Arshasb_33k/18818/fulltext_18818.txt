18818
کرمانپور همچنین خاطرنشان کرده است که در میان کادر خدمات،
فیزیوتراپ‌ها، ماماها، پرسنل علوم آزمایشگاهی، نیروهای
خدماتی و نظافتی، نیروهای تاسیساتی و تجهیزاتی و کادر
بیماریارها و بیماربرها و... نیز تعدادی مبتلا شده و تعدادی نیز جان
باختند، اما به دلیل اینکه کمتر با بیماران مبتلا به کرونا ارتباط مستقیم
دارند، تعداد مبتلایان در آنها نسبت به پزشکان و پرستاران نیز کمتر
است.
اوایل که بیماری تازه از راه رسیده و حسابی گلوله باران مان کرده بود،
کادر درمان خسته و بیحال شدند، آنزمان همگی پیام های تشکر
برایشان فرستادیم، در مدحشان شعر گفتیم و ترانه خواندیم و برایشان
هدیه بردیم، رعایت ها را به کمال رساندیم و کادر درمان را امیدوار
کردیم که بزودی بر بیماری فائق می شوند و راهی خانه، اما نشد و
نتوانستیم و شاید آنگونه که باید نخواستیم و دوباره کرونا جان گرفت
و اینبار سنگین تر حمله کرد و حالا کادر درمان خسته تر از دوران پیک اول
بیماری است.
این خستگی تنها جسمی نیست، روحی هم هست، فشار ساعت ها کار
سنگین آنهم پیچیده در لایه های خفقان آور گان و ماسک، ساعت ها
شنیدن صدای تنفس زجرآور صدها بیمار بدحال، به چشم دیدن مرگ
های بیشمار و دوری از خانواده، نگرانی هر لحظه ابتلا به بیماری و انتقال