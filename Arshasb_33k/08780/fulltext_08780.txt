8780
تاریخچه تقابل پرسپولیس و استقلال در جام حذفی
به گزارش ایسنا، قرعه‌کشی نیمه نهایی جام حذفی خبر از برگزاری نود و
سومین داربی تاریخ در نیمه نهایی این مسابقات داد. مسابقه‌ای که
چهارمین تقابل استقلال و پرسپولیس در جام حذفی محسوب می‌شود.
در 3 تقابل قبلی دو بار پرسپولیس موفق به شکست استقلال شده و یک بار هم
استقلال موفق به حذف رقیب سنتی خود شده است. تقابل نخست دو تیم
در تاریخ 19 اسفند 1367 برگزار شد که 120 دقیقه تلاش دو تیم با تساوی
بدون گل همراه شد و این پرسپولیس بود که با برتری 4 بر 2 در ضربات
پنالتی موفق به حذف استقلال در یک چهارم نهایی جام حذفی شد.
نبرد بعدی دو تیم در جام حذفی در 20 تیر سال 78 بود که دو تیم در فینال به
هم رسیدند و باز هم این پرسپولیس بود که توانست رقیب سنتی خود را
شکست دهد. سرخ‌ها با دو گل مهدی هاشمی‌نسب از روی نقطه پنالتی و
افشین پیروانی در برابر تک گل سهراب بختیاری‌زاده استقلال را
شکست دادند و قهرمان جام حذفی شدند. 12 سال بعد یعنی در تاریخ 18
آذر سال 90 استقلال و پرسپولیس باز هم در یک چهارم نهایی جام حذفی
به مصاف هم رفتند که تلاش دو تیم در 90 دقیقه بی‌تاثیر بود تا بازی به
وقت‌های اضافه رود. در وقت اضافه استقلال توانست با 3 گل مجتبی
جباری (دو گل) و اسماعیل شریفات، پرسپولیس را حذف کند و راهی
مرحله بعد شود. این همان بازی معروفی بود که فرهاد مجیدی سرمربی