9533
وی پیشنهاد ارائه نامه ای مطالبه گرانه در همین خصوص توسط شورای
شهر به صنایع و بنگاه های اقتصادی را مطرح کرد.
نایب رییس شورای شهر اراک در ادامه به موضوع صیانت از نیروی کار
در مجموعه شهرداری اراک و دغدغه های موجود در این زمینه اشاره
کرد و گفت: در مدتی که از فعالیت دوره پنجم شورای شهر می گذرد،
همواره دغدغه صیانت از نیروی کار، در جلسات مختلف و کمیسیون
های شورا مطرح بوده است. شرایط موجود اقتصادی به گونه ایست که
نمی توان نماینده مردم بود، اما به سادگی از کنار بیکار شدن کارگران
عبور کرد.
وی با اشاره به منویات مقام معظم رهبری و تاکیدات فراوان ایشان مبنی
بر تامین امنیت شغلی و تامین معیشت کارگران به عنوان دو وظیفه مهم
مسئولان، بیان کرد: در ماه های اخیر علیرغم مصاحبه دقیق رئیس شورا
در خصوص در شایعات تعدیل نیرو و نیز بهینه سازی روند بکارگیری
نیروهای مازاد فصلی در نیمه دوم سال، به صورت روزانه شاهد
مراجعات و تماس های مکرری از سوی کارگران هستیم. از سویی
دیگر افزایش جهشی در قیمت ها و حقوق و مزایای پرسنلی باعث شده
است بنا بر وظیفه قانونی، به اصلاح بودجه برخی سازمان های شهرداری
که دارای بیشترین حجم نیروهای فعال کارگری هستند، در قالب متمم
بودجه اهتمام داشت.