30827
مدرن در نقطه مقابل تجویز را امری بیهوده می‌داند.
داوودی افزود: اگر به جوامعی که درگیر کرونا شده‌اند، بنگریم،
کشورهایی درگیری بیشتری با کرونا داشته‌اند که خاستگاه علم
سیاست مدرن بوده‌اند؛ مانند ایالات متحده امریکا و برخی از
کشورهای اروپایی.
وی اضافه کرد: اگر به اندیشه پیشینیان نگاه کنیم، همان‌طور که در
دوران یونان باستان مطرح بود، دانش سیاسی در قالب حکمت عملی
مطرح می‌شد. در حکمت عملی دانش‌هایی مثل سیاست، اخلاق و
اقتصاد به جای توضیح صرف امور و پدیده‌ها به غایات و اهداف
زندگی انسان توجه می‌کرد؛ یعنی حکما در این دانش صرفا
پدیده‌های سیاسی را توصیف نمی‌کردند بلکه در کنار توصیف
پدیده‌های سیاسی، به غایات و اهداف زندگی انسان هم
می‌اندیشیدند.
این استادیار گروه علوم سیاسی دانشگاه آزاد اسلامی مشهد بیان کرد:
در واقع حکمت عملی از یک سو در پی شناخت بهترین ابزار دستیابی به
اهداف است و از سوی دیگر در پی آن است که موانع موجود در مسیر آن
غایات را شناسایی و برطرف کند. در واقع تفاوت حکمت عملی با سایر
دانش‌ها در این است که به وسیله دانش‌های طبیعی نمی‌توان چیزهایی
که قدرت شناخت آن را داریم، تغییر دهیم اما حکمت عملی در مورد