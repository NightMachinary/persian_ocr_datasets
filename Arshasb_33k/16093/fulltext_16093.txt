16093
وی در پاسخ به اینکه اقدامات وزارت آموزش و پرورش در چندماهی
که از صدور بخشنامه مدیریت تعارض منافع می گذرد تا چه حد قابل
قبول بوده است؟ اظهار کرد: در مدتی که گذشته تا جایی که اطلاع
دارم اتفاق خاصی نیفتاده است. چند مسئولیت محدود از برخی افراد
گرفته شد. بخشنامه هایی صادر، دستوراتی داده و الزاماتی ایجاد شده
که در عمل چندان بزرگ نبوده است. گزارش معاون حقوقی
وزراتخانه نیز بیان کلیات بود و آمار و ارقام جدی در آن ندیدیم.
کلیات هم چیزی را مشخص نمی کند. می شود گفت که دستورها داده
شده و دستورالعمل و بخشنامه هست اما اراده جدی برای اجرا و سیستم
نظارتی برای پیگیری چندان پرقدرت نیست.
کارشناس حوزه آموزش و پروش تاکید کرد که تغییرات به لحاظ
کمی و کیفی رضایت بخش نیست و تناسب چندانی با آنچه در
دستورالعمل اصلی بود ندارد، جدی نیست، گستردگی ندارد و اغلب
صوری به نظر می رسد.
داوری همچنین در پاسخ به اینکه برای فعال کردن بخش هایی نظیر
سازمان نوسازی مدارس و سازمان پژوهش که هنوز گزارشی از آن ها
منتشر نشده اند، چه پیشنهادی دارید؟ عنوان کرد: اتفاقا این دو سازمان
بسیار مهم هستند. در سازمان نوسازی بحث ساخت و ساز، تجهیز و
صدور مجوز پیمانکاری مطرح است و مستقیم با منافع افراد سروکار