28855
به گزارش ایسنا، در نشست مشترک رئیس سازمان آموزش‌وپرورش
استثنایی و معاون آموزش ابتدایی و اعضای شورای معاونان دو
معاونت، نشست بررسی شیوه‌های انسجام ‌بخشی و کیفیت ‌بخشی به
فعالیت‌های مشترک برگزار شد.
سید جواد حسینی در این نشست بابیان اینکه آموزش ‌و پرورش
استثنایی در 4 قلمرو با آموزش ابتدایی پیوند مستقیم دارد، اظهارکرد:
نشست مشترک چند ماه گذشته دو معاونت آغاز خوبی برای همکاری
مشترک بود که باید منجر به نتایج خوب هم شود.
وی افزود: طرح سنجش سلامت جسمانی و آمادگی تحصیلی
نوآموزان بدو ورود به دبستان و پیش‌دبستانی، آموزش‌های تلفیقی
فراگیر و مدارس تلفیقی، دانش آموزان دیرآموز و مراکز مشکلات
ویژه یادگیری، 4 قلمرو آموزش‌وپرورش استثنایی است که در
پیوند مستقیم با معاونت آموزش ابتدایی است.
رئیس سازمان آموزش‌وپرورش استثنایی بابیان اینکه طرح
سنجش سلامت جسمانی و آمادگی تحصیلی نوآموزان بدو ورود به
دبستان از نیمه دوم تیرماه آغاز خواهد شد، اظهارکرد: در سال جاری
پوشش 99 درصدی نوآموزان بدو ورود به دبستان و60 درصدی
پیش‌دبستانی‌ها در این طرح هدف‌گذاری شده است و مشارکت
معاونت آموزش ابتدایی در شناسایی بازماندگان از طرح و همچنین