18376
سودجویی از شهروندان داغدیده در وادی رحمت تبریز
فرخ جلالی اظهار کرد: به دنبال شیوع ویروس کرونا و ممنوعیت
برگزاری مراسم ختم و ترحیم، برخی افراد و موسسات غیر مجاز با
روش‌های جدید از خانواده‌های داغدیده، مبالغی دریافت
می‌کنند که با کلاهبرداری فرقی ندارد.
وی ادامه داد: ارسال بنر تسلیت، ارسال سبد گل به منزل متوفی بدون
اطلاع خانواده معزا و دریافت هزینه‌های گزاف، دریافت وجه با
ادعای هزینه کرد فعالیت‌های خیریه و ... از جمله اقداماتی است که
سودجویان از آلام خانواده‌های داغدیده استفاده کرده و نسبت به
دریافت مبالغ خارج از مقررات اقدام می‌کنند.
وی با تاکید بر این‌که به هیچ عنوان اجازه فعالیت این افراد را در محوطه
آرامستان‌های شهر تبریز به ویژه وادی رحمت را نمی‌دهد، یادآور
شد: در اقدامی پسندیده، برخی از خانواده‌هایداغدار، هزینه
برگزاری مراسم ختم را به مراکز خیریه، آزادی زندانیان و یا تامین
هزینه‌های جهیزیه و درمان بیماران صعب العلاج اختصاص می‌دهند.
جلالی خاطرنشان کرد: شهروندان در صورت تمایل، مبالغ مورد نظر
خود را فقط به موسسات دارای مجوز و خیریههایی که بنرهای اطلاع
رسانی آن در محوطه وادی رحمت نصب می‌شود، پرداخت کردهو از
پرداخت وجه بدون دریافت رسید خودداری کنند.