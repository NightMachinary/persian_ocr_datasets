8732
بسته به ترکیب و ساختار آن‌ها، تعدادی از نانو مواد ممکن است باعث
واکنش‌های کاتالیستی اولیه و افزایش خطر آتش گرفتن و انفجار
شوند که تنها با توجه به ترکیب شیمیایی آن‌ها قابل پیش‌بینی نیست.
پژوهشگران می‌گویند، نانوذرات، به علت داشتن سطح وسیع ویژه،
ممکن است در زمان استفاده دارای الکتریسیته ساکن زیادی شوند، به
طوری که با پخش شدن در هوا ابر قابل انفجاری را تشکیل داده و
می‌توانند خود به خود مشتعل شوند. مانند نانوپودر آهن، بنابراین
ضروری است کلیه مسئولان و مدیران محیط‌های کاری نانو، پس از
انجام ارزیابی‌های لازم، جهت کنترل‌ ریسک‌های بهداشتی و ایمنی
نانو مواد، اقدام‌های لازم را به عمل آورند. استانداردهایی برای
اینکه فناوری نانو بتواند به ایجاد کنترل‌های اختصاصی و در نتیجه
حفظ سلامتی و ایمنی کارکنان و محیط زیست در محیط‌های کاری
نانو کمک کند، ایجاد شده است.
این استانداردها در کلیه محیط‌های کاری نانو کاربرد داشته،
می‌تواند توسط مدیران، متخصصان و کارکنان این محیط‌ها با هدف
ایجاد محیط کار سالم، حفظ سلامت کارکنان، آموزش کارکنان،
تهیه آئین‌نامه‌های کار اختصاصی و تهیه تجهیزات و امکانات ایمنی
مورد نیاز به کار گرفته شود. با توجه به اینکه در سال‌های اخیر، ایران در
حال اوج‌گیری در زمینه پژوهش‌های نانو است، عقلانی به نظر می‌رسد