22670
محبی نجم آبادی: ملت بزرگ ایران و ترکیه دوست و برادر یکدیگر
هستند
به گزارش ایسنا، بهروز محبی نجم آبادی در تذکری شفاهی در جریان
جلسه علنی امروز مجلس، بیان کرد: ملت بزرگ ایران و ترکیه دو کشور
دوست و برادر هستند که در غم و شادی در کنار هم ایستاده اند. مخدوش
کردن این روابط حسنه و راهبردی مطلوب ملت ترکیه و ایران نیست.
آقای اردوغان محصول بعثت پیامبر اسلام اتحاد و حذف تعصبات
قومی بود.
وی در ادامه اظهار کرد: طرح اقدام راهبردی برای لغو تحریم ها، اقدام
ارزشمندی از سوی نمایندگان بود که دستان خالی دولت را پر کرد و
مهر بطلانی بر مذاکرات بی فایده و سرخوشی و اعتماد بی سرانجام به
اروپایی ها و غربی ها زد. ان شاالله دولت با اجرای این طرح و طرح تامین
کالاهای اساسی به تکالیف قانونی خود عمل کند.
نماینده مردم سبزوار در مجلس تصریح کرد: همسان سازی حقوق
بازنشستگان تامین اجتماعی یکی از مطالباتی است که باید برای تامین
حقوق این عزیزان که سال ها برای آبادانی کشور زحمت کشیده اند، با
جدیت و به طور عاجل دنبال شود.
وی در تذکری به وزیر آموزش و پرورش خواستار ساماندهی
نیروهای متعدد آموزشی و پرداخت حقوق حق التدریسی ها شد.