21124
مختلف کردیم. بعد از آن به سراغ پینگ‌پنگ رفتیم. اما وقتی پسرم به
دنبال برداشتن توپ رفت، دیدم که به تیر چراغ برق چسبید. با شدت و
زور او را از تیر جدا کردم، ولی فایده‌ای نداشت. من مهدی را از دست
دادم. پاره‌تنم رفت و به همین سادگی او را از دست دادم.»
پدر مهدی حالا می‌گوید که شکایت و مجازات هم نمی‌تواند چیزی از
داغ او کم کند: «از هر کس شکایت کنم، هر کس مجازات شود، دیگر
پسر من برنمی‌گردد. من پاره‌ تنم را از دست دادم. آن هم بی‌هیچ دلیلی ولی
از مقصران این ماجرا شکایت کرده‌ام. فقط به خاطر این که کسی دوباره
شاهد چنین ماجرای تلخی نباشد. کسی مثل من عزادار نشود. اگر
شکایت نمی‌کردم و این حادثه دوباره تکرار می‌شد، من هم به اندازه
آنها مقصر بودم. فقط به همین دلیل شکایت کردم تا دوباره انسانی مثل پسر
من قربانی چنین سهل‌انگاری بزرگی نشود. پسرم در خیابان تصادف
نکرد، موتور به او نزد یا حادثه‌ای مشابه این؛ پسرم در پارک بود. مثل هر
بچه دیگری که پارک را به‌عنوان تفریحگاه سالم و امن انتخاب می‌کند و با
ذوق و شوق به آنجا می‌رود تا تمام هیجان خود را خالی کند. پسر من در
همین پارک بود که جان باخت و من تا عمر دارم، نمی‌توانم ذره‌ای از داغی
که بر دلم مانده، کم کنم. ولی امیدوارم دیگر شاهد چنین حادثه‌ای
نباشیم.»
توضیحات شهردار درباره مرگ این نوجوان