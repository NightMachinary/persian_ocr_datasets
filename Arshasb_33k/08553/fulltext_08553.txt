8553
بیمارستان اسلام آبادغرب تا 20 روز آینده به بهره‌برداری می‌رسد
هوشنگ بازوند در مراسم افتتاح 66 پروژه بهداشتی و درمانی استان
کرمانشاه که امروز(20 آبان) در سومین سالگرد زلزله بزرگ استان با
حضور وزیر بهداشت برگزار شد، اظهار کرد: در این زلزله بخش هایی
از زیرساخت های حوزه بهداشت و درمان استان از جمله 227 واحد
بهداشتی تخریب شد که تا به امروز 225 واحد آن را بازسازی و به بهره
برداری رسانده ایم.
به گزارش ایسنا، بازوند اضافه کرد: همچنین از 9 مرکز جامع سلامت
تخریب شده در این زلزله تاکنون هفت مرکز بازسازی شده و دو مرکز هم
درحال ساخت است.
استاندار کرمانشاه بااشاره به بازسازی سه مرکز فوریت پزشکی از
چهار مرکز تخریب شده استان، عنوان کرد: در این زلزله هفت
بیمارستان استان هم تخریب و یا دچار خسارت شدند که تاکنون پنج
مورد از این تعداد را بازسازی کرده‌ایم.
وی فاز دوم بیمارستان امام خمینی(ره) اسلام آبادغرب را از جمله این
بیمارستان ها خواند و گفت: هرچند کار مقاوم سازی این بیمارستان
مراحل نهایی خود را طی می کند، اما از وزارت راه و شهرسازی هم گلایه
داریم که چرا نواقص آن را برطرف نمی کند تا دانشگاه علوم پزشکی
برای تجهیزش اقدام کند.