31637
روز. اصلا وجود کارخانه سیمان در کنار کوه بی‌بی‌شهربانو و
برداشت از کوه و تخریب بسیار گسترده با محیط‌ زیست همخوانی
ندارد. کوه و منظر طبیعی را از بین می‌برند. وقتی پای حق عامه و منافع
مردم وسط باشد، باید از کسب درآمدهای اقتصادی بگذرند،
به‌خصوص در شهری همچون تهران که با چالش‌های محیط‌ زیستی
روبه‌روست و وجود کوه بی‌بی‌شهربانو یک نعمت طبیعی بزرگ
محسوب می‌شود. طبق قانون محیط‌ زیست و برنامه سوم شهرداری
تهران، صنایع مزاحم و آلاینده باید تعطیل و از حریم شهر خارج شوند.
کجای دنیا کوه را از بین می‌برند و سیمان تولید می‌کنند. کارخانه‌ها
نباید در حریم شهر باشند. فعالیت کارخانه‌ها و معادن را باید در
محدوده حریم تهران متوقف کرد. شورای شهر این مسئله را تصویب
کرده و فرمانداری هم تأیید کرده است اما ما نمی‌دانیم چرا قانون اجرا
نمی‌شود؟»
خلیل‌آبادی که ریاست کمیته گردشگری شورای شهر تهران را بر
عهده دارد، همچنین می‌گوید: «وقتی اعتراض می‌کنیم و پیگیر
اجرای قانون می‌شویم، می‌گویند کارگران بیکار می‌شوند، در
حالی‌ که اگر کوه، مکان گردشگری شود، کارگران می‌توانند در
حوزه گردشگری از مهمانان پذیرایی کنند و ما شاهد باشیم همزمان با
توسعه گردشگری و توسعه پایدار، اقتصاد مردم منطقه هم رونق بگیرد و