25374
نشست مجازی وزیر کشور امارات با همتای صهیونیست اش 
به گزارش ایسنا، به نقل از خبرگزاری اسپوتنیک، سیف بن زاید آل
نهیان، معاون نخست وزیر و وزیر کشور امارات با امیر اوحانا، وزیر
امنیت داخلی رژیم صهیونیستی در خصوص برنامه‌ها و پروژه‌های
مشترک بین دو وزارتخانه در چارچوب برنامه‌های مبارزه با سو استفاده
جنسی از کودکان با همکاری سازمان ملل و بخش‌های خصوصی و
عمومی، پروژه‌های تکنولوژی ابتکاری، برنامه‌های مربوط به
مبارزه با جنایت‌های عبور از مرزها و سایر برنامه‌های رشد و توسعه‌ای
در بخش دفاع مدنی با یکدیگر گفت‌وگو کردند.
دو طرف همچنین بر لزوم حمایت از بخش اقتصادی و گردشگری بین
امارات و اسرائیل و توسعه خدمات مشترک با هدف برقراری امنیت
تل‌آویو و ابوظبی تاکید کردند.
سیف بن زاید و امیر اوحانا در این نشست بر سر تشکیل تیم مشترک برای
همکاری و تلاش در راستای اجرای برنامه‌ها و پروژه‌های مشترک
توافق کردند.