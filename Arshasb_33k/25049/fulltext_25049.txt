25049
نباید به دست های پوسیده و شکسته آمریکا امید بست
آیت‌الله سید محمد سعیدی امروز در آئین غرس نهال 6090 شهید استان
که در بوستان یادمان شهدا برگزار شد، اظهار داشت: ایام ورود
حضرت معصومه(س) به شهر قم را گرامی می‌داریم، این بانوی
بزرگوار با حضور خود، به عظمت و گسترش معنوی و جغرافیایی شهر قم
افزودند و منبع خیر و برکتی برای جهان اسلام شدند.
امام جمعه قم افزود: حضرت معصومه(س) مروج اهل بیت(ع) و زمینه
ساز تاسیس حوزه علمیه و تعظیم شعائر دین هستند و به درستی در دفاع از
قرآن و عترت ایستادگی کردند و ثمره آن شکل‌گیری انقلاب به رهبری
امام‌خمینی(ره) بود.
وی تصریح کرد: همان طور که این بانوی بزرگوار برای ورود به قم
رنج‌های زیادی متحمل شدند و مشکلات زیادی را به جان خریدند و
جان خود را در معرض آسیب قرار دادند و آن مقابله دشمن با اهل بیت(ع)
را تحمل کردند تا معارف دین باقی بماند.
نماینده ولی فقیه در استان قم بیان کرد: کاشت نهال به نام شهیدان انقلاب و
نظام، یک کار خیر و صدقه جاریه است و یاد شهدای عظیم شهر قم را زنده
نگاه می‌داریم، امروز همه ما برای تجلیل از مقام شهیدان جمع شده‌ایم و
انتظار آن‌ها این است همیشه در زندگی این طراوت و تحرک را داشته
باشیم.