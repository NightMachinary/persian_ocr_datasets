23041
مدیرعامل گروه ماشین سازی تبریز استعفا کرد
ناصر فرج زاده در گفت‌وگو با ایسنا، با اعلام کناره گیری خود از
مدیرعاملی گروه ماشین سازی تبریز اعلام کرد که استعفای خود را به
معاون وزیر صمت و رییس هیات عامل سازمان گسترش و نوسازی
صنایع ایران و سایر مبادی ذیربط ارسال کرده است. وی، علت
استعفای خود را تداوم مشکلات ناشی از بلاتکلیفی مالکیت کارخانه،
تعیین نشدن اعضای هیات مدیره و عدم حصول نتیجه علی‌رغم مدت‌ها
تلاش و پیگیری برای رفع این مشکلات برشمرد. وی تشریح کرد:
تداوم این مشکلات، فعالیت‌های کارخانه را با موانع متعددی در
مراودات گمرکی و بانکی مواجه کرده بود و متاسفانه پیگیری 16 ماهه
اینجانب برای رفع این موانع منجر به نتیجه قطعی نشد. مدیرعامل گروه
صنعتی ماشین سازی تبریز هشدار داد عدم تعیین تکلیف مالکیت
شرکت، کارخانه را با پیچیدگی و ابهام روزافزون مواجه کرده است.
وی، با قدردانی از حمایت‌های انجام شده از گروه ماشین سازی تبریز
از جمله حمایت مدیران استانی، نمایندگان و به ویژه همراهی و همدلی
ایجاد شده در مجموعه داخلی این کارخانه، گفت: در مدت کوتاه 16
ماهه که اینجانب در خدمت عزیزانم در گروه صنعتی ماشین سازی
تبریز بودم، ضمن مرتفع شدن رکود و شروع رونق تولید و بروز شدن
پرداخت حقوق کارگران که به جلوگیری از مشکلات اقتصادی و