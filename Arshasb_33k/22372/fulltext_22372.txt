22372
نمی‌زنند.» او خیلی هم مطمئن نیست این روش منجر به افزایش استفاده از
ماسک شود.
مغازه‌داران هم ماجرای جریمه 50هزار تومانی را شنیده‌اند اما
اطلاعی از جریمه مغازه‌داران و مشتریانشان ندارند. فروشنده مغازه
مانتوفروشی در میدان فاطمی با دیدن مشتری ماسک سفیدی به‌ صورت
می‌زند. او می‌گوید در هفته‌های اخیر به مشتریانی که بدون ماسک وارد
می‌شدند تذکر می‌داده و حتی به کسانی که ماسک نداشتند ماسک
رایگان می‌داده. در ساعت‌های شلوغ هم بسیاری از مشتریان را بیرون
مغازه نگه می‌داشته. اما برای او سؤال است که نیروی انتظامی چطور
می‌خواهد با عابران پیاده بدون ماسک برخورد کند. ماشین که پلاک
دارد و مغازه هم مکان مشخصی، اما عابر که مشخص نیست. همکارش به
کمک می‌آید و می‌گوید قرار است عابران چهره‌نگاری شوند. اما
همین روش هم خطا بسیار دارد. بسیاری از فروشندگان و مغازه‌داران
خیابان فاطمی و ولیعصر، تنها به تذکر دادن به مشتریان بدون ماسک،
بسنده کرده‌اند و نمی‌دانند از این به بعد، اگر به آنها دستور بدهند و ابلاغ
کنند، باید چه برخوردی با مشتریان داشته باشند؛ چراکه این مسئله بر
درآمدشان تأثیر می‌گذارد؛ آن‌هم در بازاری که به‌شدت کساد است.
یکی از عابران پیاده هم که خبر جریمه را شنیده می‌گوید این اتفاقات
ممکن است زمینه کلاهبرداری از مردم را فراهم کند. احتمال دارد