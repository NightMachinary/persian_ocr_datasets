5980
پیش می‌رود، پیش می‌بریم.
رییس جمهوری همچنین با اشاره به انتشار بیانیه‌ای از سوی
کشورهای شورای همکاری خلیج فارس در خصوص تمدید تحریم
تسلیحاتی ایران، اظهار کرد: نکته‌ای را به صورت برادرانه خدمت
همسایگان‌مان می‌گویم، حواسشان جمع باشد که مبادا آمریکا
بخواهد از این کشورها برای اهداف خود سواستفاده کند. مبادا
آمریکا بخواهد آنان بیانیه‌ای علیه ما صادر کنند. البته این بیانیه‌ای هم
که اخیراً منتشرشده مشخص نیست با امضای چه کسانی است. ما هم با
اکثریت همسایگانمان روابط خوبی داریم اما من به چند کشوری که
در جنوب ما هستند و گاهی کارهایی انجام می‌دهند، برادرانه
می‌گویم که سلاح و قدرت نظامی و تسلیحاتی ما علیه همسایگان‌مان
نیست.
روحانی تاکید کرد: آنانی که به شما اسلحه می‌فروشند که علیه مردم یمن
به کار بگیرید، آنان به ضرر شما عمل می‌کنند، ما ضد شما عمل نمی‌کنیم.
وی با یادآوری ماجرای حمله صدام حسین به کویت در سال 1991
میلادی، اظهار کرد: ما همان روز صبح که صدام به کویت حمله کرد،
دقیقاً در همان روز در ساعت سه عصر این حمله را محکوم کردیم. زمانی
که ما این حمله را محکوم کردیم هنوز همین کشورهای جنوبی ایران
این کار را نکرده بودند.