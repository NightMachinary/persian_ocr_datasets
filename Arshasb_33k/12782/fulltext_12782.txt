12782
حاجی دلیگانی: بهترین دلیل برای رأی ندادن به مدرس خیابانی سوابق
اوست
به گزارش ایسنا، حسینعلی حاجی دلیگانی در جلسه علنی امروز مجلس و
در جریان بررسی صلاحیت وزیر پیشنهادی صنعت، معدن و تجارت به
عنوان مخالف وزیر پیشنهادی بیان کرد: آقای خیابانی از نسل قدیم
بازرگانی است، ایشان از نسل چرتکه و ماموران تعزیزات در مغازه‌ها و
نسل نمایشگاه‌های عرضه مستقیم کالاها است که دیگر این مفاهیم در
حوزه رقابت و فناوری اطلاعات قابل درک نیست. ما با خیابانی‌ها
اختلاف کارشناسی نداریم بلکه مشکل ما قانون شکنی آنها است.
وی در ادامه اظهار کرد: براساس قانون مبارزه با قاچاق کالا، 7 سال
ایشان فرصت داشتند برای کالاها شناسه رهگیری ایجاد کنند تا قاچاق
کالا به صفر رسیده، اشتغال میلیونی ایجاد شده، گران فروشی و احتکار
غیر ممکن گردد، 25 میلیارد دلار تقاضا برای ارز کاهش یابد و مالیات بر
ارزش افزوده به طور کامل اخذ شود، اما ایشان شناسه رهگیری و کد
یکتا را برای کالاها اجرایی نکردند.
نماینده مردم شاهین شهر در مجلس شورای اسلامی تصریح کرد: آقای
خیابانی در عملکرد خود قانون شکنی کردند و امروز نیز به جای آن که
مسئولیت قاچاق کالا را برعهده بگیرند در برنامه پیشنهادی که به
مجلس ارائه کردند عدد قاچاق کالا را برخلاف تحقیق و تفحص مجلس