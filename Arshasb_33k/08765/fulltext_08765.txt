8765
خانه‌ها و دورهمی‌های خانوادگی رخ می‌دهد، تاکید کرد:
همشهریان برای حفظ سلامتی خود و عزیزانشان همچنان در خانه
بمانند و در صورت نیاز به حضور در اجتماعات شیوه‌نامه‌های
بهداشتی و فاصله گذاری اجتماعی را رعایت کنند.
تاخت و تاز بی‌رحمانه کرونا در اردبیل
شهرام حبیب‌زاده 21 مرداد در جریان بازدید از بخش‌های کرونای
بیمارستان امام خمینی اردبیل اظهار کرد: در 24 ساعت گذشته و با
تداوم وضعیت قرمز کرونا در شهرهای اردبیل، پارس‌آباد،
بیله‌سوار، مشگین‌شهر و خلخال مجموع بستری‌ها به 343 نفر رسید.
وی خاطرنشان کرد: در این مدت 43 بیمار جدید بستری شده و 47 نفر نیز
با شرایط جسمانی نامساعد در بخش آی‌سی‌یو بستری شدند.
سرپرست دانشگاه علوم پزشکی اردبیل به ترخیص شدن 39 بیمار
کرونایی با بهبودی نسبی اشاره کرد و گفت: جان باختن 6 نفر از
هموطنان در اردبیل همه ما را آزرده خاطر کرده است که امیدواریم در
روزهای آینده این تراژدی غمناک به خط پایان برسد.
حبیب‌زاده افزود: با توجه به در پیش بودن آزمون‌های استخدامی،
گزینشی و کنکور سراسری در روزهای آینده امیدواریم همه
گروه‌های جامعه شرایط کرونایی را مدنظر قرار داده و با رعایت
پروتکل‌های بهداشتی به حفظ سلامتی خود و دیگران کمک کنند.