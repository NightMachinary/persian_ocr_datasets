26154
نیویورک تایمز: پنتاگون هم می‌خواهد مثل اعضای ائتلاف، نیروهایش
در عراق را به نصف تقلیل دهد
به گزارش ایسنا، به نوشته روزنامه نیویورک تایمز، در حمله‌ای به یک
پایگاه عراقی در ماه مارس سه سرباز ائتلاف نظامی تحت امر آمریکا در
عراق کشته شدند که دو تن از آن‌ها آمریکایی بودند. 14 سرباز دیگر هم
زخمی شدند. از آن زمان، ارتش آمریکا نیروهایش را در پایگاه‌های
کمتری تجمیع کرده است. علاوه بر این، ماموریت آموزشی آن‌ها در
چند ماه گذشته بابت ترس از شیوع کرونا به حالت تعلیق درآمده است.
مقام‌های پنتاگون تاکید دارند که کار فعلی را می‌توان با نصف همین
نیروها انجام داد و برنامه‌هایی برای کاهش نیروها در عراق به 2500 تا
3000 تن دارند. با این حال هیچ جدول زمانی مشخصی برای آن وجود
ندارد. در حال حاضر حدود 5200 نیروی آمریکایی در عراق حضور
دارند که مهمترین ماموریت‌ آن‌ها مبارزه با تروریسم و آموزش
نیروهای عراقی عنوان شده است.
دیگر اعضای ائتلاف 29 عضوی تحت امر آمریکا، نیروهایشان را بابت
شیوع کرونا به نصف کاهش داده‌اند که حدود 1200 نیرو می‌شود.
جیمز جفری، نماینده ویژه آمریکا در منطقه گفته است: ما قصد داریم به
حفظ نیروها تا زمانی که دولت عراق برای حضور نیروهای آمریکایی و
ائتلافی در این کشور تا زمان تکمیل شکست دائمی داعش تمایل داشته