5165
می‌دانم این است که صدای شجریان از من نمی‌خواهد که برای لذت
بردن از آن موسیقی‌شناس باشم؛ همچنان که شعر سعدی از من شناخت
دقایق وزن و قافیه را طلب نمی‌کند؛ همچنان که مردمی قرن‌ها به
خواندن شنیدن و خواندن شاهنامه فردوسی از دلاوری‌های رستم به
هیجان آمده‌اند یا در سوگ سهراب اشک ریخته‌اند که معنی بسیاری از
واژه‌های شعر او را نمی‌دانسته‌اند؛ همچنان که آن کاشی‌کاران
قدیمی از من نمی‌خواهند که به ریزه‌کاری‌های فن ایشان وقوف
داشته باشم تا بتوانم در دل ساخته‌های ایشان، که از همین گل و خاک و رنگ
زمینی فراهم آمده است، آنی وجود زمینی خود را فراموش کنم و به
چیزی فراتر از آن بپیوندم. صدای شجریان در خدمت شعر فارسی بود و
او پیوندی را که از دیرباز میان شعر فارسی و موسیقی ایرانی وجود داشته
بسیار استوارتر کرد. در یکی از همان دیدارها به او گفتم که روزگاری
مردم می‌گفتند که موسیقی ایرانی را شعر فارسی زنده نگه داشته است، اما
امروزه، با این همه غزل و مثنوی که شما خوانده‌اید و مردم شنیده‌اند،
باید گفت که موسیقی ایرانی نگهبان شعر فارسی شده است. شمای
خواننده همین الان از خودتان بپرسید که از میان بیت‌هایی که از حافظ
و مولوی و سعدی و خیام و عطار در یاد دارید، کدام یک را با خواندن و
بازخواندن دیوان‌های این بزرگان به خاطر سپرده‌اید و کدام یک را با
شنیدن و بازشنیدن خوانده‌های شجریان. این در روزگاری که انس ما