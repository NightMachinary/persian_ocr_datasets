3124
استعفای متحد دیرین نخست وزیر انگلیس در بحبوحه تنش‌ها
به گزارش ایسنا، به نقل از خبرگزاری رویترز، «لی کین» از متحدان
وفادار بوریس جانسون، نخست‌وزیر انگلیس به شمار می‌رفت و از
زمانی که جانسون وزیر خارجه بود تا سال 2018 که او بر سر برنامه‌های
بریگزیت ترزا می، نخست‌وزیر وقت استعفا داد، کنارش قرار داشت و
گاهی حتی حقوقی هم دریافت نمی‌کرد.
لی کین همچنین از معتمدان دومینیک کامینگز، مشاور ارشد جانسون
است و بعد از آنکه در کنار او در کمپین خروج از اتحادیه اروپا کار کرد،
دوستی آنها بار دیگر در دفتر نخست‌وزیری و زمانی که محافظه‌کاران
در انتخابات سال گذشته به پیروزی بزرگی دست یافتند، شکل گرفت.
اما منابع مطلع می‌گویند، از زمانی که استراتژی ارتباطاتی دولت
لندن در دوران بحران کرونا از سوی قانونگذاران محافظه‌کار مورد
انتقاد قرار گرفته و کند و گیج‌کننده توصیف شده است، تنش‌ها به دفتر
نخست‌وزیری راه یافته است.
با توجه به اینکه تلفات رسمی انگلیس از کرونا بیش از 50 هزار تن شده
است، حزب کارگران که اصلی‌ترین حزب اپوزیسیون این کشور
است، انتقاداتی را وارد می‌کند. سخنگوی حزب کارگر گفته است که
عدم تمرکز و عدم صلاحیت‌ها موجب حرکت رو به عقب انگلیس شده
است.