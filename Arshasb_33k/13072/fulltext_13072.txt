13072
کودکان کار از اتباع خارجی
به گزارش ایسنا، محمد شریعتمداری در نشست تخصصی «حل
معضلات کودکان کار و ساماندهی آنها» در آستانه فرا رسیدن روز
مقابله با کار کودکان اظهار کرد: در اجرای طرح‌های ساماندهی
کودکان کار، حرکت و حضور فعال انجمن‌های مردم نهاد و
گروه‌های داوطلب در حوزه‌های مربوط به افزایش توانمندی بسیار
ضروری است؛ به همین منظور، زمانبندی برای مشارکت و حضور
فعال این انجمن‌ها در جلسات بعدی با موضوع کودکان کار در دستور
کار قرار دارد.
شریعتمداری به ارائه دسته بندی کلی از وضعیت کودکان کار و عوامل
ایجاد این آسیب اجتماعی پرداخت و گفت: یک دسته از کودکان کار
دارای وضعیت خانوادگی مشخصی هستند که متأسفانه به دلیل مسائل
مرتبط با فقر و درآمد پایین به این ورطه کشیده شده‌اند. عده‌ای دیگر که
عمدتا هم از اتباع خارجی هستند به صورت سازماندهی شده و تحت
هدایت گروه های مافیایی در خیابان حضور دارند.
وزیر تعاون، کار و رفاه اجتماعی با تاکید بر ضرورت حمایت از
خانواده های کودکان کار، اضافه کرد: گاهی در پس حضور
کودکان کار در خیابان به یک خانواده فقیر می رسیم که باید به صورت
مشخص به حل مسائل آنها پرداخته شود.