3415
اسدالله علم: اشرف به اتهام قاچاق هروئین بازداشت شد
در خاطرات اسدالله علم، وزیر دربار شاه هم می‌توان به نکات مهمی
درباره اشرف دست یافت: «ارتشبد فتح‌الله مین‌باشیان، در جلسه‌ای با
وزیر دارایی پیشنهاد داده بوده که کمک مالی‌ای که به افسران ارتش
می‌شده تا برای مداواهای خاص به خارج بروند، افزایش یابد و در بحث
بر سر این قضیه گفته بود: این کار اگر با هزینه‌های فسق‌ و فجور
والاحضرت اشرف (خواهر شاه) مقایسه شود، مثل قطره‌ای در
اقیانوس است.»
علم ادامه می‌دهد: «در سال 1960 اشرف پهلوی به اتهام قاچاق هروئین
به ارزش دو میلیون دلار در فرودگاه ژنو بازداشت شد. او تا هنگام انقلاب
که از ایران گریخت، در داخل نیز به‌عنوان فروشنده مواد مخدر شهره
بود. اردشیر زاهدی گفته بود هویدا 350‌ هزار دلار برای مخارج
شخصی اشرف به او پرداخته است. زاهدی می‌گفت اشرف می‌خواست
یکی از معشوقان خود را به جلسات سازمان ملل ببرد. به گفته زاهدی، این
معشوق گفته بود برای چنین سفری 300 هزار دلار لازم دارد که هیات
دولت، با پرداخت آن موافقت کرد. شوکراس به نقل از پرویز راجی
آورده است در هنگام انقلاب، شاه از خواهرش، اشرف خواسته بود که
کشور را ترک کند؛ چراکه او به نماد فساد و زیاده‌خواهی‌های خاندان
پهلوی مبدل شده بود. دیوارها و کف اتاق‌های کاخ او که اخیرا