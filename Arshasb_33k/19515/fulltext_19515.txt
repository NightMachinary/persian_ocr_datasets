19515
صلح و سازش پرونده 90 میلیاردی در یزد
«محمدرضا حداد» ضمن اعلام این خبر تصریح کرد: تشکیل این
شوراها ضمن کاهش پرونده های صنایع نزد محاکم قضایی،
می‌تواند زمینه ساز رفع اختلافات و تعارضات در حوزه صنایع و
معادن از طریق صلح و سازش که در مدت زمان کوتاهتری نیز به
سرانجام برسند باشد.
این مقام قضایی اظهار کرد: اختلاف حاصله بین سهامداران شرکتی در
شهرستان اردکان از دو سال پیش منتهی به تشکیل پرونده‌هایی در شعب
دادگاه‌ها شده بود که موضوع جهت صلح و سازش به شعبه ویژه صنایع
و معادن شوراهای حل اختلاف ارجاع و خوشبختانه این اختلاف با
همت و تلاش اعضا این شعبه به صلح و سازش رسید.
وی هدف از ایجاد این شعبه ویژه در استان را رفع مسائل و مشکلات
واحدهای صنعتی تولیدی و معدنی در سطح استان دانست و تصریح
کرد: وجود شعب تخصصی، بستری برای ایجاد صلح و سازش فی مابین
تولیدکنندگان، سرمایه‌گذاران و پیمانکاران با اشخاص حقیقی و
حقوقی و غیره در سریع‌ترین زمان ممکن و به صورت کاملاً تخصصی
بوده و می‌تواند باعث کاهش مشکلات صنعتی در استان، رونق تولید و
بالتبع کاهش مراجعات صاحبان صنایع به دستگاه قضایی و حل و فصل
امور از طریق سازش شود.