5563
زیر آفتاب، معطل تدفین است از این حرف و حدیث دلخور است.
کرونا اینجا ننگ است، انگ است، کرونایی بودن را در بهشت زهرای
تهران مخفی می‌کنند و کسی مردن با کرونا را گردن نمی‌گیرد.
ماشینی ترمز زده و میتی را پیاده کرده و برانکارد را تحویل دو مرد داده.
مسافر دیار باقی سنگین است،‌ زنی سالخورده باید باشد فاطمه نام که
زنی جوان با این که پیداست زور بازویی ندارد، حائل تخت روان
مرگ را محکم نگه داشته تا سکندری نخورد. مردن و همراه شدن با سه نفر،
مردن و این همه تنهایی، مردن و مخفی ماندن علت مرگت؛ اینها آخرین
سکانس‌های زندگی فاطمه است که مردم آن دور و بر شک ندارند کرونا
قاتلش بوده.
بزرگ‌ترین گورستان پایتخت، بهشت زهرایی که آن قدر بزرگ
شده که شهری است برای خودش، این روزها داستان زیاد دارد، شاه
جمله این داستان هم کرونا و مرگ‌های مرموز و غریبانه‌اش است که
مرگ‌های طبیعی را نیز تحت الشعاع قرار داده‌ است.
دوباره باد می‌وزد و خاک به پا می‌کند، زیر سایبان‌های موقت نیز چشم‌ها
از بالای لبه‌های ماسک منتظر اموات است، آخرین ایستگاه زندگی در
این روزهای کرونایی شلوغ است و رو دربایستی مرگ و واهمه چشم
در چشم شدن خیلی‌ها را به تکه‌های برهوتی بهشت زهرا کشانده. اینجا
کسی، کسی را بغل نمی‌گیرد و دلداری‌ها بیشتر زبانی است، طرفه این که