26363
گذشته پیش بینی شده بود هم نیست. آژانس بین المللی انرژی ماه پیش
کاهش تقاضا را 8.3 میلیون بشکه در روز پیش بینی کرده بود.
اگرچه آژانس بین المللی انرژی ارزیابی خود از تقاضا برای نفت در سه
ماهه دوم را که اوج بحران کرونا بود، 1.5 میلیون بشکه در روز بالاتر برد
اما میزان تقاضا در مدت مذکور 17 درصد کاهش نسبت به سه ماهه دوم
سال 2019 نشان می دهد. انتظار می رود مصرف جهانی نفت در سه ماهه
سوم حدود 14 درصد نسبت به سه ماهه دوم بهبود پیدا کند و با احیای
فعالیت اقتصادی، به 94.3 میلیون بشکه در روز بالغ شود.
عرضه جهانی نفت ماه میلادی گذشته تحت تاثیر اجرای توافق کاهش
تولید اوپک پلاس، کاهش سرمایه گذاری و کاهش فعالیت حفاری در
آمریکا و کانادا به 86.9 میلیون بشکه در روز کاهش پیدا کرد که
پایینترین میزان تولید در 9 سال اخیر بود.
بر اساس گزارش بلومبرگ، گروه اوپک پلاس که متشکل از 23
تولیدکننده شامل عربستان سعودی و روسیه است، متعهد شده است
میزان تولید خود را معادل حدود 10 درصد از عرضه جهانی کاهش دهد
تا به تعادل بازار و تقویت قیمتها کمک کند. طبق اعلام آژانس بین المللی
انرژی، این گروه تولیدش را در ژوئن بیش از آنچه که وعده داده بود
کاهش داد زیرا سعودیها کاهش تولید بیشتری صورت دادند تا به
روند احیای تقاضا سرعت ببخشند.