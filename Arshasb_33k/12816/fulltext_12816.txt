12816
بگیرند و خیلی زود با سرمربیان جدید خود خداحافظی کردند.
منصوریان و مدیران کم‌تحمل
علیرضا منصوریان نه در نفت، نه در استقلال و نه در ذوب‌آهن شروع
خوبی با تیم‌هایش نداشت و گویی به این مسئله عادت کرده بود. تغییر
تاکتیک ناگهانی و استفاده از دفاع 3 نفره باعث می‌شد این تیم‌ها و
بازیکنان با گذشت زمان با این تغییرات وقف پیدا کنند و همین باعث
می‌شد تا تیم‌های منصوریان در میانه‌های فصل نیم‌فصل دوم نتایج
بهتری بگیرند و به صدر جدول نزدیک شوند و حتی در کورس قهرمانی
قرار بگیرند. قاعده‌ای که این بار برای سرمربی سابق آبی‌های پایتخت
رعایت نشد و تراکتوری‌ها خیلی زود با این مربی قطع همکاری
کردند.
اصرار منصوریان به استفاده از دفاع 3 نفره سبب شد تا باز هم بازیکنان
تراکتور سخت با این تاکتیک کنار بیایند. اما بدشانسی این مربی این بود
که مدیران تراکتور یک تفاوت بزرگ با سایر مدیران دارند و آن‌ هم
انتظار قهرمانی با آستانه تحملی پایین است. منصوریان باید
می‌دانست باشگاهی که در 3 فصل اخیر بارها سرمربی عوض کرده
است، به او فرصت 15 هفته‌ای نمی‌دهد. همین اتفاق هم افتاد و با کسب تنها
6 امتیاز از 15 امتیاز ممکن، باشگاه تراکتور قید همکاری با
منصوریان را زد و او را از سمتش اخراج کرد. این اخراج قطعا قدم رو به