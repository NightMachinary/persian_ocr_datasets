30016
کارشناسی داوری داربی 94
به گزارش ایسنا، نود و چهارمین داربی پایتخت در حالی با نتیجه 2 بر 2
مساوی همراه شد که این بازی صحنه‌های مشکوک داوری را در پی
داشت. 5 کارشناس داوری یعنی نوید مظفری، حیدر سلیمانی،
اسماعیل صفیری، حسین عسگری و داود رفعتی در گفت‌وگو با ایسنا
نظرات متفاوتی را در خصوص قضاوت کرمانشاهی و صحنه های
حساس این دیدار بیان کردند.
دقیقه 11: برخورد توپ به دست وحید امیری در محوطه جریمه
پرسپولیس
نوید مظفری: داور به درستی ادامه بازی اعلام کرد.
داود رفعتی: خطا نبود و تصمیم داور درست بود.
حیدر سلیمانی: توپ ابتدا به پا و سپس به دست بازیکن پرسپولیس
برخورد کرد و خطای هند نبود.
حسین عسگری: خطایی صورت نگرفت و هند نبود.
اسماعیل صفیری: دست بازیکن پرسپولیس در حالت عادی قرار
داشت و پنالتی نبود.
دقیقه 28: جریمه نکردن سیدجلال که موجب اعتراض کادر فنی
استقلال شد.
نوید مظفری: داور باید به سیدجلال حسینی کارت زرد نشان می‌داد.