9010
تاکید وزیران خارجه مصر، اردن و عراق بر لزوم توقف مداخلات در امور
کشورهای عربی
به گزارش ایسنا، به نقل از اسکای نیوز عربی، نشست سه جانبه فؤاد حسین،
أیمن الصفدی و سامح شکری، به ترتیب وزیران امور خارجه عراق،
اردن و مصر برای بررسی سازوکار هماهنگی میان سه کشور در قاهره
برگزار شد.
طبق این گزارش، سامح شکری در این نشست اظهار کرد: در نشست با
وزیران خارجه عراق و اردن بر ضرورت توقف مداخلات منطقه‌ای در
امور کشورهای عربی تأکید کردیم.
وزیر خارجه مصر عنوان کرد: همکاری سه جانبه در راستای منافع
ملت‌های سه کشور است. توافق در بسیاری از زمینه‌ها حاصل شد و ما بر
عدم مداخله در امور داخلی کشورهای عربی تاکید کردیم و
دیدگاه‌های مشترک از بابت حفظ امنیت قومی عربی و چالش‌های فرا
روی کشورهای عربی بررسی شد.
او خاطرنشان کرد، مسائل فلسطین، لیبی، سوریه و لزوم مقابله با
تروریسم را بررسی کردیم و نیز به بررسی امنیت مالی پرداختیم و آخرین
رویدادهای پرونده سد النهضه را مورد ارزیابی قرار دادیم.
وی افزود: همچنین ضرورت تشکیل کشور مستقل فلسطین در داخل
مرزهای 1967 به پایتختی قدس شرقی را مورد بحث و بررسی قرار