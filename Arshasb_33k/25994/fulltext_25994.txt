25994
بسیاری از کسانی که طعم تبعیض را چشیده‌اند، حس می‌کنند،
وضعیت کلی حاکم در آلمان سال‌هاست که بهبود نیافته است.
حمله، سوقصد و قتل اگر چه جامعه را تکان می‌دهد، اما نگرانی‌ها،
واهمه‌ها و تجربیات کسانی که پیشینه مهاجرتی دارند و مورد تبعیض
قرار گرفته‌اند، جدی گرفته نمی‌شود.
راه دشوار پناهجویان
طبق ارزیابی این اداره خشونت، تنفر و نفرت‌پراکنی تنها قله کوهیخی
هستند که از گرایش‌های نژادپرستانه و تبعیض‌آمیز ساخته شده‌و
خود را در برخوردهای روزمره نشان می‌دهند، از عدم اجاره
آپارتمان به اتباع بیگانه گرفته یا عدم اجازه ورود به دیسکو برای
کسانی که رنگ و روی خارجی دارند.
اگر چه طبق اصل برابری در قانون اساسی آلمان چنین تبعیض‌هایی
ممنوع هستند، اما شماری از قواعد استثنایی هستند که برای نمونه به
صاحبان خانه و آپارتمان این امکان را می‌دهند، علیرغم برخورد
تبعیض‌آمیز مورد پیگرد قرار نگیرند.
گزارشی کارشناسانه که به سفارش اداره مبارزه با تبعیض در آلمان تهیه
شده، نشان می‌دهد، قوانین این کشور تمامی موازین و قاعده‌های
ضدتبعیض اتحادیه اروپا را در برنمی‌گیرند.
نگرانی از افزایش فقر بین کودکان با اپیدمی شدن کرونا