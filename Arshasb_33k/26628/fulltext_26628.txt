26628
همایش زنان ایثارگر زنجانی برگزار می شود
به گزارش ایسنا، سردار جهانبخش کرمی درباره با برنامه‌های
گرامیداشت هفته دفاع مقدس در استان زنجان توضیح داد:انعکاس
برنامه‌های فرهنگی به ویژه تولیدات مرتبط با مدافعان مرزهای عزت و
شرف از هر قشر و صنف به خصوص در ایام هفته دفاع مقدس تأثیر بسزائی
در تقویت بنیان‌های اعتقادی و اتحاد جامعه دارد. وی با پیش رو بودن
هفته دفاع مقدس به منتفی شدن برخی برنامه‌های این هفته با شیوع
ویروس کرونا خاطرنشان کرد: برنامه‌های امسال با توجه به شیوع این
ویروس منحوس با تغییراتی و به شکل جدید با مشارکت بیش از پیش
بسیج اقشار و پایگاه‌های بسیج در سطح استان برگزار خواهد شد.
فرمانده سپاه انصارالمهدی (عج) استان زنجان به برخی برنامه‌های در
نظر گرفته شده برای هفته دفاع مقدس اشاره و گفت: همایش
پیشکسوتان دفاع مقدس، همایش زنان ایثارگر، برنامه بسیج جامعه
پزشکی، خاطره گویی مادحین و اساتید دانشگاه و معرفی دانشجویان
و طلاب حاضر در جبهه‌های نبرد از جمله برنامه‌هایی است که با همکاری
گسترده صدا و سیمای مرکز زنجان در این ایام تولید و پخش خواهد شد.
سردار کرمی درباره اهمیت بالای همایش پیشکسوتان دفاع مقدس
یادآور شد: امسال قرار است این همایش با بیانات زنده و مستقیم رهبر
معظم انقلاب اسلامی به صورت ویدئو کنفرانسی برگزار شود.