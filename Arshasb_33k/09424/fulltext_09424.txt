9424
بوده که احداث و بهره‌برداری آن توسط شرکت آب و نیرو صورت
گرفته است، خاطرنشان کرد: یکی از اهداف تأسیس سد آزاد تأمین
آب شرب سنندج می‌باشد که ضرورت دارد سامانه خط انتقال آب از
سد آزاد به تصفیه خانه سنندج در اولویت اجرا قرار گیرد و این شرکت نیز
این مهم را از وزارت نیرو به صورت مستمر پیگیری نموده است.
خرم در خصوص سامانه انتقال آب از سد آزاد به تصفیه خانه سنندج
اظهار کرد: پس از تکمیل مطالعات، هزینه نهایی برآورد خواهد شد و
در حال حاضر مبلغ حدود 350 میلیارد تومان پیش بینی گردیده که
لازم است در طی 2 سال این مبلغ جهت اتمام کار، ابلاغ گردد.
وی بیان کرد: با هدف تامین آب شرب سالم و پایدار شهروندان شهر
سنندج، برای اولین بار ردیف بودجه‌ای در سال آینده برای این منظور
تعریف شد و برای اجرای این سامانه انتقال، 90 میلیارد تومان اعتبار
تخصیص یافت.
مدیرعامل شرکت آب منطقه‌ای کردستان، با اشاره به اجرای پروژه
سامانه خط انتقال آب به طول 30 کیلومتر از سد آزاد به تصفیه خانه
سنندج یادآور شد: مجری اجرای این پروژه شرکت آب و نیروی
ایران است که براساس پیگیری و هماهنگی های به عمل آمده مطالعات
طرح در حال جمع بندی است و عملیات اجرایی در سال 99 آغاز خواهد
شد.