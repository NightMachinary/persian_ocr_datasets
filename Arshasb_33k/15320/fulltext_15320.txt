15320
یاران احمدی‌نژاد در این سال‌ها از او فاصله گرفتند؛ فقط عده‌ای معدود
از ابتدا تا انتهای ریاست محمود احمدی‌نژاد بر قوه مجریه همراه او
بودند و گاهی حفظ آنها در حلقه یاران نزدیک به قیمت جداشدن عده‌ای
دیگر از آن حلقه تمام شد. یکی از این افراد رحیم‌مشایی بود. محمود
احمدی‌نژاد چند روز قبل از پایان دوره دولت نهم، اسفندیار
رحیم‌مشایی را که در دوران دولت وی ریاست سازمان میراث
فرهنگی را عهده‌دار بود، به معاون‌اولی خود برگزید که با اعتراض
بسیاری از مخالفان روبه‌رو شد. سپس مشایی از معاون‌اولی استعفا داد و
احمدی‌نژاد او را به ریاست دفتر خود گماشت اما اتفاقاتی که در پی
اصرار رئیس‌جمهور برای حفظ مشایی رخ داد، باعث شد اصطلاح
جریان انحرافی یا «جریان خاص» از سوی مخالفان اصولگرای
محمود احمدی‌نژاد در دوران دوم ریاست‌جمهوری او برای
توصیف حلقه‌ای از نزدیکان و جریانی در دولت وی ابداع شود. از نظر
آنها این جنبش فکری تمایلات لیبرالی و ملی‌گرایانه زیادی دارد و به
آن اندازه مذهب‌گرا نیست که بتواند در درون گروه حاکم
محافظه‌کار ایران طبقه‌بندی شود. محافظه‌کاران منتقد احمدی‌نژاد
معتقدند اسفندیار رحیم‌مشایی از یاران نزدیک، خویشاوند و
رئیس‌دفتر او، رهبری این جریان را بر عهده دارد. افراد منتسب به این
گروه نیز در مقابل، استفاده‌کنندگان از این لفظ را جریان تمامیت‌خواه