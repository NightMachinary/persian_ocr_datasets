14586
زمین جریان داشت متاسفانه به دلیل آن‌چه شوک عصبی اعلام شد روی
زمین افتاد که بلافاصله پزشک بالای سر بازیکن حاضر شد اما درنهایت
امیر مکوندی، بدنساز تیم با اقدام به موقع خود به اتفاق سرمربی تیم، به
بازیکن که اصطلاحا زبان خود را فرو داده بود، کمک کردند.
رضا ریاضتی سرپرست تیم امید که در اعزام بازیکن به بیمارستان
توسط اورژانس همراه وی بود درباره آخرین وضعیت این بازیکن
گفت: این بازیکن الان در بخش مراقبت ویژه کاملا تحت نظر پزشکی
قرار دارد. به ما گفتند که شرایط او پایدار است و اگر تا چند ساعت دیگر
همین شرایط ادامه داشته باشد، مرخص خواهد شد.
مهابادی امروز پس از دریافت گل دوم توسط تیم امید که گل به خودی
یکی از مدافعان بود، دچار این عارضه شد.
امروز همچنین پدر علی زنجانی، دیگر بازیکن تیم امید پرسپولیس که
برای تماشای مسابقه در ورزشگاه حاضر بود، در پایان بازی دچار
مشکل پزشکی شد که اورژانس بلافاصله به وضعیت او رسیدگی کرد.
تیم امید پرسپولیس، امروز (سه‌شنبه) در پنجمین مسابقه خود در این
فصل برابر تیم هوادار قرار گرفت و نتیجه را 2 بر صفر واگذار کرد.