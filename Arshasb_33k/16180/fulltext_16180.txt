16180
رسول موسوی: یک هیئت دیپلماتیک عالی‌رتبه افغانستان به ایران
خواهد آمد
به گزارش ایسنا، رسول موسوی مدیرکل بخش آسیای غربی وزارت
امور خارجه کشورمان در پیامی توییتری نوشت: خبر خوب. طبق
بیانیه وزارت امور خارجه افغانستان، شورای امنیت ملی این کشور با
اعزام هیئتی عالی‌رتبه به ایران برای مذاکره بر سر امنیت مرزها، ممانعت
از عبور و مرور غیر قانونی، مبارزه با قاچاق انسان، بازبینی توافقنامه
مرزی 1956 و اجرای تفاهمنامه شهروندان افغان ساکن در ایران
موافقت کرده است.
رسول‌پناه: از موضوع سلامتی مردم سواستفاده نکنند
به گزارش ایسنا و به نقل از باشگاه پرسپولیس،مهدی رسول پناه اظهار
کرد: باشگاه پرسپولیس، پیش از این، مواضع خود را درباره شرایط
لیگ برتر اعلام کرده است. موضع باشگاه تغییر نکرده است. اولویت
اول، مباحث مربوط به سلامت و بهداشت است و تصمیم گیرندگان در
این حوزه نیز مشخص هستند. از سوی دیگر اعتقاد داریم، شرایطی که
برای جامعه ایجاد شده است نباید برای رسیدن به اهداف و نیات شخصی
مورد سو استفاده قرار بگیرد.
وی ادامه داد: در ارتباط با آغاز فعالیت‌ها در هر حوزه، ستاد ملی مبارزه با
کرونا تصمیم می‌گیرد. موضع باشگاه پرسپولیس هم این است که هر