16564
جلسه دیروز قرار بر این شد تا دولت بار دیگر بسته‌های حمایت از اعضای
صندوق اعتباری هنر را در نظر بگیرد. این صندوق در حال حاضر 74
هزار عضو در سراسر کشور دارد.
ایرج راد در پاسخ به این پرسش که آیا در این جلسه، مساله تعطیلات
ادامه‌دار تئاتر و زیان‌های آن برای اهالی این هنر مطرح شد، می‌گوید:
فرصت نشد تا در این زمینه هم صحبت کنیم ولی در این باره با اداره کل
هنرهای نمایشی گفتگو شده است. متاسفانه تابستان که بهترین فرصت
برای اجرای تئاتر در فضای باز بود، گذشت و آنقدر درگیر بحران‌های
دیگر بودیم که این زمان از دست رفت ولی حتما باید زودتر درباره این
وضعیت با اداره کل هنرهای نمایشی گفتگو شود چراکه در حال حاضر
اشتغال بخش زیادی از خانواده تئاتر روی هواست و هیچ زمینه‌ای
برای ادامه حیات خود ندارند.
او در پایان هشدار می‌دهد که تعطیلی فعالیت‌های فرهنگی هنری
پیامدهای ناگوار دیگری هم دارد و می‌گوید: این شرایط علاوه بر
آسیب‌های اقتصادی فراوانی که دارد، سبب می‌شود که در بخش
فرهنگ و هنر پس‌رفت کنیم و حتی ممکن است این بخش به کلی حذف
شود که اگر چنین شود، نه تنها دوباره سازی آن کار بسیار مشکلی
خواهد بود بلکه صدمات جبران‌ناپذیری به روح و روان جامعه وارد
خواهد شد.