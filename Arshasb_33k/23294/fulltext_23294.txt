23294
پس‌انداز تفاوت معناداری با یک‌دیگر دارد. 42.2 درصد زنان و 36.2
درصد مردان گفته‌اند پس‌انداز ندارند. در حوزه‌ی مدیریت
پس‌انداز، مردان (21.3 درصد) بیش از زنان (11.6 درصد)
پس‌اندازشان را صرف اشتغال‌زایی و کارآفرینی می‌کنند.
هم‌چنین مردان (11.3 درصد) بیش از زنان (7 درصد) به
سرمایه‌گذاری در بورس می‌پردازند. در مقابل زنان (8.1 درصد)
بیش از مردان (3.6 درصد) طلا و سکه خریداری می‌کنند. در خصوص
پس‌انداز در بانک نیز زنان (10.5 درصد) بیش از مردان (5.9 درصد)
پس‌اندازشان را در بانک سپرده‌گذاری می‌کنند.
نحوه‌مدیریت پس‌انداز بین گروه‌های مختلف سنی نیز تفاوت
معناداری دارد. افراد بالای 50 سال (12 درصد) بیش از سایر
گروه‌های سنی پس‌اندازشان را در بانک سپرده‌گذاری می‌کنند.
جوانان 18 تا 29 سال (21.2 درصد) بیش از سایر گروه‌های سنی تمایل
به اشتغال‌زایی و کارآفرینی دارند. هم‌چنین میزان تمایل به
سرمایه‌گذاری در بورس بین جوانان (12.9 درصد) بیش از سایر
گروه‌های سنی است.
لازم به ذکر است 54.5 درصد افراد بالای 50 سال، 38.5 درصد افراد
30 تا 49 سال و 25.1 درصد جوانان 18 تا 29 سال در پاسخ به این سوال
گفته‌اند پس‌اندازی ندارند.