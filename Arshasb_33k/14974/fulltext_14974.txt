14974
این مسئول با تأکید بر این که به هیچ عنوان در فرایند آزمون‌های
پایان‌ترم نیاز به خرید تجهیزات جدید نیست، گفت: ما شرایط
اقتصادی ناشی از بحران کرونا در کشور را درک می‌کنیم و لذا
دانشجویان عزیز و خانواده‌های آنان به هیچ عنوان نیازی به تهیه
سخت‌افزار جدیدی مثل وب‌کم جداگانه، لپ‌تاپ یا گوشی
مضاعف ندارند و با همان وسیله‌ای که در طول ترم از آن برای حضور در
کلاس استفاده می‌کرده‌اند می‌توانند در جلسه امتحان نیز حضور
یابند. در عین حال چنانچه دانشجویی به هر دلیلی امکاناتی نظیر تلفن
دوربین‌دار یا اینترنت با سرعت مناسب نداشته باشد نیز می‌تواند از
راهکارهای جایگزین(نظیر پاسخگویی صوتی به سوالات و سایر
گزینه‌هایی که به زودی ارائه خواهد شد) استفاده کند.
وی تصریح کرد: یقیناً هیج دانشجویی نباید به دلیل نبود دسترسی به
امکانات سخت‌افزاری و نرم‌افزاری از شرکت در امتحانات باز بماند و
دانشگاه برای کلیه موارد اینچنینی راهکارهای لازم را ارائه خواهد
کرد.
دکتر فتح‌زاده در پایان با بیان این موضوع که دانشگاه اردکان همیشه
آماده شنیدن نقطه نظرات دانشجویان است، گفت: شورای آموزشی و
تحصیلات تکمیلی دانشگاه همانند ترم‌های گذشته در ایام امتحانات
به طور مرتب در حال پیگیری امور است و با برگزاری جلسات فشرده،