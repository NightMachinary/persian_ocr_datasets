29748
دشت گلی در پایان متذکر می‌شود: شاید در نگاه اول بازگشایی سالن‌ها
اتفاق خوبی به نظر برسد ولی نمی‌توان جوانب آن را نادیده گرفت.
شخصا معتقدم بهتر است تدبیر دیگری بیندیشند و به جای باز و بسته کردن
مداوم سالن‌ها، بودجه‌ای را برای حمایت از گروه‌ها و سالن‌ها در نظر
بگیرند، بویژه اینکه تنها دو ماه تا پایان سال باقی مانده و بودجه تئاتر
هزینه نشده است.
گروه‌های هنری رابدبین کرده‌اند
شاهین چگینی مدیر تماشاخانه «مشایخی» و عضو هیات مدیره انجمن
صنفی تماشاخانه‌های تهران هم در آغاز گله خود را این چنین بیان
می‌کند: هر بار که سالن‌ها باز و بسته شده‌اند، ما از طریق رسانه‌ها متوجه
شده‌ایم و هرگز این گونه نبود که بخش‌نامه یا اطلاعیه‌ای را مستقیما به
مجموعه‌ها ابلاغ کنند.
او ادامه می‌دهد: همیشه هم این تعطیلی و بازگشایی، ناگهانی بوده است.
در صورتی که صرف بازگشایی سالن‌ها مساله نیست بلکه آماده‌سازی
یک اجرا برای روی صحنه رفتن، دست‌کم نیازمند یک هفته زمان است.
چگینی از مشکلی دیگر هم سخن می‌گوید: واقعیت این است که
تعطیلی‌ها و بازگشایی‌های پیاپی، گروه‌های تئاتری را بدبین کرده
است. از روز گذشته با هر گروهی که تماس گرفتیم، پرسشش این بود که
چه ضمانتی هست بعد از چند روز دوباره اجرای ما تعطیل نشود؟! و من