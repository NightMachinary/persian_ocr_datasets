14185
در این کار گره افتاده است!
عزت‌الله آمره در گفت‌وگو با ایسنا، در خصوص وضعیت پروژه
آبرسانی هفتیان با اشاره به اینکه متاسفانه گره در کار این طرح افتاده
است، اظهار کرد: پروژه آبرسانی به شهر تفرش و 40 روستای در مسیر از
چشمه هفتیان با 60 کیلومتر طول خط لوله یک پروژه سخت و
صعب‌العبور است که قرارداد اجرای آن از سال 1393 منعقد شده است.
وی با بیان اینکه پروژه به شکل فاینانس 50 درصدی در حال اجراست،
افزود: در سال‌های ابتدایی قرارداد، دولت نتوانست به تعهدات خود
عمل کند و سهم خود را به پروژه تزریق کند و این پروژه با تاخیر مواجه شد
و با توجه به قیمت‌های کنونی عملا این تاخیر توان اجرایی پروژه از
سوی پیمانکار را گرفته است.
آمره تصریح کرد: پیمانکار این پروژه درصدد اتمام خط اصلی انتقال
است، اما برای احداث ایستگاه‌های پمپاژ و ادامه کار، 45 میلیارد
تومان اعتبار نیاز است، مسئله اینجاست که پروژه قادر به ادامه کار با
روش فاینانس 50 درصد نیست.
وی به پیشنهاد ارائه شده توسط پیمانکار پروژه اشاره کرد و گفت: اگر
سازمان مدیریت و برنامه‌ریزی کشور اجازه دهد، ادامه کار را از
فاینانس خارج کرده و تبدیل به ماده 28 کنند، با اقدام می‌توان گره
پروژه را باز کرد تا به سرانجام برسد.