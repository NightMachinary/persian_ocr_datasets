179
درویشی در ادامه اشاره‌ای هم به وضعیت تامین آب شهر کرمانشاه
داشت و با بیان اینکه نیاز آبی شهر کرمانشاه 2.5 متر مکعب در ثانیه است،
ادامه داد: هم اکنون 3.7 مترمکعب در ثانیه آب تحویل می‌دهیم که این
آب از منابع مختلفی از جمله 140 حلقه چاه در سطح شهر کرمانشاه تامین
می‌شود.
وی این منابع آبی را شامل چاه‌های میان دربند، ده پهن، بلوار
طاقبستان و همچنین چشمه کانی روزان و ... دانست و عنوان کرد: به
علاوه در حال حاضر در قالب طرح اضطراری سد گاوشان نیز 1.2
مترمکعب در ثانیه آب به شهر کرمانشاه می‌آید.
وی معتقد است، برای آنکه مشکل تامین آب شهر کرمانشاه حل شود، در
کنار افزایش تولید آب باید فکری به حال اصلاح شبکه فرسوده و هدر
رفت آب هم بشود که این موضوع نیازمند اعتبار فراوانی است که در
شرایط کنونی نیز محدودیت‌های اعتباری مانع از این کار می‌شود.
آبرسانی به 8500 نفر در سیستان و بلوچستان انجام می‌شود
به گزارش ایسنا علیرضا قاسمی 22 دیماه با اشاره به اینکه تکمیل عملیات
اجرایی باقی‌مانده مجموعه 25 روستایی دلگان‌ها از پروژه‌های در
حال اجرای این شرکت در سواحل مکران بوده اظهارکرد:تاکنون
در 2 فاز بالغ بر 90 کیلومتر خطوط انتقال و شبکه توزیع در روستاهای
تحت پوشش اجرا شده است.