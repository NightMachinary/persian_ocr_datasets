12393
98، 22 هزار و 352 واحد مسکونی در شهرها و روستاهای استان دچار
خسارت شدند که از این تعداد 7 هزار و 707 واحد نیازمند بازسازی و
مابقی تعمیری بودند.
وی با اشاره به اتمام کار تعمیر واحدهای مسکونی آسیب‌دیده در سال
قبل، افزود: تعهد بنیاد مسکن اتمام بازسازی خانه‌های آسیب‌دیده تا
پایان خردادماه 99 بود که با مشارکت خود مردم این کار صورت
خواهد گرفت.
مدیرکل بنیاد مسکن گلستان با بیان اینکه تاکنون 97.5 درصد
پیشرفت فیزیکی داشتیم، تصریح کرد: در حال هماهنگی برای
برگزاری جشن پایان بازسازی خانه‌های سیل‌زده گلستان در پایان
خردادماه با حضور مسئولان کشوری و استانی در یکی از روستاهایی
که بیشترین خسارت را دیده، هستیم.
حسینی در ادامه گفت: در بحث بازسازی تأسیسات روبنایی
آسیب‌دیده نیز بالغ‌بر 721 پروژه در 255 روستای خسارت‌دیده با
اعتبار بالغ‌بر 73 میلیارد تومان در حال انجام است.
وی با اشاره به اینکه این پروژه‌ها به‌طور میانگین 70 درصد پیشرفت
فیزیکی دارند، گفت: پروژه‌های روبنایی نیز تا پایان شهریورماه
امسال به اتمام خواهند رسید.