1772
این دیدگاه نمایشنامه «فقط چهل روزه بودم» به مضمونی کاملا
شخصی و اجتماعی اشاره می‌کند که ذهن همه انسان‌ها را به خصوص این
روزها درگیر کرده است.
طیبی با اشاره به کاربرد تئاتر درمانی نیز توضیح داد: تئاتردرمانی به دو
شیوه انجام می‌شود در این چارچوب شیوه‌ای که من انتخاب کرده‌ام،
بازگویی مسائل اجتماعی برای مخاطب و کمک به ایجاد حس هم‌ذات
پنداری در او و رساندن مخاطب به نقطه درک از موقعیت و جستجوی شاه
کلید رفع مشکل است. در این فضا از نظر شخصی و روان‌شناختی
محتوای نمایش به اتفاقاتی که برای افرادی که عزیزی را از دست
می‌دهند، می‌پردازد. از جمله این که برخی از بازماندگان به خصوص
در شرایطی که امکان برگزاری مراسم عزاداری و تسلی بخشی به
خانواده‌ها وجود ندارد، دچار بیماری‌هایی مانند
«سایکوسوماتیک» می‌شوند.
کارگردان نمایش «فقط چهل روزه بودم» به «محتوای اجتماعی» این
اثر نمایشی نیز اشاره کرد و گفت: از نظر اجتماعی نیز نمایش به ناگفته ها و
حرف‌هایی در دل مانده در روابط عاطفی میان زن و شوهر می پردازد.
«فقط چهل روزه بودم» داستان زندگی زنی است که چهل روز با روح
همسر نویسنده‌اش که در اثر کرونا فوت کرده، زندگی می‌کند و حالا
نقطه اوج داستان در چهلمین شب رخ می‌دهد.