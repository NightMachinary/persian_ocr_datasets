14763
سهندی گفت: هدف از اجرای این پویش بهبود وضعیت معیشتی ایتام و
فرزندان محسنین تحت حمایت کمیته امداد است، و در حال حاضر،
سرانه پرداختی به ایتام و فرزندان محسنین استان پایین‌تر از میانگین
متوسط کشوری و برابر با 190 هزار تومان است که با اجرای این پویش،
سرانه پرداختی به آنها به بیش از 700 هزار تومان خواهد رسید.
دستگاه‌های اجرایی در واگذاری اموال مازاد دولتی دقت کنند
محمد جهانیان در گفت و گو با ایسنا، بااشاره به اجرای آیین‌نامه
واگذاری اموال و املاک غیر منقول دولت در سال جاری، اظهار کرد:
باتوجه به اینکه این آیین نامه قانون و لازم الاجرا است، برای همین از
دستگاه‌های اجرایی استان می‌خواهیم در واگذاری اموال و املاک
مازاد خود دقت کافی داشته باشند.
وی تصریح کرد: اجرای این آیین نامه باید به شکلی باشد که نه بیت المال به
یغما برود و نه اینکه فضا را برای واگذاری‌ها بسیار بسته نگه دارد.
مدیرکل بازرسی استان اضافه کرد: دستگاه‌های اجرایی، متولی
واگذاری اموال و املاک غیرمنقول مازاد خود خواهند بود و سازمان
بازرسی استان هم به کار آنها نظارت خواهد داشت.
وی اضافه کرد: قرار بر این شده تا اداره کل اقتصاد و دارایی لیست اموال و
املاک غیرمنقول دستگاه‌های اجرایی را با ارزش آنها برآورد کرده و در
اختیار ما هم قرار دهد.