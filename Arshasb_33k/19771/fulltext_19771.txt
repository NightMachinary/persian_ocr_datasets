19771
ضرورت تکمیل فاز اول اطلس سرمایه‌گذاری گیلان تا پایان سال
ارسلان زارع امروز در جلسه ستاد استانی حمایت از سرمایه گذاری
داخلی و خارجی استان با اشاره به سیاست‌های کلی اصل 44 قانون
اساسی اظهار کرد: شتاب بخشیدن به رشد اقتصاد ملی، افزایش
رقابت‌پذیری در اقتصاد ملی، آماده‌سازی بنگاه‌های داخلی جهت
مواجهه هوشمندانه با قواعد تجارت جهانی، توسعه سرمایه انسانی و
متخصص و توسعه و ارتقا استانداردهای ملی بخشی از اهداف قانون
اجرای سیاست‌های کلی این اصل است.
وی با تاکید بر لزوم اجرای اقدامات اثربخش در حوزه سرمایه گذاری
داخلی و خارجی تصریح کرد: با وجود چالش های موجود در این
بخش، لازم است به پتانسیل‌های هرنقطه از کشور و استان و راهکارهای
بهره وری از آن در مسیر توسعه توجهی جدی شود.
زارع با اشاره به توانمندی های گیلان در حوزه های کشاورزی،
صنعت و گردشگری یادآور شد: علاوه بر اینها، استان از نیروی انسانی
ماهر و متخصص برخوردار است و باید توجه به تمامی این ارکان برای
تحقق توسعه صورت گیرد.
استاندار گیلا،ایران را در مقایسه با بسیاری از کشورها دارای ظرفیت
بالایی خواند و گفت: در مسیر تحقق پویایی اقتصادی باید به
محدودیت و استعدادها در کنار هم توجه شود و برای اتخاذ سیاست ها و