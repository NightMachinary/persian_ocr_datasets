14200
«از روز اولی که کار سوگ آنلاین را شروع کردیم تصور می‌کردیم به
دلیل مسائل فرهنگی آنچنان که باید از مراسم استقبال نشود.» اینها را
قربانی می‌گوید. او معتقد است که سوگ آنلاین در خانواده‌های
ایرانی مسأله جا افتاده‌ای نیست و فرهنگ ما سوگواری جمعی را
پذیرفته نه مراسم‌ چند نفره‌ای که در اینترنت برگزار می‌شود. او در
میانه‌های صحبتش به رایگان بودن این مراسم هم اشاره می‌کند اما این
مسأله هم برای بسیاری از خانواده‌هایی که عزیز کرونایی یا غیر
کرونایی داشتند توجیهی برای سوگ آنلاین نشده. «در بیشتر مناطق
شهرداری تهران مواردی از این سوگ آنلاین برگزار شد؛ تمام
هزینه‌ها اعم از حضور مداح و قاری و سخنران را هم خود شهرداری
پرداخت کرد، مگر در مواردی خاص که خانواده اصراری بر حضور
سخنرانی خاص در مراسم داشت.»
او می‌گوید مراسم عمدتا در مساجد یا سراهای محله‌ای برگزار می‌شد
که بتوان در آن اینترنت را هم تأمین کرد. «درباره ادامه این فرآیند
سوگواری آنلاین همه چیز به نظر ستاد ملی مقابله با کرونا بستگی دارد،
اگر محدودیت‌ها سخت‌تر شود، احتمال تداوم این مراسم هم وجود
دارد.»
می‌گویند خاک سرد است. این‌ قدر سرد که داغ عزیز را هم سرد می‌کند. اما
شاید سردی خاک برای آنهایی که در روزگار کرونا رفتند، سخت‌تر