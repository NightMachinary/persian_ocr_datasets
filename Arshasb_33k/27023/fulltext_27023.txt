27023
شرایطی که در آن تولید به چندین برابر حالت کنونی برسد و برای
دستیابی به چنین تولیدی باید زمینه‌های آن فراهم شود.
جلوگیری از واردات، توسعه صادرات، برقراری معافیت‌های
مالیاتی، تخصیص ارز ترجیحی به کالاهای اساسی و جلوگیری از
تخصیص ارز به کالاهای لوکس و تشریفاتی، شفافیت مالی و برخورد
گسترده با فساد و رانت از جمله مواردی است که می‌تواند به
تولیدکننده واقعی کمک کند تا جهش تولید را رقم بزند.
مازندران در بین استان‌های کشور دارای بیشترین ظرفیت برای
جهش تولید در بخش کشاورزی است، مرکبات، گل و گیاه، مرغ،
برنج، کیوی و سایر محصولات شیلاتی، دامی، زراعی و باغی در این
استان در صورت برنامه‌ریزی درست و فراهم کردن زیرساخت‌ها هر
کدام می‌توانند جهش تولید را در حوزه مربوطه تجربه کنند و به آن
دست یابند.
این استان به عنوان مرکز اصلی تولید برنج کشور شناخته شده است که
امسال با پیش بینی تولید بالغ بر یک‌ میلیون و 500 هزار تن در کشت اول و
دوم، حدود 42 درصد برنج کشور را تولید می‌کند و نقش بسیار مهمی در
تامین این کالای استراتژیک بعد از گندم دارد و با کشت مکانیزه 50
درصدی نشان داد در صورت همراهی و تلاش همگانی می‌توان شاهد
جهش تولید بود.