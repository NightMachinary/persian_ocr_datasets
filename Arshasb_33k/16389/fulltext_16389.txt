16389
رفتار اجتماعی ما در پساکرونا
به گزارش ایسنا، روزنامه ایران نوشت: «ترس از دیگران و حفظ
فاصله‌گذاری اجتماعی ممکن است بعد از اتمام همه‌گیری کرونا هم
ادامه پیدا کند. توجه و تمرکز بر جنبه‌های علمی، سیاسی و اقتصادی
شیوع ویروس کرونا نباید موجب شود از تغییرات احتمالی که کرونا
در زندگی اجتماعی ما در آینده به وجود خواهد آورد، غافل شویم.
تغییر در نوع تفکر و رفتار نسبت به دیگران، تغییراتی آگاهانه یا
ناخودآگاه که بعضی موقتی و گذرا هستند و بقیه پتانسیل ماندگار شدن
را دارند، تغییراتی که این روزها هم در زندگی روزمره شاهدشان
هستیم.
با مطالعه الگوهای مشخص از چگونگی رفتار مردم در جوامعی که به
مدت طولانی در شرایط قرنطینه و انزوای اجتماعی بوده اند، می‌توان
به چشم‌اندازی از آن چه در آینده انتظارمان را می‌کشد، دست یافت. در
دهه 1990 میلادی شهر سارایوو در بوسنی برای مدت چهار سال در
محاصره نظامی بود و مردم تجربه‌های مشابه با شرایط حال حاضر دنیا (در
دوران کرونا) را شاهد بودند و حالا بعد از سال‌ها، بازماندگان آن
فاجعه انسانی، پژواکی ملایم از شرایط مرگبار آن دوران را تجربه
می‌کنند. یکی از بازماندگان جنگ سارایوو در تشریح تأثیر تغییرات
بنیادی در ماندگاری عادات می‌گوید: در زمان محاصره شهر، منطقه