14783
دستگیری اعضای باند فروش شمش‌های تقلبی
به گزارش ایسنا،سرهنگ کارآگاه جهانگیر تقی پور گفت: اوایل
تیرماه امسال کارآگاهان اداره سیزدهم با رصدهای اطلاعاتی مطلع
شدند، افرادی با همکاری یکدیگر در حال خرید و فروش شمش طلا به
قیمتی بسیار پایین تر از قیمت واقعی بازار هستند.
وی با اشاره به اینکه کارآگاهان اداره سیزدهم معاونت مبارزه با جعل و
کلاهبرداری پلیس آگاهی بررسی موضوع را بر عهده گرفتند و در
تحقیقات پلیسی دریافتند متهمان با افتتاح دفتر فروش سیم و کابل برق
در محدوده «میرداماد» قطعات شمس های طلا را به صورت جزئی و
عمده می فروشند، افزود: در ادامه تحقیقات پلیسی، کارآگاهان دو
قطعه از شمسهای طلایی را که متهمان به خریداران خود فروخته بودند
به دست آوردند و در بررسیهای کارشناسی مشخص شد که شمسهای
طلا تقلبی و فاقد عیار است.
معاون مبارزه با جعل و کلاهبرداری پلیس آگاهی تهران گفت: در شاخه
دیگری از تحقیقات پلیسی، یکی از خریداران شمسهای طلا به پلیس
آگاهی مراجعه و اظهار داشت، متهمان مدعی هستند، یک هزار قطعه
شمش طلا در اختیار دارند و حاضر هستند با قیمتی بسیار پایین تر از قیمت
واقعی بازار به علت قاچاق بودن شمسهای طلا آن را بفروشند و به جای
دریافت 7 میلیارد ریال به ازای هر شمس 3 میلیارد ریال اخذ کنند.