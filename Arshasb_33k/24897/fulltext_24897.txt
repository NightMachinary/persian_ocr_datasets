24897
نادال به رکورد فدرر رسید
به گزارش ایسنا، رافائل نادال یکشنبه شب توانست برای سیزدهمین
بار فاتح رولان گاروس شود. این اتفاق با شکست 3 بر صفر (6 بر صفر، 6 بر 2
و 7 بر 5) نواک جوکوویچ رخ داد. به نوشته میسترچیپ (کارشناس
اسپانیایی) نادال توانست از تنیسور صربستانی در فینال ها پیشی بگیرد
و 5 بر 4 پیش بیفتد. پیش از این سهم هر یک از دو تنیسور در دیدارهای نهایی
که با هم روبرو شده بودند 4 پیروزی بود.
تنیسور اسپانیایی برای بیست و یکمین بار توانست مرد شماره یک جهان
را شکست دهد. او نخستین تنیسوری لقب گرفت که به 100 پیروزی در
رولان گاروس می رسد.
مرد شماره دو جهان امشب بیستمین گرند اسلم خود را فتح کرد تا در این
زمینه با راجر فدرر برابر شود. فدرر نسبت به قهرمانی تنیسور اسپانیایی
واکنش نشان داد و گفت: افتخاری برای من است که بیستمین گرند اسلم
نادال را تبریک بگویم. تنها امیدوارم این یک گام بیشتر در سفرمان باشد.
نادران در بیمارستان بستری شد
به گزارش ایسنا، عباس نادران، فرزند الیاس نادران نماینده تهران در
مجلس در صفحه شخصی خود در توییتر گفت که پدر و مادرش هر دو در
بیمارستان بستری شده‌اند.
الیاس نادران اواخر مرداد ماه به کرونا مبتلا شده بود.