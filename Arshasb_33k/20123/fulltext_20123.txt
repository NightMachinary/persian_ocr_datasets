20123
وی شناسایی روش های ایجاد وقف جدید و سوق دادن کمک های
خیرخواهانه خیرین به سمت وقف و شناسایی افراد متکمن و
برخوردار از بنیه اقتصادی مناسب و ترغیب آنان به ایجاد وقف در
راستای رفع نیازهای روز جامعه را مهمترین رویکرد انجمن های
یاوران وقف دانست و افزود: برخی واقفین با وجود اینکه در یک محله
چندین مسجد و حسینه احداث شده است، تقاضای وقف قطعه زمینی در
همان محله برای احداث حسینیه یا مسجد دارند که به نظر می رسد با وجود
اینکه نیت این کار خیر مقدس و ارزشمند است، اما احداث این بنای
مذهبی و دینی اولویت و نیاز اصلی آن منطقه نیست و باید نیازهای آن
منطقه احصا شود و از واقفین خواست تا برای برطرف کردن آن مشارکت
کنند.
رئیس اداره اوقاف و امور خیریه ساوه تصریح کرد: برای شناسایی و
معرفی جایگاه وقف باید اولویت بندی این سنت حسنه متناسب با نیاز
جامعه بوده و آثار و برکات وقف در جامعه موجب دلگرمی و تشویق
مردم برای ترویج این فرهنگ و برطرف شدن نیازهای جامعه باشد.
وی ترویج وقف در راستای رفع نیازهای روز جامعه را یکی از
مهمترین اولویت های سازمان اوقاف دانست و گفت: ترویج و
گسترش این گونه موقوفات در جامعه می تواند بسیاری از مشکلات در
حوزه درمانی، اجتماعی و فرهنگی را برطرف کند.