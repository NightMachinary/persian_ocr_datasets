9849
تست کرونای ترامپ منفی شد
به گزارش ایسنا، به نقل از خبرگزاری رویترز، ساعاتی پیش از آغاز
دوباره گردهمایی‌های انتخاباتی دونالد ترامپ، کاخ سفید با
صدور اطلاعیه‌ای به نقل از دکتر شان کانلی اعلام کرد، تست کرونای
رئیس‌جمهوری آمریکا در روزهای متوالی منفی شده است.
دکتر کانلی گفت، آزمایش‌های منفی و سایر داده‌های بالینی و
آزمایشگاهی نشان‌دهنده عدم تکثیر ویروس قابل تشخیص است. او
افزود، تیم پزشکی ترامپ تشخیص داد که براساس داده‌ها و
دستورالعمل‌های مرکز کنترل و پیشگیری از بیماری‌های ایالات
متحده رئیس جمهور عامل سرایت‌دهنده‌ به دیگران نیست.
دونالد ترامپ دوشنبه شب با برگزاری یک تجمع انتخابات در سنفورد
فلوریدا، برنامه کاری عادی خود را از سر گرفت. اولین بار است که
گردهمایی انتخابات ترامپ از دوم اکتبر که تست کرونای او مثبت
اعلام شد، برگزار می‌شود. با این حال، او حضورهای سرزده‌ای مثل
رفتن به میان حامیانش مقابل بیمارستان والتر رید یا سخنرانی از بالکن
کاخ سفید را در کارنامه دارد.
منتقدان، ترامپ را بابت عدم ترغیب حامیانش در کمپین‌ها و حتی
کارکنان کاخ سفید برای استفاده از ماسک و رعایت فاصله اجتماعی
سرزنش می‌کنند. دست‌کم 11 تن از مقام‌های نزدیک به ترامپ به کرونا