2188
شد؛ با اشاره به اینکه آنچه معمار کبیر انقلاب امام راحل عظیم‌الشان از
تفکیک و استقلال قوا برای نظام جمهوری اسلامی ایران بنا نهاد؛ نقشه راه
تعالی کشور است، اظهار کرد: سه قوه در عین استقلال کاری، با تعامل و
هم افزایی برنامه‌های خود را در جهت پیشبرد امور و خدمت به مردم
انجام می‌دهند و اندیشه‌ای جز خدمت و رفع تنگناهای موجود برای
ملت ندارند.
وی با اشاره به فرمایش رهبر معظم انقلاب مبنی براینکه دولت در وسط
میدان است و همه باید به دولت کمک کنند، گفت: باور قلبی من این‌ است
طی فرصت باقیمانده دولت، هر روز، فصل جدیدی از گره گشایی امور
مردم و مطلعی برای همت دوباره در راستای پیشرفت کشور و استان است
و نباید لحظه‌ای از آن غفلت شود.
نماینده عالی دولت در گیلان با بیان اینکه کشاندن بگومگوهای بین
مسئولان نزد مردم، آسیبی جز ناامیدی و یأس برای آنان ندارد، افزود:
این اختلاف دیدگاه‌ها که البته همگی از سر خیرخواهی برای تعالی
گیلان و ایران سرافراز است؛ نباید به عرصه عمومی کشانده شود.
وی بر ضرورت حفظ همدلی و وحدت در جهت ارتقا امنیت و اقتدار
کشور و استان‌مان تأکید کرد و گفت: آنچه برنامه های توسعه ای کشور و
استان را با موفقیت همراه می‌سازد؛ بطور قطع سیاست انسجام و وحدت
است.