3484
اصلاح‌طلبان بر سر دوراهی
به گزارش ایسنا، روزنامه ‌«شرق» در ادامه نوشت: استعفای عارف در
حالی اعلام شد که گویا این استعفا پیش از سال نو و حتی پیش از استعفای
موسوی ‌لاری، نایب‌رئیس سابق شورای عالی، نوشته شده بود و از
زمان نگارش تا اعلام آن، یعنی به مدت چند ماه هیچ‌کس از این استعفا
باخبر نبود و زمانی هم که اعلام شد، استعفا به دست یکی از اعضای شورای
عالی و خارج از چارت بوروکراتیک داده شده بود و مجموعه اعضا هیچ
نظر سلبی یا تأییدی بر استعفای رئیس شورا ندادند. این در حالی است که
در میانه زمزمه‌ها بر انحلال شورای عالی سیاست‌گذاری، اخیرا برخی
چهره‌های حزبی اصلاح‌طلب در گفت‌وگوهایی نام‌های جایگزین
عارف را مطرح کرده‌اند.
‌حسین مرعشی: بهزاد نبوی می‌تواند انتخاب خوبی باشد
اخیرا حسین مرعشی، سخنگوی حزب کارگزاران سازندگی، در
گفت‌وگو با روزنامه متبوع حزبی خود یعنی «سازندگی»، درباره این
که چه کسی می‌تواند رئیس آینده شورای عالی باشد، گفته است: «سه‌
خصوصیت از نظر من برای ریاست آینده شورا مهم است؛ اول این که
طیف‌های مختلف این جبهه، اعم از طیف‌های ارزشی تا میانه‌رو و
رادیکال، باید او را قبول داشته و رابطه خوبی با او داشته باشند. دوم این
که به لحاظ سیاسی باید نقش جبهه اصلاحات و انتخابات آینده را باور