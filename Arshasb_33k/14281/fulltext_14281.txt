14281
وی افزود: همچنین طبق اظهارات آقای زنگنه، رشد اقتصادی
کشورهای عضو اوپک‌ پلاساز منفی6.7به مثبت 2.5 افزایش خواهد
یافت و پیش‌بینی می‌شود کهقیمت نفت نیز بیشترخواهد شد.
پیش از این پیش‌بینی صادرات دو میلیون و 300 هزار بشکه نفت در روز
در لایحه بودجه 1400 با انتقاد برخی از نمایندگان مواجه شده بود.
خدابخشی با اشاره به نشست صبح امروز (شنبه) کمیسیون‌ برنامه و
بودجه با حضور معاونان وزیر اقتصاد و امور دارایی، اکرمی معاون
نظارت مالی و خزانه داری کل کشور و میراشرفی رئیس کل گمرک برای
بررسی میزان درآمدهای مالیاتی و اوراق در بودجه 1400 نیز گفت:
براساس گزارش اکرمی از ابتدای امسال تاکنون به میزان حدود 41
هزار و هفتصد میلیارد تومان به طلبکاران اوراق تحویل داده شده و 90
هزار میلیارد تومان اوراق هم فروخته و نقدا پرداخت شده است یعنی
مجموعا 131 هزار میلیارد تومان تاکنون از طریق اوراق در بودجه
1399 تامین مالی انجام شده است.
وی افزود: معاون نظارت مالی و خزانه داری کل کشور در خصوص
میزان انتشار اوراق در بودجه 1400 هم گفت، قرار است سال آینده
125 هزار میلیارد تومان اوراق منتشر شود که نسبت به بودجه سال 99 که
88 هزار میلیارد تومان بوده، 42 درصد رشد داشته است. همچنین 70
هزار میلیارد تومان اوراق هم برای فروش نفت در نظر گرفته شده است.