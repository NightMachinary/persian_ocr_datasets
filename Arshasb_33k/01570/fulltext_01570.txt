1570
این قاعده مستثنی نیست. با وجود اینکه به فرد آسیب می‌زند و باعث
مشکلات عدیده‌ای در سطح روانشناختی می‌شود، اما به واسطه اینکه
یا نتایج مثبت دارد یا فرد تصور می‌کند نتایج مثبت دارد، به آن رفتار
ادامه می‌دهد.
متین‌فر اضافه کرد: این افراد تصور می‌کنند که کمال‌گرایی باعث
می‌شود آنها تلاش و پشتکار بیشتری انجام دهند و به سمتی حرکت کنند
که به مهارت‌ها و توانمندی‌های خود اضافه کنند و حس خاص بودن به
آنها دست ‌دهد. این حس خاص بودن دقیقا موردی است که افراد
کمال‌گرا دنبال آن می‌گردند و تصور می‌کنند کمال‌گرایی باعث این
موضوع می‌شود.
وی گفت: این موضوع در حالی است که کمال‌گرایی دارای اثرات
منفی بسیار زیادی است. اولین اثر منفی این است که فرد برای به دست
آوردن استانداردهای سطح بالا در فشار است و این تنیدگی و فشار
باعث می‌شود که احساس خستگی و فرسودگی کند. این احساس باعث
می‌شود که به زبان ساده کاسه صبر فرد لبریز و تحریک‌پذیر شود و بسیار
راحت می‌تواند از کوره در برود و با از کوره در رفتن شاهد این
موضوع هستیم که این افراد اشتباهات و تعارضات بین فردی را تجربه
می‌کنند.
این روانشناس بالینی تصریح کرد: دومین اثر منفی کمال‌گرایی این