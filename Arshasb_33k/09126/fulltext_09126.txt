9126
می تواند برای زنان ناامن باشد بنابراین باید این نقطه های کور شناسایی
شده و از بین رود. این نقاط در هر کوچه و خیابانی می تواند وجود داشته
باشد و این مکان ها حتی اگر دارای امنیت بالا هم باشد، می تواند احساس
امنیت را از بین ببرد زیرا ممکن است هر زنی با دیدن مردی در چنین محلی
احساس ناامنی کند.
جامعه اگر ناامن باشد هم برای مرد و هم برای زن ناامن است
مدیر کل امور اجتماعی و فرهنگی استانداری اردبیل بر این باور است
که زنان اعم از دختران و خانم های متاهل، وقتی و در جامعه ای احساس
ناامنی می کنند که در آن جامعه جایگاه زن به مثابه یک انسان، تعریف
نشده باشد.
«محمد سیمزاری» در گفت و گو با ایسنا تصریح کرد: در جامعه ای که نگاه
ها فقط جنسیتی بوده باشد امنیت زنان ممکن است مورد توجه قرار بگیرد
و گرنه امنیت مقوله ای نیست که تابعی از جنسیت افراد باشد. جامعه اگر
ناامن باشد هم برای مرد و هم برای زن ناامن است و اگر در امنیت به سر ببرد بر
زن و مرد به صورت یکسان امنیت وجود خواهد داشت.
حسین بشیری، یک جامعه شناس هم بر این باور است که احساس ناامنی
برای زنان در مکان های خلوت از جمله دفاتر خصوصی، در مکان هایی
که زنان مراجعه کرده و خواستار حمایت هستند، بیشتر از اماکن و معابر
دیگر است.