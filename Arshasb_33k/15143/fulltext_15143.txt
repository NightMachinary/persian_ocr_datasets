15143
دو بازی دوستانه تیم ملی فوتسال با هلند لغو شد
به گزارش ایسنا، تیم ملی فوتسال ایران در راه آماده سازی خود برای
حضور در رقابت‌های فوتسال قهرمانی آسیا چند بازی تدارکاتی را
در نظر داشت که تاکنون هیچکدام عملی نشده است. بعد از لغو بازی
دوستانه با آذربایجان و تورنمنت صدرا ، قرار بود تیم ملی هلند نیز طی دو
بازی دوستانه در اسفند با تیم ایران روبرو شود اما این بازی نیز لغو شد. با
توجه به گسترش کرونا در اروپا و تمهیدات هلندی ها ، ملی پوشان
فوتسال این کشور با محدودیت‌هایی برای خروج از کشور روبرو
هستند و قید دو بازی دوستانه با قدرت اول فوتسال آسیا را زدند.تیم ملی
احتمالا بازی با کویت را جانشین بازی دوستانه با هلند خواهد کرد.
دو بازی سرنوشت ساز شهرداری آستارا برای تفاضل گل
سیداحمد سیدصالح آهی در کنفرانس خبری پیش از بازی با
شهرداری همدان در چارچوب هفته های پایانی لیگ دسته دوم
فوتبال باشگاه های کشور، اظهار کرد: در این دو بازی باقیمانده، تیم
شهرداری آستارا به حمایت های رسانه ای بیش از گذشته نیازمند است.
وی با تأکید بر اینکه به طور یقین تیم شهرداری آستارا به غیر از پیروزی با
گل بالا فکر نخواهد کرد، یادآور شد: جدول گروه ما مبین این است که
ما باید تفاضل 6 گل خود را با صدرنشین جبران کنیم تا کار به اما و اگر
نکشد.