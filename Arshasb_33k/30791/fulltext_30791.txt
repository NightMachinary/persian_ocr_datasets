30791
کرونا «ناخوانده در شهر»
به گزارش ایسنا، مطهری‌زاده در ارتباط با ساخت این اثر مستند با عنوان
«ناخوانده در شهر» گفت: من قبل از شروع قرنطینه به سبزوار سفر کرده
بودم که ویروس کرونا به این شهر رسید و به سرعت شیوع پیدا کرد.
مطهری‌زاده افزود: وارد قرنطینه که شدیم، هر از چند گاهی اخبار
ناگواری از تعداد بالای مبتلایان به این ویروس و جان باختگان آن
می‌رسید. من مردد بودم که برای حفظ جان خودم و خانواده در قرنطینه
بمانم یا دوربین به دست بگیرم و در بیمارستان شهر شروع به ضبط این
برهه‌ی تاریخی و تاثیری که این ویروس بر شهر گذاشته، بکنم.
این مستندساز ادامه داد: در نهایت با هماهنگی‌های انجام شده،
فیلمبرداری مستند «ناخوانده در شهر» را بصورت فیلمسازی تک‌نفره
شروع کردم، برای این که عوامل کمتری وارد این فضای پر خطر شوند.
مطهری‌زاده پیرامون ساختار فیلم خود توضیح داد: در این فیلم
مشاهده‌گر، ما افرادی را دنبال می‌کنیم که همه با یک لباس متحدالشکل
و ماسک به صورت، طوری که چهره و حتی جنسیت آنها مشخص نیست،
برای یک هدف واحد که شکست این ویروس کشنده هست، جانفشانی
می‌کنند. گویا همه‌ی مردم، اعم از پزشک و پرستار و خدمه بیمارستان،
حتی نیروی انتظامی که مسئولیت قرنطینه شهر را برعهده دارد و
نیروهای داوطلبی که هر روز و هر شب، سطح شهر را ضد عفونی