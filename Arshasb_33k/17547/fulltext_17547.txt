17547
می‌خواهیم تا ما را حمایت و همراهی کند.
سالانه به 530 هزار تن خاک فسفات در بخش کشاورزی نیاز داریم
به گزارش ایسنا، طبق اعلام وزارت صنعت، معدن و تجارت (صمت)،
علیرضا هادی ضمن تاکید براینکه اکتشافات و بهره‌برداری از معادن
خاک فسفات فرصت مناسبی برای سرمایه‌گذاری خواهد بود، اظهار
کرد: خاک فسفات عمدتاً جهت تولید اسید فسفریک و کودهای سوپر
فسفات ساده و تریپل مصرف می‌شود که از اقلام مهم مورد استفاده در
صنعت کشاورزی به حساب می‌آید.
وی با بیان اینکه مقدار خاک فسفات مورد نیاز جهت تولید این
محصولات باتوجه ‌به ظرفیت واحدهای تولیدی موجود حدود
530 هزار تن در سال برآورد می‌شود، گفت: در حال حاضر منابع خاک
فسفات کشور از معادن آسفردی و چادرملو تأمین می‌شود که جمع
ظرفیت اسمی تولید و فرآوری این دو معدن حدود 178 هزار تن و
ظرفیت عملی آن‌ها در سال 1398 حدود 137 هزار تن بوده است.
مدیر کل دفتر سرمایه‌گذاری و امور طرح‌ها ادامه داد: طبق آمار
گمرک، مقدار واردات خاک فسفات در سال گذشته برابر با 218 هزار تن
بوده که از کشورهای سوریه، اردن و آفریقای جنوبی تأمین شده
است. ضمن اینکه فرصت‌های سرمایه‌گذاری در کشور و صنایع
اشباع، جهت هدایت درست سرمایه‌گذاری اعلام شده است.