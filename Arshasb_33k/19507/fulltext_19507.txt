19507
وقتی کودکمان بزرگ شد با طعنه‌ها و نگاه‌هایشان فرزندمان را مورد
آزار و اذیت قرار ندهند، بنابراین برای مدتی از حلقه دوستان و فامیل
فاصله گرفتیم و تنها افراد نزدیک فامیل از موضوع مطلع بودند که
نوزادی که به جمع خانواده ما اضافه می‌شود فرزند خودمان نیست و
این کودک را به فرزندی قبول کرده‌ایم.
پدر خانواده گفت: دخترم اکنون 13 سال سن دارد، اما تاکنون متوجه
نشده‌ است که ما پدر و مادر واقعی او نیستیم، همیشه این نگرانی در بین من و
همسرم وجود دارد که واکنش دخترمان اگر روزی متوجه شود که او را
به فرزندی قبول کرده‌ایم و ما والدین واقعی او نیستیم چه خواهد بود.
وی بیان کرد: اضافه شدن این نوزاد به زندگی مشترک ما در 13 سال گذشته
موجی از امید و نشاط را به همراه آورد، اگر فرهنگ جامعه اصلاح شود،
دیگر نگرانی برای ما وجود ندارد که فرزندمان در جامعه سرراهی
خطاب شود، متاسفانه این نوع نگاه‌ها بسیار آسیب‌زننده است.
تسهیل قوانین مربوط به فرزندخواندگی
نرگس عسگری مدیرکل سازمان بهزیستی چهارمحال و بختیاری با
بیان اینکه مبنای قانونی برای بحث فرزندخواندگی قانون حمایت از
کودکان بی‌سرپرست و بدسرپرست است، اظهار کرد: این قانون در
سال 1392 به تصویب رسید و در آن شرایط برای خانواده‌های متقاضی
پذیرش فرزند و کودکان بی‌سرپرست و بدسرپرست تسهیل شد.