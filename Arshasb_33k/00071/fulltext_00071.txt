71
استانداردسازی لیگ‌های فوتبال در اولویت
رئیس هیئت فوتبال استان اردبیل اظهار کرد: باید به تقویت ساختار
باشگاه‌ها و توسعه و بهسازی سرمایه‌ها و منابع انسانی کمر همت بست و
در کنار آن اعتقاد راسخ به حاکمیت فرهنگ و اخلاق در رشته فوتبال
داریم. نوتاش خاطرنشان کرد: گسترش و رونق فوتسال در
شهرستان‌ها و توجه جدی به تیم‌های داوری و مربیگری را در کنار فعال
کردن همه کمیته‌های هیئت‌ها ضروری می‌دانیم و علیرغم این موانع و
چالش‌ها هیئت فوتبال استان اردبیل 10 فعالیت اولویت‌دار را در
دستور کار قرار داده که امیدواریم با تقویت هیئت فوتبال در
شهرستان‌ها، کمک مالی به آنها، سازماندهی و تقویت مدارس فوتبال
و همچنین استانداردسازی لیگ‌های استان و ارتقای سطح مربیان و
داوران بتوانیم بستر و زمینه خوبی را برای توسعه فوتبال مهیا کنیم. وی
ادامه داد: مدارس فوتبال در این استان در حد استاندارد فعالیت
می‌کنند و حتی برخی از مدارس فوتبال در این استان به عنوان مدارس
نمونه و شاخص در سطح ملی مطرح هستند.
راه‌اندازی آکادمی بین‌المللی فوتبال در اردبیل
رئیس هیئت فوتبالاستان اردبیل توزیع منابع و امکانات را برمبنای
عدالت در بین مناطق استان یادآور شد و بیان کرد: تلاش می‌کنیم تا با
همکاری کشور جمهوری آذربایجان آکادمی بین‌المللی فوتبال را