25488
نفت سنگین ایران ارزان شد
به گزارش ایسنا، قیمت نفت سنگین ایران در سپتامبر به 41 دلار و 93 سنت
در هر بشکه رسید که در مقایسه با قیمت 45 دلار و هفت سنت در اوت، سه
دلار و 14 سنت معادل هفت درصد کاهش داشت.
میانگین قیمت نفت سنگین ایران از ابتدای سال 2020 تاکنون 39 دلار
و 64 سنت در هر بشکه در مقایسه با 62 دلار و 23 سنت در مدت مشابه سال
گذشته بوده است.
ارزش سبد نفتی اوپک در سپتامبر به 41 دلار و 54 سنت در هر بشکه رسید که
در مقایسه با اوتسه دلار و 65 سنت معادل 8.1 درصد کاهش داشت.
میانگین ارزش سبد نفتی اوپک از ابتدای سال 2020 تاکنون 40 دلار و
62 سنت بوده که در مقایسه با 64 دلار و 38 سنت در مدت مشابه سال
گذشته، کاهش 36.9 درصدی را نشان می دهد.
طبق گزارش منابع ثانویه، تولید نفت اوپک متشکل از 13 کشور در
سپتامبر به 24.11میلیون بشکه در روز رسید که 0.05 میلیون بشکه در
روز در مقایسه با اوت کاهش داشت. تولید نفت به طور عمده در لیبی،
عراق و عربستان سعودی افزایش پیدا کرد و در امارات متحده عربی
کاهش یافت. تولید نفت ایران تغییر چندانی نداشت و با 20 هزار بشکه در
روز افزایش نسبت به اوت، به 1.964 میلیون بشکه در روز رسید.