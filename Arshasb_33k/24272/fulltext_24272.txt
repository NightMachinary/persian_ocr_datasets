24272
جدید سرویس ضد جاسوسی انگلیس یا ام آی 5 در اولین سخنرانی
عمومی خود گفت: علاوه بر اقدامات علیه تروریسم، ما در تلاشیم تا از
انگلیس در برابر کشورهای متخاصم محافظت کنیم. این موضوع تنها
شامل موارد جاسوسی و سرقت اسرار دولتی نیست. در سال 2020 با
تهدیدهای مربوط به مردم روبرو هستیم، از جمله قتل‌ها که مسمومیت
الکسی ناوالنی به ما این امر را یادآوری می‌کند، همچنین تهدیدات
برای اقتصاد، تحقیقات علمی، زیرساخت‌ها از جمله موارد مهم است.
بیستم اوت الکسی ناوالنی از چهره‌های اپوزیسیون روسیه در راه
بازگشت از شهر تومسک به مسکو در هواپیما دچار کسالت شد و به همین
دلیل هواپیما ناچار به فرود اضطراری در شهر اومسک شد. پزشکان
اومسک دلیل وضعیت وی را اختلال در سیستم متابولیک دانستند که
علت اصلی آن هنوز روشن نشده است، اما در بررسی‌ها و آزمایش‌های
پزشکان اومسک، اثری از سم در خون ناوالنی یافت نشد.
ناوالنی برای معالجه به آلمان منتقل شد. دولت آلمان پیشتر اعلام کرد که
بر اساس نتایج حاصله توسط متخصصان یک آزمایشگاه نظامی در این
کشور، الکسی ناوالنی با عنصری از گروه مواد سمی فلج کننده اعصاب
موسوم به نوویچوک مسموم شده است. این در حالی است که وزارت
خارجه روسیه گزارش‌های آلمانی‌ها درباره ناوالنی را بی‌اساس
دانسته است.