1480
اتاقی در جست‌وجوی هموارتر شدن راه ارتباطی صنعت و دانشگاه
دکتر سیف‌الله سعدالدین در گفت‌وگو با ایسنا از هموارتر شدن حضور
دانشگاهیان در واحدهای صنعتی و تولیدی از طریق اتاق حل مسئله
خبر داد و اظهار کرد: این فرصت مطالعاتی از طریق اتاق حل مسئله که
چندی است در استان شکل گرفته و با همکاری شرکت شهرک‌های
صنعتی استان فراهم شده است.
وی با بیان اینکه اتاق حل مسئله بسترهای لازم برای ورود دانشگاه به قلب
صنعت را فراهم کرده ادامه داد: این مهم به توسعه ارتباط بین صنعت و
دانشگاه و حل مشکلات مبتلابه صنعت و تولید کمک شایانی می‌کند.
این عضو هیئت علمی دانشگاه سمنان در پاسخ به این پرسش ایسنا که اتاق
حل مسئله در این مدت مهمترین موانع و چالش‌های پیش روی صنعت
را در چه دیده اظهار کرد: شکل‌گیری این اتاق زمینه حضور
دانشگاهیان در صنعت و متعاقب آن ارائه راهکارهای مناسب برای
رفع مشکلات احتمالی واحدها را فراهم کرده است. بازدیدهای
علمی همکاران ما از بخش صنعت به شکل‌گیری گفت‌وگوهای
چندجانبه منجر شده و همکاران ما از دل این گفت‌وگوها به نتایج و
راهکارهایی می‌رسند که ممکن است از چشم گردانندگان و مدیران
این واحدها دور بماند.
وی با اذعان به اینکه بعد از شکل‌گیری اتاق زمینه حضور اعضای هیئت