5968
امامزادگان سیدعبدالطیف و سیدمحمد در شهرستان جهرم، از دیگر
افتخارات وی به شمار می‌آید.
کمک به جبهه
با آغاز تجاوز رژیم بعث عراق به ایران، بهجت افراز که در آن زمان
مدیریت مجتمع حضرت زینب(س) را بر عهده داشت، به کار
کمک‌رسانی به رزمندگان اسلام در جبهه‌ها پرداخت. او در این رابطه
می‌گوید: «پس از شروع جنگ، خانواده‌ها کمک به جبهه را شروع
کردند و اجناسی مانند قند و شکر و برنج و لباس و وسایل دیگر را برای
جبهه می‌فرستادند. از آنجا که زمستان نزدیک بود، مقدار زیادی
کاموا خریدیم و به منازل فرستادیم تا مادران دانش‌آموزان برای
رزمنده‌ها، لباس گرم مانند دستکش، جوراب، شال، بلوز، پلیور و
غیره ببافند. گونی‌گونی سیب و هویج و چیزهای دیگر رایگان به
مدرسه فرستاد می‌شد و خانواده‌ها برای جبهه مربا درست می‌کردند.
خلاصه، مدرسه یک ستاد کمک‌رسانی به جبهه شده بود. مادران
دانش‌آموزان به مدرسه می‌آمدند و این کارها را انجام می‌دادند.
علاوه بر کمک‌های غیرنقدی، پول زیادی هم فرستاده می‌شد.»
مادر صبور آزادگان
خانم افراز که در سال 1362 در سفارت ایران در هندوستان مشغول به
خدمت شده بود، پس از بازگشت از هند از سال 63 در اداره امور اسرا و