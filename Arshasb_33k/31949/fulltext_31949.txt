31949
گفتگوی اردوغان با نخست وزیر ژاپن
به گزارش ایسنا، به نقل از تی.آر.تی ترکیه، در این گفتگو، اردوغان
سلامتی و بهبودی سریع برای آبه شینزو که به دلایل بیماری در اواخر
اوت استعفا کرده بود، آرزو کرد. رئیس جمهور ترکیه همچنین از
نخست وزیر ژاپن به دلیل کمک های فراوان وی در جهت توسعه روابط
آنکارا و توکیو تشکر کرد. اردوغان و آبه همچنین خواستار تقویت
روابط دو کشور شدند.
گفتگوی اردوغان با همتایان صرب و کوزوویی
گزارش ایسنا، به نقل از آناتولی، رجب طیب اردوغان، رئیس‌جمهور
ترکیه تلفنی با همتایان صرب و کوزوویی، الکساندر ووچیچ و هاشم
تاچی گفتگو کرد. اردوغان به صورت جداگانه، اقدامات آینده
برای تقویت روابط دوجانبه بین ترکیه و کوزوو و ترکیه و صربستان و
همچنین تحولات منطقه ای را عنوان کرد.
گفتگوی تلفنی اردوغان و پادشاه بحرین 
به گزارش ایسنا، به نقل از خبرگزاری آناتولی، روابط عمومی نهاد
ریاست جمهوری ترکیه اعلام کرد، رجب طیب اردوغان، رئیس
جمهوری این کشور و حمد بن عیسی آل خلیفه، پادشاه بحرین در این
گفتگوی تلفنی برخی مسائل را با هدف کمک به توسعه روابط دو کشور
بررسی کردند.