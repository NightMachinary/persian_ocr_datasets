24884
یکی از علت‌های اصلی افزایش شیوع این ویروس شرکت افراد در
مراسمات جشن ازدواج و ترحیم بدون رعایت پروتکل‌های
بهداشتی است.
ستادهای کرونای هر استان باتوجه به وضعیت شهرستان‌ها برای
جلوگیری از افزایش آمار مبتلایان محدودیت‌های را در مقاطع
مختلف اعمال کردند، معمولا تشدید محدودیت‌ها در یک دوره
خاص موجب ثبات در نمودار ابتلا به کرونا ویروس شد، اما پس از
افزایش آمار مبتلایان در چند هفته اخیر محدودیت‌ها مجددا در
برخی از استان‌ها برای فعالیت مشاغل پرخطر مانند آرایشگاه‌ها،
رستوران‌ها، باشگاه‌های ورزشی، تالارهای پذیرایی وضع شد.
یکی از مصوبات ستاد کرونای چهارمحال و بختیاری برخورد با
صاحبان مجالس شادی و عزا بود، اما شاهدیم که این مراسمات در این
ایام در منازل برگزار می‌شود و بالتبع آن این مسئله موجب بالا رفتن
آمار مبتلایان به ویروس کرونا می‌شود.
راه انداختن کاروان‌های عروسی در خیابان‌های شهر گواه این مسئله
است، اما این سوال در ذهن بسیاری از افراد جامعه ایجاد می‌شود که در
صورت تعطیلی آرایشگاه‌های زنانه، میکاپ عروس در کجا و توسط
چه افرادی انجام می‌شود، طبق گزارشات مردمی بسیاری از
آرایشگاه‌های زنانه در این ایام به صورت غیرقانونی فعالیت می‌کنند