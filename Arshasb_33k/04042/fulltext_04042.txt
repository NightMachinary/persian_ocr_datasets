4042
همچنین، در شهرهایی که قیمت زمین دولتی بیشتر از جزئیاتی است که
در قانون آمده، واگذاری به شیوه فروش اقساطی انجام می‌شود که در
عین حال این شیوه ارزش افزوده بسیار خوبی برای متقاضیان ایجاد
می‌کند. به گفته وی، زمین‌هایی که گرانقیمت‌تر هستند و شرایط
خاص دارند به صورت مشارکت با سازندگان ساخته می‌شود.
زمین متری 3.5 تا 4 میلیون تومان
اوایل دی ماه سال گذشته قیمت هر متر مربع زمین طرح اقدام ملی مسکن
ملی 3.5 تا 4 میلیون تومان اعلام شد که البته هنوز تغییری اعلام نشده
است. برای آپارتمان‌های پرتراکم که مساحتی بین 38 تا 43 متر
دارند، در شهرهای استان تهران قیمت زمین 120 میلیون تومان
تخمین زده می‌شود که متقاضیان باید این مبلغ را در اقساط 12 ساله
پرداخت کنند.
قیمت ساخت نیز بر اساس قیمت تمام شده محاسبه می شود که در پایان
پروژه اعلام خواهد شد. با توجه به هزینه های اواخر سال گذشته قیمتها
بین 2.5 تا 3.5 میلیون تومان در هر متر مربع در نظر گرفته شده بود که
احتمالا به دلیل نوسانات نرخ مصالح ساختمانی، مبالغ مذکور هم
اکنون تغییر کرده است.
دوره بازپرداخت وام 10 سال است
آورده اولیه هر متقاضی نیز در مرحله اول حدود 40 میلیون تومان است.