28490
وی در ادامه با اشاره به اینکه در نیمه نخست، برای 12 نوعروس نیز مبلغ
380 میلیون ریال و 980 میلیون ریال برای هزینه های درمانی
مددجویان تحت پوشش این نهاد پرداخت شده است، افزود: 197 نفر
نیز به ارزش 9 میلیارد و 850 میلیون ریال از تسهیلات صندوق
قرض‌الحسنه امداد ولایت تا سقف 50 میلیون ریال جهت رفع
مشکلات جهیزیه، درمان و تحصیل و موارد دیگر بهره مند شدند.
مدیر کمیته امداد امام خمینی (ره) ماکو در ادامه با اشاره به اینکه 31
میلیارد ریال برای 62 طرح اشتغال در زمینه‌های دامپروری، پرورش
طیور، مشاغل صنفی و خدماتی پرداخت شد، افزود: این مقدار نسبت به
مدت مشابه سال قبل 108 درصد افزایش داشت.
وی با بیان اینکه در سرفصل مشارکت‌های مردمی در نیمه نخست امسال
33 میلیارد و 500 میلیون ریال جذب و هزینه شده، اضافه کرد: از این
مقدار، هشت میلیارد ریال از طریق طرح اکرام و ایتام، 15 میلیارد ریال
از طریق ستاد زکات، 10 میلیارد و 500 میلیون ریال از محل درآمد
صندوق ها و مابقی از طریق سایر طرح‌های مشارکتی جذب شد.
محمدنژاد در پایان اظهار کرد: کل جمعیت تحت پوشش کمیته امداد
امام خمینی (ره) ماکو 2 هزار و 570 خانوار با پنج هزار و 686 نفر جمعیت
است که نسبت به جمعیت شهرستان از لحاظ خانوار 8.5 و جمعیت 5.1
درصد را تشکیل می‌دهند.