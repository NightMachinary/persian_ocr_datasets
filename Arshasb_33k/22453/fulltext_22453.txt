22453
زندگی‌ شهید مدنی، سراسر مبارزه بود؛ ایشان، فرد عافیت طلب و
محافظه کاری نبود و درنهایت شجاعت در مقابل افراد ضددین،
ضداسلام و ضدشیعه ایستاد و حتی به مجاهدان انقلاب اسلامی کمک
می‌کرد. وی با بیان این‌که او همواره حامی افرادی بود که در راه خدا به
خاطر دین مبارزه کردند، افزود: زمانی که نواب صفوی در حال آغاز
فعالیت‌های خود علیه رژیم پهلوی بود، افراد بسیاری حتی سلام علیک
خود را با نواب قطع کردند تا خطری تهدیدشان نکند، اما آیت الله مدنی
کتاب‌هایش را فروخت و به نواب صفوی کمک کرد. حجت‌الاسلام
برگی با بیان این‌که شهید مدنی در نجف نیز همراه و یار امام راحل بود،
گفت: زمانی که بسیاری از افراد به خاطر برخی مسایل و یا احتیاط و...
نمی‌خواستند با امام راحل معاشرت کنند، شهید مدنی از اول تا آخر
همراه و درکنار امام(ع) بود. وی با تاکید بر این‌که این مبارز نستوه،
سفرهای تبلیغی داخلی و خارجی به منظور دفاع و ترویج اسلام ناب
محمدی داشت و علیه استکبار و رژیم پهلوی سخن گفت، اضافه کرد:
شهید مدنی در مسیر مجاهدهایش، تبعیدها و زندان‌های بسیاری را به
جان خرید اما حتی یک لحظه هم از مبارزه و دفاع از دین و انقلاب کوتاه
نیامد. مبارز نستوه علیه فرقه بهائیت وی با اشاره به این‌که آیت الله مدنی از
همان اوایل، فعالیت‌های سیاسی و اجتماعی خود را علیه فرقه بهائیت
شروع کرده است، ادامه داد: رضاخان برای ضربه زدن به شیعه، زمینه