29343
با تلاش 4 تیم و 20 نفر نجاتگران تیم های امدادی از اردکان و واکنش
سریع و تیم آنست یزد و نیروهای مردمی جسد دومین حادثه دیده سیل
دیروز ساعت 12 ظهر امروز تقریبا بعد از گذشت نزدیک به 19ساعت در
فاصله تقریبی پنج کیلومتری با جاده اصلی و حدود 10 کیلومتری منطقه
چک چک پیدا شد.
عصر روز گذشته در اثر جریان سیل، یک خودرو پاترول دچار
آب‌بردگی و بعد دچار واژگونی شده بود که به گفته شاهدین ماجرا،
راننده خودرو در حین گرفتار شدن در سیل، از خودرو پیاده شده و با دو
فرزند و همسر خود در بین راه، سرعت و قدرت آب باعث جداشدن
کودکان از پدرومادر شده و دچارسیل بردگی می‌شوند.
البته برای نجات کودکان طی تماس فرماندار اردکان با ستاد مدیریت
بحران استان، امکان استفاده از بالگرد برای امدادرسانی و یافتن دو
کودک مفقود شده وجود نداشت لذا بعد از گذشت ساعتی پس از این
اتفاق، فقط جسد یکی از آنان که کودکی 1.5 ساله بود، پیدا و ظهر امروز
نیز جنازه دومین کودک یافت شد.
«جاوید عیدانی» در گفت‌وگو با ایسنا در خصوص این حادثه گفت: از
نخستین ساعات حادثه سیل دیشب و واژگونی خودرو در سیل،
عوامل امدادی، امدادجاده ای، انتظامی و بحران برای جلوگیری از
افزایش دامنه‌ی حوادث تلاش داشته‌اند.