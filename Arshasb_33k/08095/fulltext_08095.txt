8095
بهارانه کتاب با مشارکت 9 کتابفروشی‌ در سمنان
شمسی ضحی دوست محمدیان 20 اردیبهشت اظهار کرد: طرح
بهارانه کتاب تا سه شنبه سی ام اردیبهشت در کتابفروشی‌های عضو
طرح در استان سمنان ادامه دارد.
سرپرست معاونت فرهنگی و رسانه ای اداره کل فرهنگ و ارشاد اسلامی
استان سمنان گفت: در این طرح علاقه‌مندان می‌توانند کتاب‌های
عمومی، کودک و نوجوان و کتاب‌های دانشگاهی را با 20 درصد
تخفیف از کتاب ‌فروشی‌های عضو طرح خریداری کنند.
شمسی ضحی دوست محمدیان افزود: سقف مجاز خرید برای هر
خریدار یک میلیون و 500 هزار ریال است.
وی، با اشاره به مشارکت 9 کتابفروشی استان سمنان در طرح بهارانه
کتاب کفت: از این تعداد شش کتابفروشی شامل پاتوق کتاب، خانه
کتاب بامداد، خلاق، سوشیانس، شهر کتاب و اشراق در سمنان، دو
کتابفروشی سرزمین کتاب و کتابکده در شاهرود و یک کتابفروشی
شهر کتاب در دامغان در طرح بهارانه کتاب مشارکت و فعالیت دارند.
وی یادآوری کرد: در بهارانه کتاب 99 به منظور رعایت
پروتکل‌های بهداشتی در شرایط شیوع و گسترش ویروس کرونا و
رعایت فاصله‌گذاری اجتماعی، خریدهای غیرحضوری نیز با ثبت
اطلاعات مربوطه در پنل از سوی کتابفروشی ها پوشش داده می‌شود.