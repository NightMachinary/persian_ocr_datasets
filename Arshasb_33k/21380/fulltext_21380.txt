21380
فوت 4 قزوینی بر اثر کرونا طی 24 ساعت گذشته
در 24 ساعت گذشته، براساس معیارهای قطعی تشخیصی، 34 بیمار
جدید مبتلا به کووید 19 در استان قزوین شناسایی و 35 نفر نیز در این
مدت، بستری شدند.
با احتساب این تعداد بستری‌ها، کل بیماران بستری در سطح
بیمارستان‌های استان قزوین به 179 نفر رسید، 30 نفر از بیماران نیز در
این مدت از بیمارستان ترخیص شده‌اند.
به گزارش ایسنا، بنا بر اعلام روابط عمومی دانشگاه علوم پزشکی
قزوین، در 24 ساعت گذشته تعداد بیماران بدحال و متصل به
دستگاه‌های کمک تنفسی 28 نفر بوده است و چهار نفر از هم استانی‌ها نیز با
علائم قطعی کرونا جان خود را از دست دادند.
گفتنی است با اضافه شدن، فوتی‌های جدید، تعداد کل فوتی‌های
استان قزوین از ابتدای شیوع کرونا به هزار و 247 نفر رسید و تعداد کل
بستری‌ها نیز در این مدت 16 هزار و 479 نفر بوده است.
فوت 956 نفر بر اثر کرونا در لرستان
مریم کوشکی امروز 22 آبان‌ماه، اظهار کرد: از ابتدای شیوع بیماری
کرونا در لرستان 130 هزار و 580 نمونه تست ارسال شده است.
وی تصریح کرد: از این تعداد 127 هزار و 874 نمونه تست جواب داده
شده که 48 هزار و 107 نمونه تست مثبت بوده است.