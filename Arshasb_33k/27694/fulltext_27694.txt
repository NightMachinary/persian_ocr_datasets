27694
نگرانی های خبرنگاران و اعضای تحریریه این موسسه بزرگ نشستم.
دغدغه هایی به حق در خصوص وضعیت بیمه و قرارداد برای این
خبرنگاران وجود دارد که از شنیدن آن ها بسیار متاثر شدم.
وی افزود: متاسفانه بسیاری از خبرنگاران پرتلاش موسسه همشهری
که اغلب سابقه همکاری طولانی، بعضا تا 15 سال را با این مجموعه
دارند، پس از سال ها تلاش و فعالیت هنوز با قراردادهایی که سه ماه به سه
ماه تمدید می شود، مشغول به کار هستند و مهم تر اینکه بیمه های آنان با
عناوینی غیرمرتبط با شغل خبرنگاری مانند پرسکار، برقکار و ... ثبت
می شود که این موضوع آن ها را از مزایای سخت و زیان آور بودن شغل
پرزحمت خبرنگاری محروم می کند و این اجحافی در حق این قشر که در
راه اطلاع رسانی با خطرهای زیادی مواجه می شوند، است. وی ادامه
داد: آن ها از من خواستند تا درد دل هایشان را به اعضای محترم شورای
شهر منتقل کنم. امنیت شغلی، دغدغه به حق خبرنگارانی است که سال
های زیادی از عمر خود را به تلاش برای تولید محتوا برای این رسانه مهم
گذراندند و چنین وضعیت قراردادی برای آن ها به هیچ عنوان قابل
پذیرش نیست لذا از شهردار محترم تهران و مدیریت موسسه همشهری
درخواست میکنم موضوع انعقاد قراردادهای بلند مدت با
خبرنگاران زحمتکش همشهری را در دستور کار خود قرار دهند.