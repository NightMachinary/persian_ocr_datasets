29563
این کارشناس مسائل غرب آسیا با بیان اینکه علی‌رغم برخی
اظهارنظرها به نظر می‌رسد سطح مذاکرات راهبردی که قرار است طی
روزهای آینده بین آمریکا و عراق برگزار شود، از نظر دیپلماتیک در
سطحی پایین‌تر از وزیر امور خارجه است، تاکید کرد : به نظر من در این
مذاکرات ، تصمیم مهم و جدی گرفته نمی‌شود و شاید این مذاکرات
سرپوشی باشد بر آنچه که در چند ماه گذشته علیه آمریکا در عراق اتفاق
افتاده است. در واقع آمریکایی‌ها می‌خواهند اتفاقات چند ماه
گذشته در عراق را به نوعی جبران کنند. در تیم مذاکره‌کننده عراقی نام
5 شخصیت خبره در مذاکرات به چشم می خورد که شامل عبدالکریم
هاشم، حارث حسن، لقمان الفیلی، فرید یاسین و حامد خلف است و
ریاست هیات مذاکره ‌کننده آمریکایی را «دیوید هیل»، معاون
امور سیاسی وزیر خارجه ایالات متحده آمریکا برعهده دارد ، جوی
هود معاون اول وزیر امور خارجه ایالات متحده آمریکا در امور
خاورمیانه ، دیوید شینکر معاون وزیر امور خارجه آمریکا در امور
خاورمیانه ، فرانسیس فانون معاون وزیر امور خارجه آمریکا در امور
انرژی و «متیو تولر»، سفیر آمریکا در بغداد از اعضای آن هستند.
این دیپلمات بازنشسته کشورمان در ادامه با تاکید مجدد مبنی بر اینکه
بعید است که در این مذاکرات اقدام خارق‌العاده‌ای رخ دهد، افزود : در
حال حاضر آمریکا وضعیت پیچیده‌ای در عراق و منطقه پیدا کرده است