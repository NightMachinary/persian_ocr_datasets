20674
انفرادی ادامه داد: پرفشاری خون یک بیماری دستگاه گردش خون
است و در صورت عدم کنترل آن در درازمدت، مشکلاتی را در ناحیه
قلب، کلیه و چشم ایجاد می کند که منجر به سکته های قلبی و مغزی می شود.
وی سپس به ارتباط بین فشارخون و کووید 19 اشاره و بیان کرد: اگر
فردی دچار پرفشاری خون باشد و همزمان به کووید 19 نیز مبتلا شود
عوارض و نشانه های بیماری در این فرد بیشتر و شدیدتر بروز می کند که
در برخی موارد موجب مرگ می شود.
انفرادی افزود: فشار خون بیماری ای نیست که تنها با دارو کنترل شود
بلکه برای مقابله با آن باید شیوه زندگی تغییر کند مثلا در وعده های
غذایی روزانه حدود 400 گرم میوه و سبزیجات تازه گنجانده شود و
میزان مصرف نمک، چربی ها و غذاهای سرخ کردنی نیز کاهش یابد.
وی خاطرنشان کرد: استرس و اضطراب در افزایش فشارخون
تاثیرگذار است و هر چه فرد مضطرب تر و پر استرس باشد فشارش خون بالا
می رود و کنترل نمی شود لذا آموختن مهارت های زندگی می تواند
کمک زیادی به این افراد کند.
انفرادی عنوان کرد: گاها در شبکه های اجتماعی گفته شده که مصرف
داروهای کنترل فشار خون موجب عوارض بیشتر کووید 19 می شود
درصورتی که این ادعا به اثبات نرسیده است بنابراین افرادی که
داروهای کنترل فشار خون مصرف می کنند از قطع داروی خود به علت