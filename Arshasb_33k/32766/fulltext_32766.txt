32766
نخبگان البرز و دیگر مشارکت کنندگان در برگزاری این جشنواره ، با
اشاره به اهمیت توجه به آمار مقالات علمی کشور گفت : طبق آمار
موجود در سال گذشته حدود60 هزار مقاله در ایران چاپ شده است.
وی در ادامه با اشاره به وجود بیش از 75 هزار عضو هیات علمی در ایران
بیان کرد: طبق این آمار بالغ بر 4 میلیون دانشجو در کشور داریم که از
این تعداد یک میلیون نفر در تحصیلات تکمیلی کارشناسی ارشد و
دکتری تحصیل می کنند .
رضایی تاکید کرد:علی‌رغم وجود چنین آمار شاخصی در زمینه
اعضای هیات علمی و دانشجویان تحصیلات تکمیلی دانشگاهی،
متاسفانه رشد اقتصادی کشورمان منفی بوده است که این امر نیاز به
عارضه یابی دارد.
وی ضمن تاکید بر اینکه صاحبان صنایع کشور به دنبال نیروی کار
زبده هستند، عنوان کرد: اما واقعیت این است که از چهار میلیون
دانشجویی ایرانی در سال گذشته، تنها درصد کمی جذب شغل‌های
مرتبط با رشته تحصیلی دانشگاهی خود شده اند و این موضوع شامل
فارغ التحصیلان دوره های کارشناسی ارشد و دکتری هم می شود.
رئیس اتاق بازرگانی البرز در ادامه افزود: جشنواره امیرکبیر برای
تشویق دانش آموختگان در زمینه هم راستا شدن با هدف ورود به حرفه
منطبق بر تحصیلات دانشگاهی پایه ریزی و اجرایی شده است.