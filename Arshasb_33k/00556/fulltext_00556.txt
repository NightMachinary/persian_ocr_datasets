556
آغاز به کار تاسیسات گردشگری زنجان
به گزارش ایسنا و به نقل از روابط‌عمومی اداره‌کل میراث‌فرهنگی،
گردشگری و صنایع‌دستی زنجان، امیر ارجمند با اشاره به مصوبات
اخیر ستاد ملی مدیریت بیماری کرونا، گفت: تاسیسات گردشگری
استان زنجان می‌توانند فعالیت خود را به تدریج و با رعایت
دستورالعمل شماره 3 پیشگیری از کرونا آغاز کنند.
وی افزود: ارایه خدمات اقامتی، پذیرایی و مسافرتی، رعایت
ضوابط بهداشتی و استانداردهای محیطی در چارچوب
پروتکل‌های ابلاغی می‌تواند علاوه بر فعال کردن صنعت
گردشگری، به تامین نیازهای مسافران نیز کمک کند.
این مسئول تصریح کرد: دستورالعمل شماره 3 پیشگیری از کرونا با
عنوان «سفر هوشمند: سفر + سلامت»، از سوی معاونت گردشگری
وزارت میراث‌فرهنگی، گردشگری و صنایع‌دستی و دبیر کمیته
پیشگیری و مقابله با بیماری کرونا به همه مدیریت‌های این حوزه ابلاغ
شده است و هتل‌ها و همه اماکن اقامتی، شرکت‌های خدمات مسافرتی و
گردشگری، اقامتگاه‌های بوم‌گردی و مراکز تفریحی در استان
می‌توانند فعالیت مجدد خود را آغاز کنند.
مدیرکل میراث‌فرهنگی، گردشگری و صنایع‌دستی استان زنجان
ادامه داد: بازگشایی مراکز تجمع عمومی در تاسیسات گردشگری