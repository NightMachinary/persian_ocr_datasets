7128
به گزارش ایسنا، دکتر کیانوش جهانپور در خصوص فروش مکمل
های غذایی در فضای مجازی و برخی پلتفرم‌های اینترنتی اظهار کرد: به
طورکلی فروش دارو و هرگونه مکمل تغذیه ای یا ورزشی نیز در فضای
مجازی و پلتفرم های اینترنتی به جز داروخانه های آنلاین مجاز،
ممنوع است. وی افزود: تنها داروخانه های اینترنتی دارای مجوز،
مجاز به فروش مکمل ها در پلتفرم های اینترنتی هستند و این داروخانه ها
نیز برای فروش آنلاین باید از سازمان غذا و دارو یا معاونت های غذا و
دارو دانشگاه‌های علوم پزشکی مجوزهای لازم را کسب کنند. بنابر
اعلام پایگاه اطلاع رسانی سازمان غذا و دارو، جهانپور با بیان اینکه
هیچ تبعیضی در نحوه فعالیت این پلتفرم‌ها صورت نمی‌گیرد، گفت:
فروش مکمل در پلتفرم‌های مجازی به جز داروخانه‌های اینترنتی
مجاز نیست و در صورت تخطی با متخلفان برخورد می شود.