22709
اقتصادی، فعالیت‌های عمرانی و اصناف مختلف استفاده از ماسک و
رعایت پروتکل‌های بهداشتی الزامی است و در این راستا نظارت‌های
گسترده در استان انجام و با متخلفین برخورد خواهد شد.
همتی عنوان کرد: ناظرین و بازرسان به‌صورت گسترده در سطح استان
فعال هستند و با هر بنگاه، صنف و مجموعه‌ای که پروتکل‌ها را رعایت
نکند، برخورد قانونی همچون پلمپ آن واحد صورت می‌گیرد.
وی اظهار کرد: در راستای مقابله با ویروس کرونا، رفت‌وآمد و تردد
به‌تمامی روستاهای استان هرمزگان کماکان با محدودیت جدی
مواجه است و از هرگونه سفر غیرضروری به روستاها جلوگیری
می‌شود و تنها برای انجام پروژه‌های عمرانی و فعالیت‌های مختلف
شغلی، افراد مربوطه می‌توانند با رعایت دقیق تمامی پروتکل‌های
بهداشتی در روستاها حضور یافته و به فعالیت بپردازند.
استاندار هرمزگان با بیان اینکه در همه ادارات استان هرمزگان،
مدیران ضمن موافقت با مرخصی برای کارمندان دارای بیماری
زمینه‌ای، افراد با سن بالای 50 سال و زنان باردار، شرایط فعالیت این
افراد به‌صورت دورکاری را فراهم کنند، افزود: ارائه خدمات به
ارباب‌رجوع نیز بیشتر از طریق میز خدمت الکترونیکی انجام شود و
مردم نیز از این شیوه غیر حضوری برای انجام امور اداری خود استفاده
کنند تا شاهد خلوت بودن، ادارات باشیم.