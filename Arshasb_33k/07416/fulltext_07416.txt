7416
برنامه معاونت علمی برای تولید اتوبوس‌های برقی
به گزارش ایسنا، دکتر سورنا ستاری امروز در مراسم امضای تفاهم‌نامه
مشترک شهرداری تهران با معاونت علمی و فناوری ریاست جمهوری با
موضوع موتور برقی با بیان این‌که همکاری‌های زیادی با شهرداری
تهران در ماه‌های اخیر داشتیم، تصریح کرد: همکاری‌هایی در
زمینه‌ی ایجاد کارخانه و ایستگاه‌های نوآوری در حوزه شهری
داشتیم و امید است پهنه‌های نوآوری نیز افزایش یابد.
وی با بیان این‌که برقی سازی در حوزه حمل و نقل یکی از دغدغه‌ها است
که ساختار علمی کشور را متحول می‌کند، گفت: اگر چند شرکت
خودروسازی فعلی وارد بحث هوشمندسازی و برقی سازی نشوند،
قطعا بعدا رهبر بازار خودرو نخواهند بود و باید بگویم که الزاما همه
خودروسازان به این سمت حرکت کنند.
ستاری با اشاره به پتانسیل بالای استارتاپ‌ها در این حوزه، اظهار کرد:
ما برای اتوبوس‌های برقی نیز برنامه‌های زیادی داریم که امیدواریم
در همین دولت به نتیجه برسد.
معاون علمی رییس جمهور با اشاره به ورود چند سازنده به حوزه
موتورهای برقی، تصریح کرد: حتما باید نمایشگاهی در این
خصوص برگزار شود، چرا که برخی‌ها تصور می‌کنند این
موتورهای برقی جدید همان اسکوترها هستند، اما در حوزه موتور