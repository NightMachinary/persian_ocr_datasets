18519
سیل در سودان خطری برای محوطه‌های تاریخی 
به گزارش ایسنا و به نقل از دیلی‌صباح، روز سه‌شنبه مقام‌هایسودان
اعلام کردند سیل‌های اخیر این کشور تهدیدی برای اهرام سلطنتی
«مرواه» و «نوری»، دو مورد از مهم‌ترین محوطه‌های تاریخی این
کشور محسوب می‌شوند.
حمام سلطنتی در «مرواه» به دلیل حجم بی‌سابقه آب با خطر ویرانی مواجه
شده است و کارشناسان از روز دوشنبه در تلاشند تا از غرق‌شدن این
مکان جلوگیری کنند.
«مرواه» یک شهر باستانی در شرق رود نیل است که در 200 کیلومتری
شمال‌شرقی «خارطوم» پایتخت سودان واقع شده است. «مرواه» در
دوران پادشاهی «کوش» که از اوایل قرن ششم پیش از میلاد حکمرانی
می‌کردند، پایتخت بود.
در «نوری» که در 350 کیلومتری شمال «خارطوم» واقع شده است،
مقبره‌هایی که در هفتتاده‌متری اهرام قرار دارند نیز به دلیل افزایش
آب‌های زیرزمینی دچار صدمه شده‌اند.
همان‌طور که در مصر، دودمان‌های مختلف اعضای سلطنتی را در
مقبره‌ها دفن می‌کردند،اهرام «نوری» نیز مقبره «تهارقا»،
فرمانروایی را که در قرن هفتم پیش از میلاد بر سرزمین‌های کنونی
سودان حکمرانی می‌کرددر برگرفته‌اند.