2484
ارتش عراق عملیات تامین امنیت چاه‌های نفت کرکوک را آغاز کرد
به گزارش ایسنا، به نقل از خبرگزای آناتولی، سرلشکر سعد حربیه،
فرمانده ارتش عراق در استان کرکوک در کنفرانس خبری گفت،
عملیات نظامی همزمان با آغاز مرحله چهارم عملیات قهرمانان عراق
آغاز شده است.
حربیه افزود: عملیات نظامی با هدف تعقیب بقایای داعش، برقراری
امنیت و ثبات در شهرستان الدبس از توابع استان کرکوک و تامین
امنیت چاه‌های نفت در استان انجام می‌شود.
اخیرا شهرستان الدبس شاهد حملات داعش به خطوط انتقال نفت بود.
حمدا العبیدی،‌ افسر ارتش نیز گفت، عملیات نظامی برای تامین امنیت
چاه‌های نفت کرکوک از سوی نیروهای ارتش، پلیس فدرال و حشد
عشایری (نیروهای سنی) انجام می‌شود.
کرکوک دارای چاه‌های نفت بای حسن، بابا کرکر،‌ هاوانا است که بیش
از 370 هزار بشکه نفت در روز تولید می‌کنند.
ارتش لبنان: امیدواریم ترسیم مرزهای دریایی در یک زمان معقول
انجام شود
به گزارش ایسنا، به نقل از العهد، بسام یاسین، رئیس هیئت مذاکره کننده
لبنان در جریان نخستین دور از مذاکرات ترسیم مرزهای دریایی میان
لبنان و رژیم صهیونیستی در ناقوره از آمریکا به دلیل میانجیگری و