16678
شیرانی ادامه داد: هم اکنون 40 بیمار با شرایط بحرانی و حال عمومی
نسبتاً بد در بخش‌های مراقبت ویژه مراکز درمانی استان تحت مراقبت و
درمان هستند.
رئیس دانشگاه علوم پزشکی شهرکرد رعایت بهداشت دست‌ها،
استفاده از ماسک و رعایت فاصله فیزیکی را مؤثر ترین راه مقابله با
بیماری کووید 19 عنوان کرد.
روز جهانی گردشگری در ایران چه اتفاقی می‌افتد؟
به گزارش ایسنا، روز جهانی گردشگری در ایران معمولا پر سر و صدا
نیست. با آن که در سال‌هایی به جای یک روز، یک هفته به این مناسبت
اختصاص داده شده اما رویکرد برنامه‌ها چندان عمومی و مردمی نبوده
است و رویدادها متمرکز بر جامعه تخصصی گردشگری بوده، به طوری
که هر سال یک گردهمایی با حضور دست‌اندرکاران گردشگری و
مقامات دولتی برگزار می‌شود و پس از شرح وضعیت صنعت
گردشگری در ایران و مرور برنامه‌ها و اهداف متولیان، از تعدادی فعال
گردشگری نیز تجلیل می‌شود و در حاشیه هم از یک تمبر به مناسبت روز
جهانی گردشگری و چند پروژه آماده شده رونمایی می‌شود. آنچه
مردم در ایران از این روز جهانی لمس می‌کنند همان بازدید نیم‌بها و یا
رایگان از موزه‌ها می‌تواند باشد که امسال محدودیت‌های کرونا
شاید این فرصت را هم از آن‌ها بگیرد.