27863
شخصیت عالم و دانشمند نداشتیم البته دوستان با روحیه جهادی تلاش
کردند ولی به دلیل فاصله با رویکرد علمی ظرفیت‌های مغفول بیشتر از
ظرفیت‌های بالفعل بوده است.
نماینده مردم تهران در مجلس شورای اسلامی ادامه داد: به همین جهت
حضور یک دانشمند در راس این وزارتخانه خود فرصت مهمی است که
با انتخاب آقای خاوازی می‌توانیم به آن تحقق بخشیم. آقای صادقی
اگر رییس دانشگاه تهران امروز برای این وزارتخانه معرفی می‌شد باید
می‌گفتیم ایشان فاقد سابقه اجرایی است؟ سابقه اجرایی یعنی بیل و
کلنگ به دست گرفتن؟ رهاورد کشاورزی متکی به بیل و کلنگ
دستاوردهای حداقلی با هزینه‌های بسیار بالای تولید است. اکنون
مشکل کشاورزی موضوع سنتی بودن است و مشکل نبود یک دانشمند
در راس این وزارتخانه را شاهد هستیم.
این موافق وزیر معرفی شده وزارتخانه جهاد کشاورزی در ادامه
مدعی شد: در پروسه دیوان‌سالاری مافیاهایی در این وزارتخانه
ایجاد شد و به دلیل این مافیا، رانت‌ها و امضاهای طلایی شکل گرفت و
اکنون به شخصیتی رسیدیم که پر از داده‌های علمی بوده و می‌تواند
آرزوی تحول بزرگ یعنی تبدیل حوزه کشاورزی از شکل سنتی به
شکل علمی را محقق سازد. اگرچه اسناد بالادستی هم مسیر را در امر
کشاورزی ترسیم کرده است.