17662
ستاد ساماندهی امور جوانان خاش تشکیل جلسه داد
فرماندار خاش در این جلسه ضمن آرزوی قبولی طاعات و عبادات در
ماه پر خیر و برکت رمضان، گفت: شیوع ویروس کرونا در جامعه و جهان
تمامی فعالیت‌های اجتماعی، اقتصادی را تحت‌الشعاع خود قرار داد
که در این راستا فشار زیادی به محرومان وارد آمد.
صاحب گل صالحی افزود: در سطح کشور اقدامات خوبی از سوی
ستاد ملی کرونا با طرح فاصله گذاری اجتماعی انجام شد.
وی بیان کرد: بیانات روز گذشته مقام معظم رهبری مهر تأییدی بر
اقدامات مؤثر انجام شده در این رابطه در سطح کشور بود.
فرماندار خاش ادامه داد: در حوزه مشارکت های اجتماعی که
مجموعه اقدامات غیر دولتی سازمان یافته توسط مردم می‌باشد که در
غالب سمن ها نقش بسیار خوبی ایفا می‌کنند که عالی‌ترین آن مشارکت
در مبحث کمک به همنوعان می‌باشد.
وی اظهار داشت: نقش جوانان، با توجه به شرایط کنونی خصوصا
فعالیت های مشارکتی و کمک رسانی برجسته است.
صالحی یادآور شد: مشارکت اجتماعی با آسیب های اجتماعی نسبت
برعکس دارد و باید مشارکت اجتماعی را بیشتر توجه کنیم و تلاش شود
سازمان های مردم نهاد( سمن ها) را در سطح شهرستان در ابعاد مختلف
توسعه دهیم.