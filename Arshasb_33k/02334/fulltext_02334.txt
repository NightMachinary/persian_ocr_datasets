2334
به گزارش ایسنا، به نقل از خبرگزاری فلسطینی سما، بنیامین نتانیاهو،
نخست‌وزیر رژیم صهیونیستی مثل توافق‌های سابق در ماه‌های اخیر
با امارات، بحرین و سودان، شرکایش را از توافق با مراکش باخبر
نکرده بود.
بنی گانتس، وزیر جنگ رژیم صهیونیستی و نخست‌وزیر جایگزین
اعلام کرد:کاخ سفید چند هفته پیش درباره تماس‌ها با مراکش به من و
گابی اشکنازی، وزیر خارجه خبر داد. قبل از اعلام توافق نهایی از
سوی دونالد ترامپ، رئیس‌جمهور آمریکا، نیز، کاخ سفید ما را در
جریان توافق گذاشت.
گانتس از این توافق استقبال کرد و گفت: این فرصتی برای تحکیم
روابط و شراکت تاریخی مفید میان مردم مراکش و اسرائیل است.
وی گفت: این گام مهمی است که منافع امنیتی و اقتصادی دو طرف را
تقویت خواهد کرد. از دولت آمریکا که برای تقویت امنیت اسرائیل و
ثبات آن در منطقه تلاش زیادی می‌کند، تشکر می‌کنم.
گابی اشکنازی نیز گفت: این اخبار مسرت‌بخش را تبریک می‌گوییم.
این روز بزرگ دیگری برای دیپلماسی اسرائیل است. عادی‌سازی
روابط گام مهم و ضروری در چارچوب توافق‌های آبراهام است که
عمق روابط دوستی میان دو طرف را نشان می‌دهد.
وی گفت:، از کشورهای دیگر می‌خواهم به این توافق‌ها بپیوندند.