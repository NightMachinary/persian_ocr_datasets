23867
به گفته وی اهمیت به بحث صادرات محصول سیب‌زمینی نیز با جدیت
پیگیری می شود که در پی این پیگیری مشخص شده کارت بازرگانی
تعدادی از صادرکنندگان سیب‌زمینی استان فاقد اعتبار است که
برای حل این مشکل نیز مهلت 6 ماه به دارندگان کارت فاقد اعتبار برای
حل مشکلات مربوط به صادرات داده شده است.
مشکلات باغستان سنتی قزوین را از زبان باغداران بشنوید
باغداران به‌عنوان اصل اساسی باغستان همواره در جهت احیا و حفظ
باغستان تلاش کرده‌اند، بیش از دو هزار سال از تاریخ باغستان قزوین
می‌گذرد و باغداران زیادی از باغستان محافظت کرده‌اند، در چند
سال اخیر شاهد تخریب بخش‌هایی از باغستان بودیم و باغداران نگران
هستند همین بخش باقیمانده نیز نابود شود و به‌سختی با مشکلات
موجود می‌جنگند.
نبود متولی مشخص باعث تخریب باغستان شده است
محمدرضا بابوک یکی از باغداران استان قزوین که 75 قطعه باغ در
باغستان دارد و نیم درصد از باغستان سنتی قزوین تحت تملک خانواده‌
وی است، می‌گوید: باغستان مانند فرزند یتیمی است که متولی خاصی
ندارد، طی چند سال اخیر منظر باغستان توسط میراث فرهنگی به ثبت
رسیده است، شورای فنی میراث فرهنگی نیز قوانینی را برای باغستان
تدوین و به امور باغستان رسیدگی می‌کند.