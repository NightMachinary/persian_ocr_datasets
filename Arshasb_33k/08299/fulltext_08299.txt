8299
به گزارش ایسنا، جان بولتون، مشاور امنیت ملی پیشین کاخ سفید در
روزنامه واشنگتن پست نوشت: در حالی که دونالد ترامپ سیستم
انتخاباتی آمریکا را به آتش کشیده است، برخی تصمیم گرفتند تا او را
همراهی کرده و مایه تسلی او شوند.
بولتون نوشت: اما این استراتژی همراهی و همنوایی، دقیقا حرکت رو
به عقب است. هر چه رهبران جمهوری‌خواه بیشتر کوتاه بیایند،
ترامپ بیشتر باور می‌کند که هنوز کنترل را در دست دارد و احتمال
اینکه او کاری را انجام دهد که روسای جمهور عادی انجام می‌دهند،
کاهش می‌دهد؛ اینکه سخنرانی اذعان به شکست داشته باشد، برای
روند گذار نرم همکاری کامل با رئیس جمهور منتخب داشته باشد و این
فرایند انتخاباتی را با محلق شدن به جانشینش در مراسم 20 ژانویه
اعتباربخشی کند.
خبرگزاری آسوشیتدپرس و دیگر رسانه‌های خبری مهم رقابت را به
نفع جو بایدن تمام شده می‌دانند اما ترامپ به شکست اذعان نکرده و
اتهاماتی را درباره تقلب در آرا مطرح می‌کند. بیشتر
جمهوری‌خواهان در کنگره از به چالش کشیدن علنی اتهام‌زنی‌های
ترامپ خودداری کرده و برخی هم به بایدن تبریک گفته‌اند.
بولتون که از زمان خروج از کاخ سفید در سپتامبر گذشته به منتقد
سرسخت ترامپ تبدیل شده است، هشدار داد که رفتار پسا انتخاباتی