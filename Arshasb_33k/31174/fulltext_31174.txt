31174
کشف یک‌محموله 220 کیلویی تریاک توسط پلیس سمنان
سردار عبداله حسنی در جمع خبرنگاران اظهار کرد: ماموران
عملیات ویژه پلیس مبارزه با موادمخدر استان سمنان در پیگیری‌های
اطلاعاتی خود در جریان انتقال یک محموله مواد از شرق به نقاط مرکزی
کشور قرارگرفتند.
فرمانده انتظامی استان سمنان افزود: با بررسی‌های تکمیلی و
تلاش‌های منسجم، هماهنگی های لازم با پلیس سیستان و بلوچستان
برای اجرای عملیات و کشف این محموله نیز انجام شد.
به گفته این مقام ارشد انتظامی، با هدایت و پشتیبانی اطلاعاتی صورت
گرفته، یک سواری پژوی حامل موادمخدر در محورهای مواصلاتی
شهرستان ایرانشهر، شناسایی و در اقدامی ضربتی و هماهنگ متوقف
شد.
سردار حسنی از کشف 220 کیلوگرم تریاک در بازرسی از این خودرو
خبر داد و خاطرنشان کرد: راننده این خودرو دستگیر و روانه زندان
شد.
وی با بیان اینکه مبارزه بی امان پلیس با سوداگران مرگ تعطیلی ندارد
اظهار کرد: برای تحقق جامعه‌ای عاری از اعتیاد همراهی، تعامل و
همدلی تمام نهادها و دستگاه‌ها همچنین عموم مردم، حیاتی و ضروری
است.