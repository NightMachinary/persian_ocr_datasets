4614
تمرینات تیم منچسترسیتی را نگاه می‌کردم که اعضای تیم در نصف
زمین تمرین می‌کردند و نصف دیگر زمین با استفاده از دستگاه
مخصوص و موادی که به چمن آسیب نرساند، ضدعفونی می‌شد
درحالی‌که کشورمان این امکانات را ندارد.
وی با بیان اینکه باید از اعضای خانواده‌ی بازیکنان مشکوک هم
تست‌گیری شود، مطرح کرد: بازیکنان از خانه‌شان به تمرینات
می‌آیند، پس امکان دارد کرونا را از اعضای خانواده‌اش به تیم سرایت
دهند. تکلیف در چنین شرایطی چیست؟ ابتدا می‌گفتند که با گرم شدن
هوا، کرونا کمتر می‌شود که کاملاً برعکس شده و اکنون که در
خردادماه به سر می‌بریم، شرایط استان‌های گرمسیر حادتر شده است.
سرمربی تراکتور با بیان اینکه شرایط تمامی بازیکنان برای حضور در
تمرینات یکسان نیست، اظهار کرد: نمی‌توانیم به بازیکنان اجبار
کنیم، بازیکنان به من می‌گویند که ما پول نمی‌خواهیم و هر چقدر که
دوست دارید، جریمه‌مان کنید، ما در چنین وضعیتی چه کار کنیم؟
نمی‌توانم که با زور اسلحه بازیکنان را به تمرین بیاورم.
وی با تاکید بر اینکه شرایط اجرای بازی‌ها را نداریم، گفت: بنده از
روزی که آمده‌ام، تیم ما بیشترین امتیازات را کسب کرده است و هیچ
تیمی بهتر از ما نیست. جزو چهار تیم جام حذفی و هم امتیاز با تیم دوم
جدول در لیگ‌برتر هستیم.