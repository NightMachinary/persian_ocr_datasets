26508
هشدار برای آگاهی مردم صادر می‌شود تا بتوانند آمادگی لازم را
برای مواجهه با پدیده‌ای جوی داشته باشند که از حالت معمول کمی
شدت بیشتری دارد. از سوی دیگر مسئولان نیز در جریان این هشدارها
قرار می‌گیرند تا اگر لازم باشد تمهیداتی را بیندیشند.
هشدار هواشناسی یزد درخصوص سیلابی شدن مسیل‌ها
«سید عباس میرحسینی» در گفت‌وگو با خبرنگار ایسنا تصریح کرد: از
امروز تا اوایل روز شنبه استان یزد تحت تاثیر امواج جوی جدید قرار
می‌گیرد که پیامد آن برای استان افزایش ابر، بارش پراکنده باران و
کاهش دید خواهد بود.
وی ادامه داد: از بعد از ظهر روز پنجشنبه تا اواخر جمعه با نفوذ جریانات
جوی در بیشتر مناطق استان، بارندگی همراه با مه آلودگی و گاهی
رگبار و رعد و برق و همچنین کاهش محسوس دما بین 5 تا 7 درجه
سلسیوس پیش‌بینی می‌شود.
وی همچنین افزود: طی این مدت گاهی وزش باد شدید دور از انتظار
نیست.
میرحسینی از احتمال سیلابی شدن مسیل ها خبر داد و گفت: با توجه به
بارش‌های پیش بینی شده، احتمال سیلابی شدن مسیل ها به ویژه در
شهرستان‌های تفت، مهریز، بافق و بهاباد و همچنین کاهش دید و لغزنده
شدن جاده ها در این شهرستان‌ها پیش‌بینی می‌شود.