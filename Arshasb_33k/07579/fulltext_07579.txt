7579
برگزاری تلویزیونی جشن الفبا  برای کلاس‌اولی‌ها
صیاد سلامی در گفت‌وگو با ایسنا، اظهار کرد: جشن الفبا همه ساله برای
دانش‌آموزان کلاس اولی در سراسر مدارس برگزار می‌شود که با
توجه به شرایط به وجود آمده، برگزاری این برنامه برای دانش‌آموزان
تفاوت‌هایی داشت.
این مسئول ادامه داد: امسال جشن الفبا برای نخستین بار به صورت
متمرکز و استانی برگزار می‌شود، به طوری که در برگزاری این جشن
نواحی و مناطق چهارده‌گانه آموزش و پرورش استان زنجان
همکاری و مشارکت داشته و نقش‌آفرینی می‌کنند.
وی با اشاره به اینکه با توجه به شیوع بیماری کووید 19 و به منظور
پیشگیری از انتشار ویروس آن، جشن الفبا با همکاری صدا و سیمای
مرکز زنجان برگزار می‌شود، افزود: این جشن برای دانش‌آموزان
استان به صورت تلویزیونی برگزار و از شبکه استانی اشراق، روز
پنج‌شنبه 22 خردادماه، ساعت 10 صبح پخش شد.
معاون آموزش ابتدایی اداره‌کل آموزش و پرورش استان زنجان با
بیان اینکه ماهیت جشن الفبا به لحاظ ظاهری و محتوایی، آموزشی
است، خاطرنشان کرد: جنبه تربیتی جشن الفبا بسیار حائز اهمیت است؛
چرا کهاین جشن به منظور کسب مهارت خواندن و نوشتن برگزار
می‌شود.