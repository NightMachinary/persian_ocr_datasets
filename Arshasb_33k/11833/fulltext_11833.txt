11833
لیلا ناصریان هدف اصلی این دانشگاه را مهارت‌آموزی و
تکنسین‌پروری خواند و گفت: بر همین اساس، رشته‌ها به نحوی
چیدمان شده‌اند که 61 درصد دانشجویان در مقطع کاردانی و 39
درصد دانشجویان در مقطع کاردانی به کارشناسی،تحصیل کنند
که در رشته‌های مختلف فنی و مهارتی پراکنده شده است. در حوزه
کشاورزی فعلا دانشجوی در حال تحصیل نداریم اما امیدواریم
بتوانیم رشته‌های کشاورزی مورد نیاز استان را درخواست کنیم.
وی با اشاره به اینکه این دانشگاه تاکنون بیش از 26 هزار و 900
دانش‌آموخته را پرورش داده است، ادامه داد: از این تعداد بیش از 16
هزار نفر در مقطع کاردانی و حدود 10 هزار و 300 نفر در مقطع
کارشناسی تحصیل کرده‌اند.
این مسئول با بیان اینکه پیش از سال 97، 981 مدرس در دانشگاه
علمی‌کاربردی استان فعالیت داشتند، تصریح کرد: در همان سال،
مقرر شد که دانشگاه نسبت به ارتقای سطح کیفی رشته‌ها و ساماندهی
مدرسان اقدام کند که بعد از پالایش، اکنون تعداد مدرسان به 655 نفر
رسیده است.
معاون علمی دانشگاه علمی‌کاربردی زنجان، بازنگری سرفصل
دروس را از دیگر اولویت‌های این دانشگاه برشمرد و افزود:
سرفصل‌ها باید با نیازهای روز مطابقت داشته ‌باشد و در این راستا اعلام