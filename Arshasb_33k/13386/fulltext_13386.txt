13386
خاوازی به عنوان «وزیر جهاد کشاورزی» منصوب شد
به گزارش ایسنا، متن حکم حجت الاسلام و المسلمین حسن روحانی در
این باره به این شرح است:
«بسم الله الرحمن الرحیم
جناب آقای دکتر کاظم خاوازی
با استناد به اصول هشتاد و هفتم و یکصد و سی و سوم قانون اساسی
جمهوری اسلامی ایران و با عنایت به رأی اعتماد مورخ
1399.01.20 مجلس شورای اسلامی، جناب‌عالی به سمت «وزیر
جهاد کشاورزی» منصوب می‌شوید تا با به‌ کارگیری همه استعداد و
صلاحیت خویش و استفاده از مدیران شایسته، در پیشبرد برنامه دولت
دوازدهم و اولویت‌ها و مأموریت‌های ابلاغی رئیس جمهور اقدام
نمایید.
امید است با اتکال به خداوند متعال، در هماهنگی با هیأت محترم وزیران
و با حرکت در مسیر اعتدال و رعایت کامل «منشور اخلاقی دولت تدبیر
و امید» در انجام شایسته وظایف قانونی و خدمت به اسلام و ملت شریف
ایران موفق باشید.
حسن روحانی
رئیس جمهوری اسلامی ایران»
خاوازی: حق کشاورزان در زمینه قیمت‌های تضمینی را پس می‌گیرم