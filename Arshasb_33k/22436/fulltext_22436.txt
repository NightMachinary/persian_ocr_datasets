22436
ماکرون: تروریسم به منزله واقعیت اروپاست/ مرکل: قصد نداریم
اسلام را مقابل مسیحیت قرار دهیم
به گزارش ایسنا، به نقل از سایت شبکه روسیا الیوم، امانوئل ماکرون،
رئیس‌جمهوری فرانسه در کنفرانسی با محوریت مقابله با افراط‌گرایی
اظهار کرد: دولت باید بعد از قتل معلم تاریخ تدابیر فوری برای مقابله با
تروریسم اتخاذ کند.
ماکرون تاکید کرد: ما ایجاد شورای امنیت داخلی اروپا را تایید
می‌کنیم.
رئیس‌جمهوری فرانسه تاکید کرد: اروپا باید درباره منطقه شنگن و
مرزهای باز بازنگری کند. این در حالی است که روابط فرانسه با دو جهان
اسلام و عرب به دلیل انتشار مجدد کاریکاتورهای موهن به پیامبر اکرم
(ص) تیره شد.
همچنین آنگلا مرکل،‌ صدر اعظم آلمان تاکید کرد: ما قصد نداریم
اسلام را مقابل مسیحیت قرار دهیم. ما هر گونه انزجار دینی را رد می‌کنیم.
صدر اعظم آلمان تاکید کرد، اروپا باید فورا به صورت ضروری منطقه
شنگن را در پی حملات تروریستی اخیر اصلاح کند.
او اظهار کرد: سیستم ورود و خروج از منطقه شنگن باید برای سال 2022
آماده باشد و ضروری است که مشخص باشد چه کسی وارد منطقه شده و
چه کسی خارج می‌شود.