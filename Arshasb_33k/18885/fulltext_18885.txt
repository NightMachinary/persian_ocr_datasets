18885
شناسایی و توسعه ظرفیت‌های صنایع‌دستی منطقه، اشتغال پایدار را در
پی دارد
محمدصادق معتمدیان، سه شنبه شب 19 فروردین در ستاد
برنامه‌ریزی و راهبری جهش تولید استان در حوزه میراث فرهنگی،
گردشگری و صنایع دستی اظهار کرد: از اولویت‌های ما در زمینه تحقق
شعار سال در حوزه صنایع‌دستی، تعریف خوشه‌هایی از رشته‌های
مزیت‌دار هر شهرستان است.
به گزارشایسنا، وی افزود: در همین راستا باید اولویت‌های هر منطقه
مشخص شود و با تمرکز بر این رشته‌های مزیت‌دار به منظور ایجاد
اشتغال پایدار برنامه‌ریزی صورت گیرد.
استاندار خراسان جنوبی بیان کرد: شناسایی صنعتگران ماهر، ارائه
آموزش‌های تکمیلی، توانمندسازی هنرمندان از طریق پرداخت
تسهیلات، طرح‌های حمایتی و تأمین مواد اولیه، کمک به برندسازی و
بسته‌بندی صنایع دستی و فراهم کردن بازار فروش مناسب، از جمله
کارهایی است که باید در راستای تحقق عنوان سال به طور جدی دنبال
شود.
معتمدیان، توسعه بازارچه های صنایع دستی را از دیگر برنامه‌های
استان در سال 99 برشمرد و گفت: با برگزاری نمایشگاه‌های دوره‌ای در
شهرستان‌ها و همچنین فراهم کردن زمینه حضور هنرمندان در