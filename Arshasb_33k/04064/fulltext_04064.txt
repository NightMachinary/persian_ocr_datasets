4064
افزایش 3 ماهه اعتبار پروانه‌های معادن زیان‌دیده از کرونا در سمنان
محمد فروهر 23 تیرماه در نشست شورای اداری این سازمان با اعلام این
خبر اظهار کرد: مدت سه ماه به اعتبار کلیه پروانه های اکتشاف دارای
اعتبار که فعالیت آنها به نحوی به علت گسترش و شیوع ویروس کرونا
تعطیل شده و یا راکد مانده است اضافه می‌شود.
وی تصریح کرد: به‌منظور کاهش آثار ضرر و زیان ناشی از شیوع
ویروس کرونا و با توجه به ابلاغ شورای عالی معادن ، مقرر شد مدت سه
ماه بدون اخذ هزینه‌های مربوطه موضوع تبصره 3 ماده 6 قانون معادن
به اعتبار کلیه پروانه‌های اکتشاف معادن اضافه گردد.
معاون امور معادن سازمان صنعت ، معدن و تجارت استان سمنان افزود:
این مصوبه در راستای مساعدت با مکتشفین و سرمایه گذاران معدنی در
جهت کاهش اثر ضرر و زیان ناشی از شیوع ویروس کرونا در جلسه
شورای عالی معادن مطرح گردید که با توجه به تبصره 4 ماده 12 قانون
معادن ، رای قطعی و لازم الاجرای شورا صادر گردیده است.
فروهر اظهار کرد: مصوبات شورای عالی معادن برای اشخاص داخل
کشور سه ماه و افراد مقیم خارج از کشور شش ماه از تاریخ ابلاغ قابل
اعتراض خواهد بود و خارج از مهلت های ذکر شده ، تصمیمات شورای
عالی معادن قابل اعتراض نمی باشد.
وی از فعالیت 629 معدن در سطح این استان پهناور خبر داد و خاطرنشان