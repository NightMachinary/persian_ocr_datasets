6804
کمک شایان توجه خواهد کرد و ساخت و ساز بیشتر منجر به توسعه همه
جانبه خواهد شد.
باید مواسات در جامعه حاکم شود
حجت‌الاسلام‌والمسلمین محمدعلی نکونام 23 آبان‌ماه در پیام
جمعه این هفته با اشاره به شرایط حاکم بر کشور از نظر شیوع ویروس
کرونا، اظهار کرد: باوجود اینکه برپایی نماز جمعه آسیب چندانی از
نظر افزایش شیوع کرونا در چهارمحال و بختیاری ندارد، اما بنا بر
محدویت‌های ایجاد شده و تصمیم ستاد کرونا مبنی بر تعطیلی تمامی
تجمعات و همراهی با کادر درمان این هفته نیز نماز جمعه برگزار نشد.
نماینده ولی‌فقیه در چهارمحال و بختیاری در ادامه با تاکید بر اینکه
مومن باید زمان‌شناس باشد، عنوان کرد: زمان‌شناسی یعنی فرد به
وظایف خود در موقعیت‌های مختلف آگاه باشد و نسبت به امور مختلف
واکنش مناسبی داشته باشد، مومن واقعی شبهات را می‌شناسد و بر
اساس همین شبهات حقایق جامعه را به خوبی درک کرده و به وظیفه خود
عمل می‌کند.
وی ادامه داد: اگر انسان اهل مطالعه، تحقیق، پژوهش، مشورت و اهل
ارتباط با انسان‌های آگاه از امور باشد، می‌تواند به خوبی راه‌های که
منجر به رسیدن به سعادت می‌شود را درک کرده و برای دست آوردن
سعادت تلاش کند.