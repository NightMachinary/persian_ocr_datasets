23322
در پایان این دیدار کتاب مصور زندگی نامه مرحوم علی عزت
بگوویچ رهبر فقید مسلمانان بوسنی و هرزگوین از سوی آقای باقر
عزت بگوویچ به سفیر کشورمان اهدا شد.
مردم تبریز در محکومیت اهانت به ساحت مقدس پیامبر اسلام و قرآن
کریم تجمع می کنند
حجت‌الاسلام رسول برگی در گفت‌وگو با ایسنا، اظهار کرد: این
تجمع مردمی روز پنجشنبه 20 شهریورماه راس ساعت 17 در کنار
مزار مطهر شهدای مدافع حرم وادی رحمت تبریز برگزار خواهد شد.
وی با بیان این‌که با برگزاری این تجمع در کنار مزار شهدای مدافع
حرم، نشان خواهیم داد که از حریم آل الله و اهل بیت(ع) با تمام وجود
دفاع می‌کنیم، افزود: چنان‌که شهدای مدافع حرم با تمام وجودشان
از اهل بیت دفاع کرده و جانشان را در این راه وقف کردند. رئیس
شورای هماهنگی تبلیغات اسلامی استان با اشاره به این‌که برای اولین
بار نیست که از سوی کشورهای غربی به ساحت مقدس اسلام اهانت
می‌شود، تاکید کرد: باید عکس‌العمل مناسبی از سوی کشورهای
مسلمان به این اهانت داده شود تا دریابند کتاب آسمانی خداوند و
پیامبر گرامی‌ اسلام(ص)خط قرمز مسلمانان است.