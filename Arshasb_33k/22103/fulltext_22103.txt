22103
پیشنهادهای بعدی مربوط به خیابان زرافشان شمالی در محدوده
منطقه 2 شهرداری بود که نام شهیدان سلامت برای آن پیشنهاد شد و
خیابان زرافشان جنوبی در همین منطقه نام پیشنهادی زرافشان مطرح
شد که اعضای شورا پیشنهاد بازگشت کمیسیون برای بررسی بیشتر را
در خصوص این نامگذاری مطرح کردند.
وی در ادامه این جلسه خیابان سوم در محدوده بلوار ایوانک زرافشان
شمالی در منطقه 2 شهرداری را به نام پیشنهادی حبیب الله پیروی پزشک
بزرگ بیماری‌های عروقی مطرح کرد که این پیشنهاد با 9 رای موافق از
مجموع 17 عضو حاضر در جلسه به تصویب رسید.
حق شناس ادامه داد: خیابان پنجم در محدوده بلوار ایوانک در منطقه 2 به
نام پیشنهادی دکتر مهدی وریجی مطرح شد که با 16 رای موافق به
تصویب اعضا رسید. خیابان دیگر در محدوده بلوار ایوانک در منطقه 2
بود که به نام پیشنهادی پرستار نرجس خانعلی زاده اولین پرستار
لاهیجانی مطرح شد که با 14 رأی موافق به تصویب اعضا رسید. همچنین
بلوار آزادگان واقع در منطقه 6 شهرداری به نام پیشنهادی عباس یمینی
شریف نیز به اتفاق آرا به تصویب رسید.
به گزارش ایسنا، موارد بعدی پیشنهادات در حوزه پهنه رودکی بود که
یکی از این پیشنهادات در بوستان ارفق در محدوده خیابان حافظ در
منطقه 11 شهرداری تهران است که پیشنهاد شد خیابان یکم این بوستان به