31452
کمک های وزارت دفاع به نیازمندان تا پایان ماه رمضان در قالب رزمایش
همدلی ادامه خواهد داشت
به گزارش ایسنا به نقل از روابط عمومی وزارت دفاع، عیسی رضایی
مدیر عامل سازمان اتکا در مراسم توزیع 20 هزار بسته معیشتی کمک
مؤمنانه در رزمایش مواسات و همدلی وزارت دفاع که با حضور امیر
سرتیپ حاتمی برگزار شد، با آرزوی قبولی طاعات و عبادات و
همچنین تبریک ولادت کریم اهل بیت حضرت امام حسن مجتبی(ع)
اظهار داشت: جمع آوری و تهیه کمک های انسان دوستانه مجموعه
وزارت دفاع حاصل تلاش شبانه روزی بسیجیان و مجاهدانی است که
مخلصانه با لبیک به ندای رهبر معظم انقلاب و اجرایی کردن دستور وزیر
دفاع قدم در این راه پربرکت و پرافتخار نهادند. مدیر عامل سازمان
اتکا با بیان اینکه این اقلام بخشی از خدمات مجموعه وزارت دفاع به
نیازمندان است افزود: بخش دیگری از خدمات معیشی وزارت دفاع به
اقشارنیازمند از طریق بن کارت های سازمان اتکا به دست این افراد
رسیده است. وی با بیان اینکه این 20 هزار بسته معیشتی مخصوص استان
تهران نبوده و در سراسر کشور توزیع می شود گفت: از مدت ها پیش
قرارگاه مردم یاری عاشورائیان وزارت دفاع با شناسایی افراد و
خانواده های نیازمند در سراسر کشور از جمله استان های هرمزگان و
سیستان و بلوچستان مبادرت به احصا لیست نیازمندان و گیرندگان این