21176
کرد.
وی با بیان اینکه استان ایلام 337 آزاده را در دوران هشت سال دفاع
مقدس تقدیم آرمان‌های نظام و انقلاب اسلامی کرده است، گفت: 26
مرداد روز تاریخی، بسیار ارزشمند و با عظمتی است و با هر آنچه که در
توان داریم تلاش می‌کنیم تجلیل از آزادگان سرافراز در سطح استان،
به بهترین نحو ممکن انجام شود.
تولیده با بیان اینکه اقتدار و امنیت ایران اسلامی به برکت خون
شهیدان، فداکاری جانبازان و مقاومت آزادگان سرافراز است،
یادآور شد: امروز وظیفه داریم از کسانی تجلیل کنیم که سال‌ها در
غربت، اسارت و در زیر شکنجه‌های رژیم بعثی، نه تنها از آرمان‌های
امام راحل و انقلاب دست نکشیدند، بلکه با تمام وجود و با تحمل
سختی‌ها از آرمان‌های انقلاب اسلامی دفاع کردند.
وی در بخش دیگری از صحبت‌های خود با اشاره به اینکه شیوع
ویروس کرونا خیلی از فعالیت‌های ما را به حاشیه برده و اجازه برگزاری
همایش‌ها و گردهمایی‌ها و بسیاری از ویژه‌برنامه‌ها را از ما گرفته
است،عنوان کرد: در هر صورت وظیفه داریم از جامعه ایثارگران
تجلیل کنیم و در این راستا شورای ترویج فرهنگ ایثار و شهادت در
استان ایلام با حضور استاندار ایلام و با محوریت برنامه‌های سالروز
ورود آزادگان به میهن اسلامی برگزار شد.