1784
اجرای پایلوت طرح کاپ در 3 منطقه پایتخت
به گزارش ایسنا، صدرالدین علیپور با اشاره به آغاز زمان اجرای طرح
کاپ (کاهش پسماند) در مناطق 22، 21 و 6 گفت: پیش از شیوع
ویروس کرونا، طرح کاپ به صورت پایلوت در برخی از شهرک های
مسکونی و ساختمان های اداری اجرا می شد. در قالب این طرح مخازن
جداگانه ای در ساختمان ها تعبیه می شد و شهروندان به صورت مجزا
پسماندهای خود مانند شیشه، ظروف پت، پلاستیک و ... را در مخازن
قرار می دادند. در نهایت نیروهای پسماند هفته ای یک یا دوبار در ازای
پرداخت هزینه، پسماندهای خشک را جمع آوری می کردند.
وی با بیان اینکه اجرای محدود این طرح آن هم در مدت زمان کوتاه
منجر به کاهش دفن پسماند از حدود 7 هزار و 200 تن به 4 هزار و 800 تن
شد، تصریح کرد: با شیوع ویروس کرونا، عملیات تفکیک زباله به طور
کامل در شهر متوقف شد. با این وجود با هماهنگی ستاد ملی مبارزه با
کرونا قرار بر این شد، تا اجرای طرح کاپ در برخی از مناطق از سر گرفته
شود.
به گفته مدیرعامل سازمان مدیریت پسماند، شهرداری با اجرای طرح
کاپ در مناطق 22، 21 و 6 به تدریج شاهد حذف مخازن فعلی زباله و
جایگزینی مخازن سه گانه در بازه زمانی 3 تا 4 ماه در اکثر ساختمان های
تجاری، اداری و مسکونی خواهیم بود.