28288
و معتقد است ما در کشور از برنامه‌ریزی شهری بهره‌ای نبرده‌ایم و به جای
برنامه‌ریزی شهر را به دست مردم یا بهتر است بگوییم سرمایه‌داران
سپرده‌ایم: «این وضعیت امروز تهران از 30 سال پیش اتفاق افتاده
است؛ زمانی که طرح جامع شهری تهران را کنار گذاشتند و متأسفانه با
این رهاشدگی هرج و مرج در برنامه‌ریزی حاکم شده است اما نه از نظر
سرمایه چون قوانین انباشت سرمایه حاکم است و سرمایه است که
تصمیم می‌گیرد اتوبان ساخته شود چون اتوبوس و مترو برای
سرمایه‌داران ارزش افزوده‌ و انباشت سرمایه‌ای ندارد.»
او به طرح جامع ترافیک تهران اشاره می‌کند و طرح‌های متفاوتی برای
گسترش ناوگان شهری از اتوبوس و مترو گرفته تا استفاده از دوچرخه و
برنامه‌های متفاوت دیگری که یکایک آنها به سرنوشت نامعلومی دچار
شده‌اند: «شهرداران سابق تهران در دوران گذشته طرح‌های مربوط به
ناوگان شهری را کنار گذاشتند و اول سراغ تکمیل شبکه اتوبان‌ها
رفتند؛ جایی که حالا به‌صورت صد درصدی افق جامع آن تکمیل
شده است. اما این توازن پیشرفت را در طرح‌های دیگر نداریم.»
ویروس کرونا موذی و مرگبار است اما همین ویروس است که
مشکلات ساختاری شهرها و برنامه‌ریزی‌های مهم شهری را که این همه
سال به آنها بی‌توجهی شده به رخ همه ما می‌کشد. پیشرفت نامتوازن
شهری در تهران حالا بلای جان شهروندانش شده. آنهایی که