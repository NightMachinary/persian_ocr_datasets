20979
پراکندگی جمعیت و توریستی بودن این استان، یک فضای بحرانی در
آمار ابتلا و جان باختگان کرونایی ایجاد شده بود، اما از 19 اسفندماه
98 تا امروز، 23 فروردین ماه شیب نمودار کرونا در گیلان نزولی است و
مدیون تلاش کادر درمانی، مدیریت جهادی و مشارکت مردم
هستیم.
نماینده تام الاختیار وزیر بهداشت، درمان و آموزش پزشکی در
استان گیلان، با اشاره به آغاز فاز جدید طرح فاصله گذاری از امروز،
تصریح کرد: مردم در بعد اقتصادی نگرانی هایی دارند، اما سلامت در
اولویت است و لذا طرح فاصله گذاری هوشمند را اجرا خواهیم کرد.
قربانی، با بیان اینکه هنوز در بحران هستیم، اضافه کرد: امروز یک
میلیون و 600 هزار نفر از جمعیت دنیا مبتلا به کرونا هستند و حتی ایالات
متحده آمریکا که داعیه دار توسعه و تجهیزات پزشکی و درمانی است،
بالغ بر 500 هزار نفر مبتلا دارد لذا اگر مردم رعایت نکنند، آسیب کرونا
متوجه همگان خواهد شد.
وی از مردم خواست با همراهی خدمتگزاران خود بر بحران کرونا فائق
آیند و عنوان کرد: سلامت آحاد مردم در طرح فاصله گذاری اجتماعی
مهم است لذا نیازمند همکاری بیش از پیش مردم هستیم تا در بحث
اقتصادی و کسب و کارهای خرد و کلان دچار مشکل نشویم. از امروز
ادارات با دوسوم پرسنل فعالیت می کنند و اصل بر دورکاری است.