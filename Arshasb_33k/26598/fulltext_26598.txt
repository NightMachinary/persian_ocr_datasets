26598
وی گفت: در بیشتر از 170 شعبه این انتخابات انجام خواهد شد. تلاش ما
این است که جمعیت هلال احمر به دور از حواشی اداره شود و هلال احمر به
جایگاه واقعی خود برسد.
رییس جمعیت هلال احمر با بیان اینکه هر بار که در تنگنا قرار می‌گیریم
در تمام بحران ها بعد از خدا و ائمه دست ما و چشم ما نیازمند کمک است،
گفت: لباس‌های سرخ هلال احمر واقعا به مردن آرامش می‌دهد. این
سازمان در مواقعی می‌تواند موفق باشد که به دور از حاشیه کار کند.
همتی افزود: اگر می‌خواهیم اعتماد عمومی وجود داشته باشد باید به
همه حق انتخاب بدهیم. هر کسی که به دنبال سود در جمعیت هلال احمر
باشد ضرر خواهد کرد. امروز رقابت بین خیرین است و بین سیاسیون
نیست.
رییس جمعیت هلال احمر اظهار کرد: شرایط سیاسی کشور هر آنچه که
می‌خواهد باشد، ما به آن‌ها کاری نداریم و ما فقط باید تعداد خیرین را
افزایش دهیم. این چند روزه میان سایت‌های معاند هم تبلیغاتی در
خصوص تحریم این انتخابات وجود داشت، اما این نشان می‌دهد که
این افراد هیچ شناختی از جمعیت هلال احمر ندارند.
وی گفت: ما باید بخشی از آلام و دردهای مردم را کم کنیم. این افرادی که
انتخاب می‌شوند باید از تمام انرژی خود برای حل مشکلات جمعیت
استفاده کنند.