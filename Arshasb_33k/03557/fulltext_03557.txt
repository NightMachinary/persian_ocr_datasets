3557
یکی از کانال‌های پیام‌رسان‌های خارجی به اتهام نشر اکاذیب،
توهین و هتک حرمت و نقض حریم نظام تعلیم و تربیت و خروج از دایره نقد
منصفانه و همچنین ایجاد شبهات و فرافکنی در جامعه فرهنگیان، مدیر
این کانال در یک مسیر کاملا حقوقی و قانونی در محکمه صالحه قضایی
محکوم شناخته شد.
با این وجود، وزارت آموزش و پرورش ضمن اعتقاد به ضرورت
برخورداری جامعه از رسانه‌های پاک و صادق و حمایت از جریان
روشنگری رسانه‌ای در پرتو نقد منصفانه، به اطلاع می‌رساند، با توجه به
تحقق هدف خود مبنی‌بر اثبات روند ناصواب، غیرحرفه‌ای و مخرب
کانال مذکور، از حق قانونی خود گذشت می‌نماید و امیدوار است از
این پس ضمن حفظ احترام متقابل و در نظر گرفتن رسالت و اخلاق
حرفه‌ای، در مسیری گام بردارند که به ارتقای نظام تعلیم و تربیت منتهی
شود.
پاسخگویی شفاف به انتقادات و شبهات و اطلاع‌رسانی به‌موقع و
صادقانه بخشی از سیاست‌های اطلاع‌رسانی و تبیین‌گری وزارت
آموزش و پرورش بوده است و با همین رویکرد کما فی‌السابق از
نقدهایی که به نظام آموزشی می‌شود، در جهت ارتقای نظام تعلیم و
تربیت استفاده خواهد کرد.
اطلاعیه‌ وزارت رفاه در خصوص «ثبت‌نام وام یک میلیون تومانی»