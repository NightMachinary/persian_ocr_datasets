20333
ملی‌پوش از دینامو به تیم ملی دعوت می‌کرد. طبیعتا هر کسی طرفدار
یک باشگاهی است. واقعا درک نمی‌کنم که کجای این ایراد دارد که یک نفر
هوادار باشگاهی باشد. رئیس‌جمهور فقید ما آقای توجمان هوادار
دینامو بود و می‌آمد و بازی‌های این تیم را می‌دید. حضور او معنای
خاصی نداشت؛ چراکه یک هوادار بود. هر کسی به‌ هر حال طرفدار یک
طرف است. چرا آقای عراقچی نباید این حق را داشته باشد که هوادار
پرسپولیس باشد؟»
عباس عراقچی هم اواخر خرداد 98، قریب به سه هفته بعد از حمایت‌های
برانکو، تلاش کرد با فراهم‌شدن زمینه‌ای برای انتقال پول باشگاه
پرسپولیس به حساب این مرد کروات، او را در پرسپولیس نگه دارد ولی
هرگز موفق به انجام چنین کاری نشد تا برانکو، سرمربی مورد علاقه
هواداران پرسپولیس از این باشگاه جدا شد اما عراقچی آن روز، با اشاره
به تلاشش برای باشگاه پرسپولیس گفت نه‌تنها برای باشگاه مورد
علاقه‌اش، بلکه برای استقلال هم هر کاری از دستش برآید، انجام
می‌دهد. «ما اگر کاری برای استقلال هم از دستمان برآید، انجام
می‌دهیم. وزارت امور خارجه در انجام وظایف خود نگاه ملی دارد.
پرسپولیس به‌ خاطر این که در لیگ قهرمانان آسیا دوم شد، پولی را از
کنفدراسیون فوتبال آسیا طلب داشت. آنها در انتقال این وجه مشکل
داشتند. ما در بحث‌هایی که مربوط به تبعات تحریم‌ها می‌شود و