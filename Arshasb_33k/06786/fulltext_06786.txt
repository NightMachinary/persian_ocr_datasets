6786
وی ادامه داد: شوراها در شهر و روستا برای افرادی که می‌خواهند
حرکت قانونمند کنند باید مامن باشند و افرادی که می‌خواهند تخلف
کنند اولین سد را باید شوراها بدانند. شوراها تشکیل شده‌اند تا حافظ
حقوق مردم باشند و به عنوان عامل توسعه و پیشرفت شهر قلمداد شوند.
رئیسی تاکید کرد: ما امیدواریم همه دستگاه‌ها به ویژه شوراها کار
خود را به درستی انجام دهند تا نوبت به قوه قضاییه و ورود به مسائل نرسد.
ما می‌خواهیم شوراها خود مدعی هرگونه تخلف باشند و در این جهت نه
فقط همکار که خط مقدم مبارزه با تخلف باشند.
رییس قوه قضاییه ادامه داد: حتما در این دوره باید آسیب‌شناسی از
شوراها صورت بگیرد مجموعه شوراها باید اولین مدعی سلامت در
مجموعه خودشان باشند و خود شورای عالی استان‌ها مدعی باشد و در
این جهت اجازه ندهد خدماتی که ارائه می‌شود در کنار برخی
نارسایی‌ها تا تخلف یک فرد مخدوش شود. آشنایی با شورا و اجرای
سازوکار نظارتی قوی درون شوراها مقدم است که می‌تواند نظارت
را نهادینه کند؛ لذا باید این سازوکار نظارتی ابتدا و قبل از همه در مقابل
تخلفات زنگ خطر را به صدا دربیاورد .
وی در بخش دیگری از صحبت‌های خود با اشاره به این‌که «اگر نیاز به
اصلاح ساختار وجود دارد خود شورای عالی استان‌ها می‌تواند این
اصلاح ساختار را پیگیری کند»، اضافه کرد: ما باید راه را برای