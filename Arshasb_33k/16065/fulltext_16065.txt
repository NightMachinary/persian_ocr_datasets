16065
شاگردان رحمتی در حالی به مصاف شباب الاهلی می‌روند که این تیم تا
پیش از تعطیلی لیگ امارات به دلیل شیوع ویروس کرونا با 43 امتیاز از
19 بازی صدرنشین این لیگ بود. دیگر رقیب مشهدی‌ها یعنی الهلال
چند روز قبل توانست قهرمانی خود در لیگ عربستان را جشن بگیرد و با
روحیه‌ای مضاعف پا به این مسابقات بگذارد. پاختاکور ازبکستان نیز
با 41 امتیاز و 12 امتیاز اختلاف نسبت به تیم دوم در صدر جدول این
کشور قرار دارد و آمادگی خوبی برای ادامه این رقابت‌ها دارد. رقابت
تیم ششم لیگ نوزدهم با صدرنشین‌های 3 کشور عربستان، ازبکستان
و امارات کار را بیش از پیش برای رحمتی و تیمش سخت می‌کند.
شهرخودرو برای صعود کار سختی دارد زیرا که ابتدا باید در هر 4 بازی
خود برنده شود و امید به امتیاز از دست دادن پاختاکور و الهلال مقابل
شباب الاهلی داشته باشد زیرا در بازی‌های مقابل، وضعیت نماینده
عربستان و ازبکستان بهتر از نماینده ایران است.