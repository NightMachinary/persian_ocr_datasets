1787
اجرای پروژه‌های مقابله با آبگرفتگی در 52 نقطه بحرانی اهواز
غلامرضا شریعتی در حاشیه نشست شورای هماهنگی مدیریت بحران
خوزستان که امروز (19 آبان‌ماه) برگزار شد، اظهار کرد: در این جلسه
از دستگاه‌های اجرایی برای آمادگی‌های لازم به منظور مواجهه با
بارش‌های آینده دعوت شد.
به گزارش ایسنا، وی افزود: اگرچه پیش‌بینی می‌شود امسال
بارش‌های موثر دیرتر آغاز شود و احتمالا بارش‌ها در آذرماه و دی‌ماه
کمتر از نرمال باشد اما طبق پیش‌بینی‌ها، بارندگی در بهمن‌ماه بیش از
نرمال خواهد بود و تمهیدات لازم باید اندیشیده شود.
استاندار خوزستان با اشاره به تمهیداتاندیشیده‌شده برای مقابله با
آبگرفتگی گفت: از قبل پروژه‌های کوتاه‌مدت و میان‌مدت در
اهواز، بندر امام(ره)، ماهشهر، دشت آزاداگان، آبادان و خرمشهر
اجرا شده است و اکنون با اقدامات انجام‌شده آمادگی برای مقابله بیشتر
شده است. دستگاه‌ها موظف شدند با جدیت وظایف محوله را اجرا
کنند و آمادگی بیشتری داشته باشند تا هم شاهد بارش رحمت الهی باشیم
و هم نگرانی مردم کمتر باشد.
شریعتی بیان کرد: علیرغم همه مشکلات مالی دستگاه‌ها، عمده
پروژه‌ها تا پایان آبان‌ماه به پایان می‌رسد و برنامه‌ریزی‌ها برای
استقرار ماشین‌آلات در مواقع بحران در مناطق مختلف نیز انجام شده