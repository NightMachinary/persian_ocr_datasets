6458
بازگشایی سینماها و سالن های هنری خراسان شمالی از ابتدای تیرماه
حسین فرخنده، در گفت‌وگو با ایسنا، بیان کرد: در پی درخواست وزیر
فرهنگ و ارشاد اسلامی، ستاد ملی مقابله با کرونا با بازگشایی سالن های
سینما، تئاتر و موسیقی از ابتدای تیرماه و آموزشگاه‌های قرآنی،
هنری، ادبی و سینمایی نیز از 24 خردادماه موافقت کرده است.
وی با تاکید بر این که بازگشایی مجدد مشروط به رعایت تمامی
پروتکل های بهداشتی و حفظ فاصله گذاری اجتماعی است،
خاطرنشان کرد: در مقطع بازگشایی و تا اعلام وضعیت سفید قطعی،
ظرفیت فروش بلیت برای هر سالن تا سقف 50 درصد مجاز است.
فرخنده گفت: درحال انجام تمهیداتلازم برای بازگشایی سالن های
سینما و نمایش استان هستیم و در این خصوص با دبیرخانه استانی مقابله با
کرونا نیز مکاتبه کرده ایم تا ملاحظات استانی نیز در بازگشایی سالن ها
مد نظر قرار گیرد.
گفتنی است خراسان شمالی دارای هفت سالن سینمایی و 10 سالن
نمایش است.
بازگشایی سینماهای آذربایجان غربی از تیرماه
احد هوشمند در گفت وگو با ایسنا افزود: با توجه به دستور العمل ستاد ملی
مبارزه با کرونا از اول تیرماه سینماهای استان همزمان با سراسر کشور با
رعایت تمامی پروتکل های بهداشتی بازگشایی می شوند.