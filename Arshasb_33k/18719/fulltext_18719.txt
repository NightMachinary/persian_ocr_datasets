18719
جامعه پیچیده‌ای می‌شود که متخصص لازم دارد. در جوامع گذشته
افراد می‌توانستند فرد متخصص خود را سینه به سینه براساس همان
شناخت‌هایی که در اطراف داشتند، پیدا کنند اما زمانی که جامعه
پیچیده می‌شود این شناخت به راحتی امکان‌پذیر نیست. بنابراین
مسئولیت عمده دانشگاه‌ها در زمان گذشته پرورش افراد متخصص و
دادن اعتبار به آن مدرک است تا افراد را مطمئن کنند، فرد با این مدرک
تحصیلی دارای تخصص است.
وی ادامه داد: در یک دوره از زمان دانشگاهیان متوجه می‌شوند که این
تخصص را نمی‌توانیم در درب‌های بسته دانشگاه به افراد آموزش
دهیم بلکه بایستی این افراد وارد میدان عمل شوند و در تجربه آن دانش
خود را عینی و ملموس کنند. از آن زمان به بعد دانشگاه‌ها به سمتی رفتند
که درب‌های بسته خود را نسبت به جامعه باز کنند. هنگامی که این اتفاق
افتاد گویی مسئولیت دانشگاه که پرورش افراد متخصص بود، تبدیل
به پرورش افرادی شد که می‌توانند در جامعه ارتباط برقرار کنند و
دانش کاربردی را در اختیار داشته باشند. اما اینکه دانشگاه‌ها
توانستند در این زمینه موفق باشند یا خیر بحث دیگری را می‌طلبد.
مدیر گروه جامعه‌شناسی دانشگاه پیام‌نور مشهد اضافه کرد: به طور
کلی ساختار آموزشی دانشگاه به گونه‌ای نیست که بتواند پرورش
افرادی را با تخصص و دانشی کاربردی داشته باشد. افراد به تدریج