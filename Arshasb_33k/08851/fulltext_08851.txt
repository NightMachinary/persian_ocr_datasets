8851
تامین منابع مالی پایدار سازمان آتش نشانی برای ارائه خدمات بهتر به
شهروندان
به گزارش ایسنا، زهرا صدراعظم نوری در جلسه علنی شورای شهر
تهران درباره بررسی لایحه شهرداری تهران درباره آئین‌نامه
موضوع ماده 7 مصوبه تامین منابع مالی پایدار سازمان آتش نشانی و
خدمات ایمنی شهرداری تهران گفت: شهرداری و سازمان آتش
نشانی لایحه‌ای برای پایش هوشمند ساختمان‌های تهران درباره
حریق ارائه کرده است.
وی افزود: سازمان آتش نشانی شهرداری تهران به دلیل آنکه 30 درصد
حوادث مربوط به حریق است به دنبال آن است که ساز و کاری اتخاذ
شود تا خدمت رسانی بهتر انجام و بر این اساس سامانه پایش هوشمند
اعلام حریق ساختمان‌ها فعال شود و متقاضیانی که درخواست استفاده
از این سامانه را دارند آن را دریافت و بهای آن را پرداخت کنند.
رئیس کمیسیون سلامت و محیط زیست شورای شهر تهران در ادامه با
اشاره به اینکه سازمان آتش نشانی ساختمان‌ها را مورد پایش قرار
می‌دهد، اظهار کرد: در زمان وقوع حادثه به دلیل اتصال به سامانه آتش
نشانی، خدمت رسانی با سرعت بیشتری انجام خواهد شد. برای این
خدمات طبیعی است که سازمان آتش نشانی بهای خدمات را دریافت
کند و این هزینه صرف ارتقای کیفیت ایمنی شود.