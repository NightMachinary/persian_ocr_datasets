14676
دانشگاه علوم پزشکی و خدمات درمانی تبریز هم در این جلسه ضمن
ارائه گزارشی از روند شکل گیری دفاتر سلامت در استان، گفت: این
دفاتر در شهرستان‌های تبریز، مرند، بناب، آذرشهر و شبستر فعالیت
خواهند کرد. عباسعلی درستی، افزایش ضریب نظارت شبکه
بهداشت استان بر رعایت دستورالعمل‌های بهداشتی در اماکن و
اصناف و همچنین تمرکز بیشتر کادر درمانی بر مقابله با بیماری کرونا را
از جمله اهدافی ارزیابی کرد که از راه اندازی 10 دفتر سلامت در استان
دنبال می‌شود.
دستاورد دولت در احیای دریاچه ارومیه در تاریخ ماندگار خواهد بود
علی مصطفوی روز سه شنبه 21 مرداد در دومین جلسه ستاد بزرگداشت
هفته دولت با اشاره به اینکه احیای دریاچه ارومیه به عنوان یکی از
شاخص ترین دستاوردهای دولت مطرح است افزود: سرمایه گذاری
بیش از 12هزار میلیارد تومانی برای احیای دریاچه ارومیه در شرایطی
که دولت با فشار تحریم ها و کمبود منابع مالی مواجه است، دستاوردی
درخشان و ماندگار در تاریخ است.
وی ادامه داد: هفته دولت امسال به جهت شرایط کرونایی از ویژگی های
خاصی برخوردار است و باید در برگزاری برنامه ها دستورالعمل های
بهداشتی و فاصله گذاری اجتماعی بصورت جدی لحاظ شود.
مصطفوی ادامه داد: دستگاه های اجرائی و فرمانداری ها به جهت تقارن