21713
وی بیان کرد: بعد از تعرضات و حمله پلنگ، متعدد و مکرر به منطقه مراجعه
کردیم و آموزش‌های زیست محیطی در محل داشتیم، با مسئولین
شرکت مربوطه نیز جلسات متعددی برگزار شد همچنین پرسنل را
آموزش دادیم که در مواجهه با پلنگ به چه نحو رفتار کنند و چه مواردی
را رعایت کنند که تعرض جدی از طرف پلنگ صورت نگیرد.
وی همچنین ادامه داد: قطعا پیشگیری خیلی راحت‌تر از درمان است و با
انجام بعضی اقدامات پیشگیرانه در محل از جمله نصب دوربین، نصب
تابلو، عدم نگهداری سگ در محل و جمع‌آوری زباله‌ها سعی کرده‌ایم
چیزهایی را که باعث تهییج و حضور پلنگ در منطقه می‌شود، به حداقل
برسانیم.
رئیس اداره نظارت بر حیات وحش خراسان رضوی مطرح کرد: تقریبا
در اکثر شهرستان‌های خراسان رضوی پلنگ حضور دارد و این نشانه
این است که جمعیت حیات وحش خوب است و حفاظت خوبی از مناطق
به عمل آمده است.
یک فعال محیط زیستی نیز در رابطه با منطقه‌ای از قلمرو پلنگ که شامل
معادن هست، گفت: این منطقه حدود 22 کیلومتر از شرق به غرب کشیده
شده و عرض آن هم حدود 10 کیلومتر است؛ منطقه‌ای است که بیشترین
ارتفاعش حدود 1800 متر و میزان بارندگی سالیانه آن نیز 150 تا 200
میلی‌متر است و بسیاری از قسمت‌های آن هم به واسطه معادن تخریب