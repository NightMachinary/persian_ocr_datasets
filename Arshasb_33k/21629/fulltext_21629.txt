21629
آنها نشود.
وی در مورد توزیع واکسن آنفلوآنزا تصریح کرد: بخش رایگان
واکسن در بین گروه‌های پرخطر در مراحله تزریق است و برای توزیع
واکسن در بین داروخانه‌ها اطلاع‌رسانی انجام خواهد شد.
قربانیان کرونا در کرمانشاه از مرز 1000 نفر گذشت!
1000 خانواده رخت سیاه به تن کردند و هنوز خیلی هامان از خواب
بیدار نشده ایم و متوجه خطر نیستیم! تصور قبرستانی با 1000 قبر وسعت
جنایت این هیولای کوچک را به خوبی آشکار می کند، اما خیلی ها
هنوز کرونا را در حد ویروس کوچک بی خطر دست کم گرفته‌اند!
روز به روز قربانیان کرونا در حال افزایش است و هنوز خیلی ها خطر این
قاتل بی رحم را باور نکرده‌اند! امروز شمار فوتی های کرونا در
کرمانشاه از مرز 1000 نفر گذشت و این آمار باید هشداری برای تمام
مردم استان باشد.
مهدی محمدی رییس کمیته اطلاع رسانی ستاد مدیریت کرونای
دانشگاه علوم پزشکی کرمانشاه در گفت و گو با ایسنا با اشاره به افزایش
فوتی های کرونا در استان گفت: متاسفانه در شبانه روز گذشته 13 نفر
دیگر در استان قربانی کرونا شدند که با این تعداد، فوتی های کرونا در
استان از مرز 1000 نفر گذشته و تاکنون 1009 نفر در استان قربانی کرونا
شده اند.