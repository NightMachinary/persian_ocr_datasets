25694
نماینده دموکرات آمریکا: فشار حداکثری علیه ایران به شکل
فاجعه‌باری شکست خورده است
به گزارش ایسنا، آدام شف عضو برجسته مجلس نمایندگان آمریکا به
توئیت اخیر وزیر امور خارجه کشورش که در آن مدعی شد امنیت
آمریکایی ها با خروج از برجام بیشتر شده‌ است واکنش نشان داد و
ادعای او را زیر سوال برد.
آدام شف در توئیتر خود نوشت: ترامپ (رئیس جمهور آمریکا) دو
سال پیش به طور یک جانبه از توافق هسته ای با ایران خارج شد. از آن
زمان، فشار حداکثری (علیه ایران) ما را تنها به جنگ نزدیک و زمان گریز
هسته ای ایران برای دستیابی به سلاح را کمتر کرده است.
وی در ادامه تاکید کرد: هیچ توجیهی نمی تواند این سیاست را که به
طرزی فاجعه بار شکست خورده، نجات دهد.
مایک پمپئو وزیر امورخارجه آمریکا روز گذشته در صفحه توئیتر
خود با اشاره به گذشت دو سال از خروج یک جانبه واشنگتن از برجام از
این تصمیم ترامپ دفاع کرد و مدعی شد که امنیت آمریکایی ها بیشتر
شده و خاورمیانه از صلح بیشتری برخوردار شده است.
نماینده رشت: مردم در شب یلدا از دورهمی پرهیز کنند
محمدرضا احمدی در گفت و گو با ایسنا، ضمن قدردانی از مردم برای
رعایت هر چه بیشتر پروتکل های بهداشتی گفت: در طول چند روز