22343
مازوت تولیدی اصفهان کجا مصرف می‌شود؟
حسین صادقیان در گفت وگو با ایسنا در خصوص آخرین وضعیت
تحویل سوخت مازوت به صنایع اصفهان، اظهار کرد: مطابق دستور
استاندار اصفهان قرار شد به سه کارخانه سیمان در زواره، نایین و
اردستان سوخت مازوت تحویل دهیم.
وی با بیان اینکه برای تحویل سوخت مازوت به این کارخانه ها ابتدا
بحث بر این بود که تحویل و فروش سوخت به آنها تابع ضوابط زیست
محیطی باشد، توضیح داد: به همین منظور به مدیرعامل شرکت گاز
اعلام کردیم که اگر بخواهید تایید سوخت محیط زیست را دریافت
کنید، امکان ذخیره کردن سوخت مازوت را نداریم که در نهایت با
اصلاح این دستور، قرار شد سوخت مازوت به عنوان ذخیره به سه
کارخانه سیمان مذکور داده شود، اما اینکه آنها مصرف کنند یا خیر،
شرکت پخش فراورده های نفتی دخالتی نخواهد داشت و متولی آن
محیط زیست است.
مدیر شرکت پخش فراورده های نفتی منطقه اصفهان تاکید کرد: در حال
حاضر این سه کارخانه خرید مازوت خود را انجام داده اند.
وی با اشاره به وضعیت مطلوب تولید فراورده مازوت در اصفهان،
گفت: در حال حاضر روزانه نزدیک به 10 میلیون لیتر مازوت از
پالایشگاه اصفهان تحویل شرکت پخش فراورده های نفتی می شود و