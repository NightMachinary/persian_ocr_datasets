21974
ادامه روند صادرات جو به ایران تا رسیدن به توازن تراز تجاری
در ادامه این جلسه، علا احمد الجبوری وزیر تجارت کشور عراق ضمن
تشکر از وزیر جهاد کشاورزی ابراز امیدواری کرد: در این دو روز
گفت و پگوهای فنی خوبی را با وزارت کشاورزی ایران داشته باشیم.
وی افزود: در زمینه واردات و صادرات، وزارت تجارت تنها برای
صدور مجوز واردات مسئولیت دارد و تمام دستورات از وزارت
کشاورزی عراق صادر می‌شود، بنابراین اگر مشکلی در زمینه
مجوزها وجود دارد، می‌توانیم آن را برطرف کنیم.
بنا بر اعلام پایگاه اطلاع رسانی وزارت جهاد کشاورزی وزیر
تجارت عراق ادامه داد: ممنوعیت واردات و صادرات یک کالای
خاص مربوط به وزارت‌خانه‌های دیگر عراق است اما ما می‌توانیم
مسئله را در شورای اقتصادی عراق مطرح کنیم و این شورا صلاحیت
تصمیم‌گیری در رابطه با این مسائل را دارد.
وی تأکید کرد: دولت عراق در رابطه با توافقنامه برای صادرات جو با
ایران همکاری دارد و این صادرات در حال انجام است.
الجبوری با اشاره به این که سرمایه گذاری در بخش کشاورزی بسیار
مهم است، اذعان کرد: با توجه به بحران اقتصادی که با آن مواجه هستیم،
بخش کشاورزی نسبت به بخش‌های دیگر می‌تواند با سرعت بیشتری
توسعه پیدا کند و خوشحال می‌شویم تجارب و دانش ایران را در زمینه