11412
در تامین مالی اقتصاد نقش قابل توجهی داشته باشد؛ البته این حرف به
معنای حذف نظام بانکی نیست.
توصیه های تغذیه ای در دوران نقاهت بیماری با ویروس کرونا
نسرین علیزاده در گفت و گو با ایسنا، توصیه کرد: رعایت رژیم غذایی
غنی از غذاهای گیاهی با حداقل فرآوری شامل میوه، سبزی، نان و
غلات سبوس دار، حبوبات، ماهی و مرغ و مصرف کم گوشت قرمز
برای تسریع در بهبودی در این ایام مصرف شود.
وی ادامه داد: در دوره بیماری، اشتهای بیمار کاهش یافته و به علت عدم
دریافت کافی مواد مغذی، احتمال بروز سو تغذیه پروتئین انرژی یا
کمبود ریز مغذی ها افزایش می یابد.
مدیر گروه بهبود تغذیه جامعه معاونت بهداشتی خاطرنشان کرد: لازم
است تمامی بهبود یافتگان به ویژه افراد آسیب‌پذیر همچون
کودکان، مادران باردار و شیرده، سالمندان و مبتلایان به بیماری
های مزمن همچون سل، سرطان، دیابت، فشار خون بالا و ... تحت نظر و
مراقبت تغذیه ای ویژه قرار گیرند.
علیزاده یادآور شد: مصرف مکمل های تغذیه ای مطابق با دستورالعمل
های ابلاغی کشوری در کودکان زیر دوسال، مادران باردار و
شیرده، نوجوانان و سالمندان توصیه می شود.