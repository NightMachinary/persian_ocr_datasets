6647
بالاتر از قرمز کرونایی رنگی هست؟
مهرداد بابایی در گفت و گو با ایسنا با اشاره به اینکه وضعیت شیوع کرونا
در البرز به مرحله فوق قرمز و بحرانی رسیده، اظهار کرد: دیشب 15 نفر از
بیماران کرونایی استان جان خود را از دست داده‌اند.
وی با اشاره به تعداد بستری شدگان کرونایی استان ادامه داد: در حال
حاضر 735 نفر در بخش‌های کرونایی بیمارستان‌های استان بستری
هستند.
وی افزود: به اذعان کادر بهداشت و درمان مستقر در بیمارستان‌ها،
علایم موج سوم به مراتب شدید تر از موج دوم و اول در بیماران بروز
کرده که این امر در پروسه درمانی آنها خلل ایجاد می‌کند.
این مسئول با بیان اینکه علت دقیق بروز علایم شدید در بیماران
کرونایی به طور دقیق مشخص نیست، توضیح داد: علت این علایم
شدید ممکن است مراجعه دیرهنگام بیماران به مراکز درمانی یا جهش
ویروس کرونا باشد.
بابایی تاکید کرد: با توجه به اینکه پاییز فصل شیوع بیماری‌های
ویروسی است، از مردم درخواست می‌شود برای حفظ سلامت خود و
عزیزانشان هم که شده اصول از خانه تا خانه ماسک، رعایت فاصله
اجتماعی، شستشوی مستمر دست‌ها و جلوگیری از حضور در
تجمعات را رعایت کنند.