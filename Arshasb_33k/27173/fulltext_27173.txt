27173
منطقه ثابت کرد که داعش و تروریسم بخشی از بازی آمریکا برای
چپاول منطقه بوده و ادعای این کشور در مبارزه با تروریسم کاملا پوچ
و بی‌اساس است و بی‌جهت نبود که داعش اولین جشن گیرنده این ترور
بود و البته رژیم صهیونیستی نیز تنها موجودیتی بود که ترور شهید
سلیمانی را به قاتلان آن شهید تبریک گفت. در بزرگی شهید سلیمانی
همین بس که شقی‌ترین افراد روی زمین و قانون‌شکن‌ترین رژیم‌های
موجود دشمنان وی بودند.
موسوی افزود: آمریکا با نقض قواعد آمره و اصول بنیادین حقوق
بین‌الملل و با نادیده گرفتن همه مبانی انسانی و اخلاقی، اقدام به ترور
سپهبد سلیمانی و یارانش کرد؛ عملی که مصداق بارز تروریسم دولتی
بوده و موجب مسئولیت محرز بین‌المللی آمریکاست. این اقدام
آمریکا تنها نمونه دیگری از فهرست بلندبالای شرارت و دشمنی و
کینه‌توزی آمریکا علیه ملت ایران است که از کودتای 1332 شروع
شد، با تقویت حکومت خشن و سرکوبگر سلطنتی ادامه یافت، در قالب
حمایت بی‌شائبه از صدام در جنگ تحمیلی پی گرفته شد، به کشتار 300
مسافر هواپیمای ایرباس رسید و تاکنون به انحای مختلف از جمله
اعمال تحریم‌های ظالمانه و تروریسم اقتصادی استمرار یافته است.
سخنگوی وزارت امور خارجه در پایان تاکید کرد: از سازمان ملل
متحد و شورای حقوق بشر انتظار می‌رود به مسئولیت خود برای