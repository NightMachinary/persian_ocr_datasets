18336
سهم 60 درصدی صنعت از صادرات استان تهران
هوشنگ رضایی ثمرین در گفت‌وگو با ایسنا، اظهار کرد: در شش ماهه
اول امسال 406 میلیون و 980 هزار دلار صادرات از گمرکات تهران
انجام شده است. همچنین در این مدت دارندگان کارت بازرگانی
تهران از کل گمرکات سه میلیون و 628 هزار دلار صادرات داشتند.
علت این تفاوت این است که همه کالاهای استان تهران لزوماً از
گمرکات این استان صادر نمی‌شود، چراکه ممکن است صرفه
اقتصادی نداشته باشد.
همچنین به گفته وی در نیمه اول امسال بیشترین صادرات از تهران به
کشورهای عراق، ترکیه، امارات، افغانستان و پاکستان انجام شده
است.
مقام مسئول درباره میزان صادرات در هر گروه کالایی نیز گفت: حوزه
صنعت 60 درصد، صنایع معدنی 18 درصد، صنایع پتروشیمی 15
درصد، صنایع کشاورزی پنج درصد و فرش دو درصد از کل
صادرات استان تهران را به خود اختصاص داده‌اند.
رضایی ثمرین همچنین از تعلیق 1500 کارت بازرگانی در نیمه اول
امسال در تهران خبر داد که تعهدات ارزی داشتند یا سایر مدارک آنها
دچار مشکل بوده است.
وی در پایان درباره آمار ثبت سفارش استان تهران نیز گفت: در نیمه اول