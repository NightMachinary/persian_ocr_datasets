30515
مثلاً گفته شده در بخشندگی زیاده‌روی نکن، یا در عبادت میانه‌رو
باشید و افراط نکنید و امثال این‌ها. با این‌که عبادت، از شریف‌ترین
کارها محسوب می‌شود باز اعتدال و میانه‌روی در آن توصیه
شده‌است.
مهدوی ادامه داد: اگر مجموع سخنان امام علی(ع) و دیگر پیشوایان
معصوم(ع) را در خصوص گرامی داشتن زن، کنار یکدیگر بگذاریم
از آن‌ها نتیجه خواهیم گرفت که نه تحقیر زن، شایسته است و نه تکریم
بیش‌از حد او، بلکه همیشه بر تکریم شخصیت زن به‌صورت معتدل،
توصیه شده است.
این کارشناس مذهبی افزود: این درحالی است که برخی که با اسلام عناد
و دشمنی دارند یا از احادیث و آیات برداشت ناصواب می‌کنند،
گفته‌اند که فرهنگ اسلام به سود مردان است و در گرامی‌داشت زنان
سخنی ندارد.
وی تصریح کرد: چنین برداشتی مغرضانه یا جاهلانه است، زیرا
قرآن‌کریم زن را باعث آرامش خانواده می‌داند و می‌فرماید: «و از
نشانه‌های او این است که از نوع خودتان همسرانی برای شما آفرید تا
بدان‌ها آرام گیرید و میان‌تان دوستی و رحمت نهاد» همچنین
پیامبراکرم(ص) نیز فرموده است: «زنان را گرامی نمی‌دارد مگر
انسان بزرگوار و به آنان اهانت نمی‌کند مگر شخص پست و بی‌مقدار»،