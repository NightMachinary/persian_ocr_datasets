23067
مدیریت شده و شاخص‌ها نشان‌دهنده حرکت به سمت مهار بیماری
است؛ اما این به معنی عادی شدن شرایط و پایان یافتن بیماری نیست و اگر
در رعایت توصیه‌های بهداشتی کم‌توجهی و بی‌دقتی شود احتمال
افزایش میزان شیوع بیماری وجود دارد.
وی با قدردانی از زحمات و خدمات دستگاه‌های عضو ستاد، اظهار
کرد: تلاش می‌کنیم با روحیه تعامل و همکاری در آینده‌ای نزدیک،
بیماری کرونا را به طور کامل ریشه‌کن کنیم.
وی با اشاره به این‌که خوشبختانه آمار جان‌باختگان کرونا
روزبه‌روز کاهش می‌یابد، افزود: افزایش آمار مبتلایان در برخی از
روزها، به خاطر تلاش بیشتر و هدفمندتر برای بیماریابی و افزایش
تعداد تست‌ بوده و در مجموع شاخص‌ها نشان‌دهنده حرکت به سمت
مهار بیماری است.
پورمحمدی تأکید کرد: در حال حاضر سیاست ستاد ملی، اتخاذ
تدابیر لازم متناسب با شرایط هر استان است و تصمیمات بعدی نیز بر این
اساس گرفته خواهد شد.
وی با اشاره به جلسه امروز ستاد ملی مبارزه با کرونا، گفت: ارتباط
تصویری مقام معظم رهبری با این جلسه و اظهار رضایت ایشان از عملکرد
ستاد ملی، برای هیأت دولت و اعضای این ستاد غرورآفرین و
روحیه‌بخش بود.