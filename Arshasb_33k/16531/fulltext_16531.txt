16531
به گزارش ایسنا، به نقل از خبرگزاری رویترز، کری لام، رهبر
هنگ‌کنگ این سخنان تهدیدآمیز را در کنفرانس هفتگی خود مطرح
کرد که با اولین سالروز اعتراضات گسترده علیه لایحه‌ای که اکنون‌
ملغی شده است، هم‌زمان شد.
براساس آن لایحه که جرقه‌ای برای اعتراضات بود، متهمان برای
محاکمه باید به سرزمین اصلی چین منتقل شده و در دادگاه‌های تحت
کنترل حزب کمونیست محاکمه می‌شدند.
آن اعتراضات عمدتا به عنوان آغاز جنبش اعتراض ضد دولتی دیده
می‌شود که در هفته‌های اخیر در بحبوحه نگرانی از تشدید سلطه پکن بر
این دولت‌شهر دوباره احیا شده است.
با گذشت یک سال از آغاز اعتراضات ضد دولتی هنگ‌کنگ، رهبر این
دولت‌شهر گفت تمامی طرف‌ها باید از سختی‌ها و دوران‌های
چالش‌برانگیز یک سال گذشته عبرت بگیرند.
او در جمع خبرنگاران افزود: همه باید عبرت بگیرند، از جمله دولت
هنگ‌کنگ. هنگ‌کنگ نمی‌تواند اینطور هرج و مرج را تحمل کند و
مردم هنگ‌کنگ خواستاری جوی باثبات و مسالمت‌آمیز هستند که
بتوانند در اینجا با شادی زندگی و کار کنند.
کری لام به این مساله اشاره‌ای نکرد که چه درس‌هایی باید آموخت.
امروز (سه‌شنبه) اولین سالروز اعتراضات تمام عیار علیه لایحه