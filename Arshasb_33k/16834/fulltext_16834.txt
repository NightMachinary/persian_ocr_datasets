16834
رئیس دفتر هیأت علمی دانشگاه تربیت مدرس خاطر نشان کرد: بعد از
ارزشیابی اساتید توسط دانشجویان ما آنالیزهای دیگری نظیر آنالیز
از دانش‌آموختگان، حلقه‌های دانشجویی و گزارشات کتبی نیز
داریم که بر این اساس یک لیست نهایی به دست می‌آوریم که آن را به
دانشکده‌های مربوطه ارجاع می‌دهیم و طبق شیوه‌نامه و جدول
ارزشیابی دانشکده‌ها نیز نظر خود را اعلام می‌کنند و در نهایت ما بر
اساس این آنالیزها در کمیته ارزشیابی‌ها را مورد بررسی قرار
می‌دهیم.
دکتر مولا تأکید کرد: اساتیدی که ما به عنوان نمونه انتخاب می‌کنیم،
کسانی هستند که هم از نظر دانشجویان، گروه و دانشکده بالاترین
امتیاز را کسب می‌کنند. برای امسال ما چهار استاد سرآمدی و هشت
استاد شایسته تقدیر را معرفی کردیم.
وی تأکید کرد: ما امسال استاد نمونه و تلاشگر را داریم که اسامی آن‌ها از
دانشکده‌ها انتخاب می‌شود. روند انتخاب این افراد نیز دستورالعمل
و شیوه‌نامه خاص خود را دارد که دانشکده‌ها بر اساس جداول
امتیازبندی کاندیداهای خود را به دفتر امور هیأت علمی و کمیته
انتخاب ارسال می‌کنند. با توجه به امتیازات اخذ شده و نظراتی که
دانشکده‌ها می‌دهند، نهایتا استاد نمونه و تلاشگر انتخاب می‌شود. ما
امسال 13 استاد نمونه و هشت استاد تلاشگر را برگزیدیم.