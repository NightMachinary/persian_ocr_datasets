31070
کشف بیش از 16 تن آرد و شکر احتکار شده در اراک  
به گزارش ایسنا، به نقل از پلیس، سرهنگ یوسف سپهوند در این‌باره
اظهار کرد: با کسب خبری مبنی بر احتکار مقادیر زیادی آرد و شکر از
سوی فردی در یک انبار در شهرستان اراک، موضوع به صورت ویژه در
دستور کار پلیس امنیت اقتصادی استان قرار گرفت.
این مقام انتظامی افزود: مأموران پس از کنترل نامحسوس محل اعلامی
و اطمینان از صحت موضوع، با هماهنگی دستگاه قضائی به همراه
نماینده اداره صنعت و معدن استان، وارد عمل شده و در بازرسی از انبار
مورد نظر، موفق به کشف 16تن و 300 کیلو گرم آرد و شکر احتکاری
شدند.
وی خاطرنشان کرد: ارزش تقریبی ارزاق کشف شده در حدود یک
میلیارد و 500 میلیون ریال برآورد شده است.
جانشین فرمانده انتظامی استان مرکزی در پایان با اشاره به معرفی فرد
محتکر به دستگاه قضائی، پس از تشکیل پرونده برای سیر مراحل
قانونی، از شهروندان خواست تا به منظور حمایت از اقتصاد داخلی و
مبارزه هدفمند با محتکران، در صورت مشاهده موارد مشکوک،
موضوع را از طریق تلفن 110 به پلیس اطلاع دهند.
کشف بیش از 16 تن موادمخدر در کشور طی هفته گذشته
به گزارش ایسنا، ناصر اصلانی،گفت: مجموع کشفیات این هفته