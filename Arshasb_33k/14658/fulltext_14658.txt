14658
عالی کار و اینکه بعضا گفته می‌شود از تیرماه به اجرا درمی آید، گفت:
معتقدم هر دو مصوبه تاریخ اجرایش باید از اول فروردین ماه باشد، البته
هنوز بخشنامه رسمی صادر و ابلاغ نشده و در سایتها نیز انتشار نیافته
است ولی امسال علاوه بر افزایش حق مسکن با 5 درصد افزایش حداقل
مزد رو به رو بودیم و در صورتی که حق مسکن از تصویب هیات وزیران
بگذرد باید از فروردین ماه اجرایی و معوقات آن از اول فروردین
1399 به کارگران پرداخت شود.
رئیس کانون شورای اسلامی کار البرز درباره دریافتی امسال
کارگران پس از اعمال دو مصوبه اخیر شورای عالی کار، گفت: با توجه
به آنکه حداقل دستمزد با افزایش 5 درصدی از 21 درصد به 26 درصد
رسید، حداقل حقوق یک کارگر بدون سابقه در سال 1399 یک میلیون و
911 هزار تومان شد که با احتساب حق مسکن 300 هزار تومانی و بن
خواربار 400 هزارتومانی کل دریافتی به دو میلیون و 611
هزارتومان رسید.
وی تصریح کرد: در مورد دریافتی یک کارگر متاهل با سابقه علاوه بر
موارد مذکور، پایه سنوات و حق اولاد هم اضافه می‌شود که با احتساب
پایه سنوات 100 هزار تومانی و حق اولاد 191 هزار تومانی برای یک
فرزند، دریافتی وی به دو میلیون و 900 هزار تومان می رسد و یک کارگر
متاهل با دو فرزند ماهانه سه میلیون و 100 هزار تومان دریافت می‌کند.