18442
در طرح 31 شهرستان کمترتوسعه یافته، تلاش برای اجرایی کردن
اقتصاد مقاومتی و کمک در موضوع محرومیت زدایی در امتداد دولت
محترم می باشد و تلاش کرده ایم در 31 شهرستان هدف اقدامات خوبی
انجام دهیم.
وی ضمن اشاره به امضای تفاهم نامه همکاری مشترک میان سازمان
شهرداری ها و دهیاری های کشور و سازمان بسیج سازندگی برای
اجرای پروژه های عمرانی در مناطق محروم روستاها و شهرهای
کوچک، گفت: در دو طرح جدید سپاه پاسداران انقلاب اسلامی شامل
طرح خط حد یگانی و طرح کلان محرومیت زدایی تلاش خواهیم کرد
تا از امکانات و ظرفیتهای سپاه و بسیج سازندگی شامل ماشین آلات و
نیروی انسانی برای اجرای پروژه های عمرانی استفاده کنیم و با توجه به
انعقاد چند تفاهم نامه همکاری مشترک با دستگاه های اجرایی از جمله آبفا
و جهاد کشاورزی، تلاش می کنیم اولویت بسیج سازندگی 31
شهرستان کمتر توسعه یافته باشد.
وی با بیان اینکه در طرح های محرومیت زدایی ، سپاه و بسیج سازندگی
بر ضرورت آمادگی پایگاه های بسیج و گروه های جهادی محله محور
برای مقابله با بحران ها تاکید شده است، از مسوولین استانی سپاه و بسیج
سازندگی خواست به این 31 شهرستان از لحاظ ماشین آلات و
تجهیزات و نیروی انسانی به طور ویژه توجه نمایند.