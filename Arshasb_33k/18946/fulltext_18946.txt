18946
نباشد. هر دفعه به خودتان قول می‌دهید در سالی که می‌آید تمام این
کارها را انجام می‌دهید. خودتان هم می‌دانید اگر عزمتان را جزم
کنید، زندگی‌تان بهبود می‌یابد. می‌توانید در برابر آن مبارزه کنید.
مثلاً می‌توانید یک برنامه‌ریز روزانه یا اپلیکیشن مدیریت کار برای
موبایلتان بخرید. می‌توانید خوره بهره‌وری شوید و دورتادورتان
را پر از وسایلی کنید که بازدهی را به زندگی‌تان می‌آورند اما این
ابزارها به‌تنهایی کمکی نمی‌کنند چون مشکل شما مدیریت نادرست
زمان نیست، شما لشکرآرای خوبی نیستید در نبردی که در مغزتان برپا
شده است.
اهمال‌کاری مؤلفه‌ای بسیار فراگیر در تجربه انسانی است؛ به‌طوری که
بیش از 600 کتاب می‌توانید بخرید که نوید خارج‌کردن شما از
عادات بدتان را می‌دهند. برای توضیح این مسئله، قدرت پف‌نبات را
در نظر بگیرید. والتر میشل اواخر دهه 60 و اوایل دهه 70 یک‌سری
آزمایشات را در دانشگاه استنفورد انجام داد. او و پژوهشگرانش یک
پیشنهاد در اختیار تعدادی کودک گذاشتند. کودکان جلوی میزی
نشستند که روی آن یک زنگ و چند خوراکی گذاشته شده بود. آنها
می‌توانستند از میان یک چوب‌شور، یک کلوچه و یک پف‌نبات بزرگ
یکی را انتخاب کنند. پژوهشگران به بچه‌ها گفتند یا می‌توانند
خوراکی را همان لحظه بخورند یا چند دقیقه منتظر بمانند. اگر منتظر