15031
او را تربیت کند. بچه‌ای که این‌طور بزرگ شود، ممکن است بچه‌اش را
این‌طور تربیت کند و برای این‌که کودکش را به اصطلاح خوب
تربیت کند نه تنها دست روی او بلند کند بلکه چاقو هم به دست بگیرد.
او با تأکید بر این‌که ما به دانایی و عشق نیار داریم، بیان کرد: بدون عشق،
دانایی ما به جایی راه نمی‌برد. من کتابی را با نام «عشق که می‌گویند
چیست؟» ترجمه کردم که در ارشاد به‌ آن ایراد گرفتند و گفتند این
کتاب مشکل دارد، زیرا بچه‌ها را با عشق روبه‌رو می‌کند. آن وقت شما
می‌خواهید در جامعه‌ای که به عشق از منظر ادبی و جامعه‌شناسی که تماما
هم اخلاقی است، می‌گویند زود است، مشکلی پیش نیاید؟ زود یعنی
چه؟ چه چیزی زود است؟ خشونت زود است، ناآگاهی زود است، تعلیم
نفرت و تباهی زود است نه عشق. چون به من لطف دارند، شاید به خاطر سن و
سالم، به صورت مستقیم به من گفتند فلانی قسمت‌هایی را که راجع‌به
عشق پدر مادر، و عشق پدربزرگ و مادربزرگ می‌گوید، حرفی
نداریم، اما قسمتی که دو نوجوان با هم روبه‌رو می‌شوند و کیک
می‌خورند آن قسمت را حذف کنید، من گفتم آن را حذف نمی‌کنم و در
اینترنت می‌گذارم، اما حذف نمی‌کنم. گفتند چرا؟ گفتم مثلا بچه‌های
شما که در مجتمع زندگی می‌کنید، برای بازی بیرون نمی‌روند و اگر
قطعه کیکی داشته باشند با دیگری تقسیم نمی‌کنند؟ گفتند چرا. گفتم
خب، ما هم همین را گفته‌ایم که مهر و محبت را قسمت کنید نه نفرت را.