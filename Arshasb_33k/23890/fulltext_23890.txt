23890
از جمله مواردی که از صحبت با زنان شنیده می‌شود، احساس
طردشدگی از سوی جامعه و مسئولینی است که در بعد حقوقی به حقوق
همسران ایرانی اتباع خارجی و فرزندان آن‌ها توجه نداشته‌اند و
قوانین لازم را پیش‌بینی و وضع نکرده‌اند. در مصاحبه‌ها، احساس
رهاشدگی از سوی مسئولان و ناامیدی از بهبود شرایط اشاره شده
است؛اما آن‌چه به این احساس دامن می‌زند، بی‌توجهی و توهینی است
که از سوی کارمندان اداره‌ها مشاهده می‌شود. همه مصاحبه‌ها به
وجود تله، حصار و بن‌بستی از طرد و محرومیت اشاره کرده‌اند.
بن‌بست طرد و محرومیت
با توجه به مطالب استخراج‌شده از مصاحبه‌ها، این گروه از زنان فقر، طرد
و انزوای اجتماعی را از همان ابتدای کودکی و در خانه پدری تجربه
کرده‌اند و در سال‌های بعد نیز این مسائل ادامه یافته و تشدید شده است.
این موضوع فرآیند و چرخه‌ای از طرد را برای آن‌ها و چه بسا وخیم‌تر
برای فرزندانشان به‌دنبال داشته است. به‌طوری‌که سایر مراحل
زندگی این زنان از جمله بزرگسالی، میانسالی و در برخی موارد
کهنسالی را تحت نفوذ شدید خود قرار داده و به شکل بارزی به زندگی
فرزندان آن‌ها نیز انتقال یافته است.
به گفته پژوهشگران این مطالعه،«به‌طور کلی زنان ازدواج‌کرده با
اتباع افغانی، احساس حقارت بیشتری از زنان ازدواج‌کرده با اتباع