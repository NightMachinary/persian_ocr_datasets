11015
شهلا بهروزی راد در گفت و گو با ایسنا، درباره وضعیت تمرینات خود
در دریاچه آزادی اظهار کرد: از مهرماه که وارد اردوی آمادگی شدم
3 ماه تمرینات فشرده و سنگین داشتم تا به شرایط آمادگی مطلوب برسم،
پس از یک استراحت کوتاه دوباره تمریناتم را از 13 دی در آزادی
شروع کردم و قصد دارم تا پایان سال بدون وقفه برنامه تمرینی خود را در
آزادی پیگیری کنم تا برای مسابقات قهرمانی جهان مجارستان آماده
شوم.
وی ادامه داد: مسابقات قایقرانی قهرمانی جهان مجارستان آخرین
مرحله کسب سهمیه پارالمپیک است که اواخر اردیبهشت برگزار می
شود، با شرکت در این تورنمنت قصد دارم از نظر آمادگی بدنی و وضعیت
رکوردی خود را مورد ارزیابی قرار دهم.
بهروزی راد با اشاره به دریافت قایق تخصصی خود برای حضور در
بازیهای پارالمپیک توکیو، تصریح کرد: این قایق که پاداش مدال
آوری من در مسابقات جهانی 2019 مجارستان بود، 28 مرداد امسال
وارد ایران شده بود که به دلیل یکسری مشکلات در گمرک مانده بود که با
همکاری فدراسیون قایقرانی و کمیته ملی پارالمپیک، 15 روز است
که قایق اختصاصی خود را برای شرکت در پارالمپیک توکیو دریافت
کردم و تمریناتم را با قایق جدید پیگیری می کنم.
تنها بانوی قایقران پارالمپیکی با بیان این که تمریناتم بیشتر روی فاز