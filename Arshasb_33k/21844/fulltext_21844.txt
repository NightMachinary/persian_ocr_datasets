21844
مهرداد لاهوتی در گفت‌وگو با ایسنا، با اشاره به روی کارآمدن جو
بایدن در انتخابات ریاست جمهوری آمریکا، اظهار کرد: آقای
بایدن در واقع راه ترامپ را دنبال نمی‌کند و خیلی واضح و شفاف این را
مطرح کرده است، اما چند نکته درباره انتخاب او به عنوان رییس
جمهوری آمریکا وجود دارد، یکی اینکه ترامپ خودش از برجام
خارج شد و یکی از مسائل زمان وی همین بود که آنان خودشان از این
تفاهمنامه خارج شدند و باید خودشان هم به آن بازگردند.
وی افزود: نکته دیگر این است که اواسط همان زمان که آمریکا هنوز از
توافقنامه خارج نشده بود، درباره مسائل موشکی ایران صحبت
می‌کرد، در حالی که این جزو خط قرمزهای ماست و فکر می‌کنم بایدن
هم باید به این موضوع توجه داشته باشد.
این نماینده سابق مجلس تاکید کرد: یکی دیگر از نکاتی که در میان
ایران و آمریکا وجود دارد، مخالفت جمهوری اسلامی با رژیم
صهیونیستی است که براساس قانون اساسی ما اگر ظلمی هرجای دنیا
رخ دهد، جمهوری اسلامی نمی‌تواند نسبت به آن بی‌تفاوت باشد. به
همین دلیل ما از ابتدای انقلاب این موضوع را رعایت کردیم که لااقل
ظلم را تایید نکنیم و این هم از موضوعاتی است که بایدن باید به آن و
چگونگی مواجه با ایران در این زمینه توجه داشته باشد.
لاهوتی با تاکید بر اینکه بایدن باید به برجام بازگردد و این می‌تواند به