16258
وی در خصوص وضعیت سفره های آب زیرزمینی استان مرکزی با
اشاره به ممنوعه بودن برخی از دشت ها، اظهار کرد: همچنان با کاهش در
حوزه میانگین سطح سفره های آب زیرزمینی در استان مواجه هستیم
چراکه در گذشته میزان برداشت از سفره ها بیش از حد بوده است و
بارندگی های سال های اخیر نمی تواند همه خسارت وارده را جبران
کند ولی با توجه به بارندگی ها دریافت شده این نوید را می توان داد که
وضعیت دشت های استان مرکزی رو به بهبودی است، کاهش سالانه
منابع، تا حدودی در برخی از دشت ها متوقف شده است و اگر این روند
بارندگی ها ادامه یابد می توان به بهبود وضعیت دشت ها امیدوار بود.
مدیرعامل شرکت آب منطقه ای استان مرکزی با بیان اینکه دشت ساوه
یکی از دشت های ممنوعه استان مرکزی است، افزود: متاسفانه میزان
بهره برداری از این دشت بسیار بالا بوده است و وضعیت بحرانی تری
نسبت به دیگر دشت ها دارد. امیدواریم کشاورزان در مصرف آب
رعایت کنند و در بخش شرب شاهد مصرف بهینه آب باشیم.
وی در خصوص توزیع آب در شبکه آبیاری زهکشی ساوه که با 23
هزار هکتار در زیردست این سد قرار دارد، ببان کرد: در این شبکه بخشی
از کشاورزان دارای حقابه هستند که در اولویت قرار می گیرند و در سال
هایی مانند سال گذشته که سد سرریز داشته است، طبیعتا با کشاورزان
دیگر که نیاز به آب داشتند هماهنگی شد تا از دریچه های موجود در