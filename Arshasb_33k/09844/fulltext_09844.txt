9844
مردان تیم پاس ناجا قم در بازی نزدیک برابر تیم مدعی ذوب آهن به
تساوی 26 رسید.
در این دیدار که در سالن پوریای ولی دانشگاه آزاد اسلامی شیراز
برگزار شد در حالی که در نیمه نخست تیم ذوب آهن‌ پیش بود اما در نیمه
دوم، بازیکنان قم تلاششان را مضاعف کردند و توانستند نماینده
اصفهان را متوقف کنند.
بازی های امروز که در قالب گروه یک این رقابت ها از ساعت 13 با برتری
24 بر 21 نفت و گاز گچساران مقابل ستارگان دشتستان آغاز شده بود، در
سومین دیدار امروز و از ساعت 19 تیم شهید شاملی کازرون به دیدار
پرسپولیس بهبهان می رود.
در ادامه مصاحبه سرمربیان هر دو تیم را می‌خوانید.
کیوان صادقی، سرمربی تیم هندبال ذوب آهن اصفهان گفت: بازی
خوبی بود، حدس می‌زدم که بازیکنانم غرور دور رفت را داشته باشند
و فکر کنند که همه تیم‌ها همینطور هستند اما تیم‌ها تمرین و تغییر پیدا
کردند. نیمه اول اختلاف زیاد شد و در نیمه دوم قابل جبران نبود. اگر قدر
فرصت‌هایی که به دست می‌آید را ندانیم تیم حریف بهتر کار می‌کند و
بهتر عمل می‌کند. به تیم حریف تبریک و خسته نباشید می‌گویم. خیلی
خوب کار کردند. برای جوانان تیم ما تجربه خوبی بود 80 درصد تیم ما
هم جوان هستند. امیدوارم در بازی‌های آینده بهتر عمل کنیم.