24595
مهمترین اصل برای ما سلامت دانش آموزان است
حسنعلی اصغری در ستاد مقابله با کرونا استان قزوین که امروز، یکشنبه
23 شهریور در سالن اجتماعات مدیریت بحران استانداری قزوین
برگزار شد، با اشاره به بازگشایی مدارس، تصریح کرد: با توجه به شرایط
استان، فرض می‌کنیم که تمام مناطق در وضیعت قرمز قرار دارند و
سخت‌گیرانه‌ترین پروتکل‌ها را اجرا می‌کنیم از طرفی اولویت اول ما
نظارت جدی بر رعایت پروتکل‌های بهداشتی در مدارس است.
وی افزود: 2338 واحد آموزشی در کل استان زیر نظر
آموزش‌وپرورش فعالیت می‌کنند و با توجه به گستردگی جامعه
آموزشی ممکن است در برخی مناطق ازلحاظ پروتکل‌های
بهداشتی، مشکلاتی وجود داشته باشد، از دانشگاه علوم پزشکی
می‌خواهیم که نظارت جدی داشته باشند و اگر موردی رعایت نشده
است به ما اطلاع دهند که به‌صورت جدی وارد شویم.
مدیرکل آموزش‌وپرورش استان قزوین اظهار کرد: با توجه به
اهمیت رعایت پروتکل‌های بهداشتی به‌منظور تأمین لوازم بهداشتی
از فروردین‌ تاکنون 1 میلیارد و 850 میلیون تومان به‌حساب مدارس
استان واریز کردیم، تعلیم و تربیت دارای اهمیت است اما هیچ‌چیز از
سلامت دانش آموزان مهم‌تر نیست.
وی خاطرنشان کرد: در حال حاضر 16248 معلم شاغل در استان داریم