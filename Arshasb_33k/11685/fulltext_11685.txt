11685
تولید کنسانتره آهن شرکت‌های بزرگ 4 درصد رشد کرد
به گزارش ایسنا، براساس آمار منتشر شده از سوی سازمان توسعه و
نوسازی معادن و صنایع معدنی ایران (ایمیدرو)، 9 شرکت بزرگ
تولیدکننده کنسانتره سنگ‌آهن از ابتدای سال جاری تا پایان
شهریور، 24 میلیون و 621 هزار و 690 تن تولید کردند که نسبت به نیمه
نخست سال جاری رشد چهار درصدی را نشان می‌دهد؛ چراکه در مدت
مشابه سال گذشته، 23 میلیون و 744 هزار و 102 تن سنگ‌آهن تولید
شده بود.
از این میزان، شرکت‌های بزرگ تولیدکننده کنسانتره سنگ‌آهن
کشور به ترتیب شامل گل گهر هشت میلیون و 112 هزار و 977 تن،
چادرملو پنج میلیون و 541 هزار و 169 تن، توسعه معادن و صنایع
معدنی خاورمیانه سه میلیون و 374 هزار و 796 تن، گهرزمین دو
میلیون و 209 هزار و 328 تن، مرکزی دو میلیون و 67 هزار و 122 تن،
توسعه فراگیر سناباد یک میلیون و 260 هزار و 423 تن، اپال پارسیان
سنگان یک میلیون و 131 هزار و 284 تن، صبانور 710 هزار و 921 تن و
جلال آباد 213 هزار و 670 تن کنسانتره تولید کردند.
همچنین این شرکت‌ها در شش ماهه ابتدایی امسال، 640 هزار و 928 تن
سنگ‌آهن دانه‌بندی تولید کرده‌اند که نسبت به یک میلیون و 256
هزار و 917 تن تولید شده در مدت مشابه سال گذشته، حاکی از کاهش