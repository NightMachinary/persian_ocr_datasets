20683
سردار سلیمانی آثاری ارائه دادند و سیل انبوهی از این آثار به دبیرخانه
رسید نیز گزینش شدند. در حال حاضر این کارگاه با حضور 50 هنرمند
از 14 استان آغاز به کار خواهد کرد و تا جمعه همین هفته فعالیت آن ادامه
دارد.
میری ادامه داد: گاهی با وجود اینکه دل ما سرشار از محبت امام رضا(ع)
است اما رفتار و منش ما در زندگی با سیره رضوی فاصله دارد که
امیدواریم در این کارگاه احادیث رضوی را در قالب تصویر زنده
کنیم و به مخاطب برسانیم چرا که این امر ماندگاری را در اذهان بیشتر
خواهد کرد.
در ادامه مسعود نجابتی، یکی از اساتید کارگاه طراحی آثار گرافیکی
مردم‌داری و کرامت انسانی در سیره رضوی، افزود: خدا را شاکریم
که بعد از مدت‌ها این فراق طولانی پس از بازگشایی حرم مطهر رضوی
پایان یافت و فرصتی برای همدلی در جوار حرم مطهر رضوی فراهم شد تا
این کارگاه برگزار شود.
وی با اشاره به اینکه رویکرد ما به دور از فضای شعاری، رویکرد
جوان‌گرایی است، اظهار کرد: البته محدودیت مالی نیز در این حوزه
مطرح است ولی با فضای همدلی و خدمت محدودیتی برای ما وجود
ندارد.