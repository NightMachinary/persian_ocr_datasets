22439
ماکرون درصدد مقابله با خشونت پلیس و نژادپرستی در فرانسه است
به گزارش ایسنا، به نقل از شبکه خبری المیادین، امانوئل ماکرون،
رئیس‌جمهوری فرانسه سکوت خود را درباره اعتراضات این کشور
علیه نژادپرستی شکست. وی از ادوار فیلیپ، نخست‌وزیر فرانسه
خواست پیشنهادات عملی و سریعی را برای پاسخ به خواسته‌های
معترضان ارائه کند.
در این راستا روزنامه لوموند نوشت: بهبود عملکرد پلیس فرانسه به
اولویت ماکرون تبدیل شده است.
ماکرون همچنین از وزیر کشور فرانسه خواسته است تا هرچه‌ سریع‌تر
پیشنهاداتی در این باره ارائه کند.
این روزنامه نوشت: اقدام ماکرون بعد از اقدامات نژادپرستانه پلیس
صورت گرفته است. اخیرا پلیس فرانسه عبارت‌های توهین‌آمیزی را
علیه سیاه‌پوستان در شبکه‌های اجتماعی منتشر کرده است.
پلیس پاریس جمعه تصمیم گرفت تظاهرات روز شنبه در مقابل سفارت
آمریکا و پارک‌های نزدیک برج ایفل را به دلیل نگرانی‌ها نسبت به خطر
کرونا ممنوع کند اما پایتخت فرانسه و شهرهای لیون و نیس شاهد
اعتراضات گسترده علیه نژادپرستی و خشونت پلیس بودند.
روزهای دوم و سوم ژوئن نیز مردم فرانسه تظاهرات گسترده‌ای در
همبستگی با جورج فلوید، جوان سیاه‌پوستی که به دست پلیس