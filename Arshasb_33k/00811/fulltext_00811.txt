811
آلودگی هوا می‌تواند مرگ‌ومیر کرونا را افزایش دهد
عباسعلی درستی در گفت‌وگو با ایسنا با اشاره به نقش آلودگی هوای
کلانشهر تبریز در روزهای زمستانی، بالا بودن ذرات معلق در هوا را
مخاطره آمیز، عنوان کرد و گفت:اقدامات لازم برای داشتن روزهای
پاک از طرف مسئولان و دستگاه‌های متولی باید در طول تابستان انجام
شود تا شاهد هوای پاک در زمستان باشیم.
وی خاطرنشان کرد: مردم به ویژه افرادی با بیماری‌های زمینه‌ای و
گروه‌های حساس مانند افرادی با اضافه وزن، زنان باردار و کودکان و
سالمندان باید از تردد و رفتن به فضای آزاد در روزهای آلوده جدا
خودداری کنند.
درستی در ادامه تاکید کرد: استفاده از تغذیه مناسب و انواع ویتامین‌ها
می‌تواند احتمال درگیری و مرگ و میر را در مقابله با کرونا کاهش دهد.
وی در بخش دیگری از سخنانش با اشاره به اینکه متاسفانه میزان تحرک
فیزیکی در کشور و استانمان از متوسط جهانی، کم‌تر است، اظهار
کرد: چاقی به عنوان ام‌الامراض شناخته می‌شود و مخاطره‌آمیز است؛
تعطیلی مدارس به دلیل شیوع کرونا و افزایش ساعات ماندن در خانه و
استفاده از فضای مجازی سبب کاهش فعالیت فیزیکی و به دنبال آن
افزایش وزن دانش آموزان و بزرگ‌ترها شده است، از این رو افزایش
فعالیت فیزیکی باید جزو ضروریات زندگی برای تامین سلامتی قرار