2601
اردیبهشت ورزش ایران چه رنگی است؟
به گزارش ایسنا، 12 فروردین ماه سال جاری بود که اعلام شد لغو
برگزاری تمرین و مسابقات تا ابتدای اردیبشهت ماه سال جاری این
مسئله قطعی است و با توجه به شرایط پیش رو تا 20 فروردین در مورد
وضعیت تمرینات و مسابقات ورزشی در اردیبهشت ماه تصمیم
جدید، اتخاذ خواهد شد. گفتنی است طبق اعلام مسوولان قبل از آغاز
رقابت‌های لیگ‌های مختلف ورزشی فرصت کافی به منظور
آماده‌سازی به باشگاه‌ها داده خواهد شد و نگرانی در این رابطه وجود
ندارد.
اولویت اصلی در زمان شیوع کرونا؛ سلامت ورزشکاران
روز گذشته بود که مهدی علی‌نژاد، معاون توسعه ورزش قهرمانی و
حرفه‌ای وزیر ورزش و جوانان اعلام کرد برای ادامه یا تعطیلی
اردوهای ورزشی و لیگ‌ها و لیگ برتر فوتبال در اردیبهشت‌ماه، هفته
آینده تصمیم گیری کرده و تابع تصمیمات ستاد ملی مقابله با بیماری
کرونا در ورزش هستیم.
او تاکید کرد که تمامی رقابت‌ها و فعالیت‌های ورزشی حداقل تا 31
فروردین ماه سال جاری تعطیل است و درباره اردیبهشت نیز هفته آینده
تصمیم گیری خواهیم کرد و بدیهی است که اولویت اول حفظ سلامت
ورزشکاران است و نمی‌خواهیم به خاطر برگزاری اردوها در زمان