16331
رضایی: تمام برنامه های کشتی گیران ناشنوا تحت الشعاع کرونا قرار
گرفت
علیرضا رضایی در گفت و گو با ایسنا، اظهار کرد: در سال گذشته برای
حضور در مسابقات جهانی کشتی ناشنوایان که قرار بود خرداد امسال
برگزار شود، برنامه های زیادی برای آماده سازی تیم های آزاد و
فرنگی پیش بینی کرده بودیم و حتی یک مرحله اردو نیز برگزار کردیم که
متاسفانه با شیوع کرونا هیچ کدام از برنامه های پیش بینی شده عملیاتی
نشد.
وی گفت: 9 ماه است که اردوی کشتی گیران ناشنوا به خاطر کرونا
تعطیل شده و تنها از طریق فضای مجازی با ارائهبرنامه های بدنسازی
سعی می کنیم که آمادگی ورزشکاران را حفظ کنیم. البته کشتی یک
رشته برخوردی است و تا زمانی که اردویی برگزار نشود، وضعیت
کشتی گیران از نظر آمادگی بدنی مشخص نمی شود.
رضایی افزود: متاسفانه کرونا تاثیر زیادی در اجرای برنامه های
کشتی گیران ناشنوا داشت و ما همچنان منتظر بهتر شدن شرایط هستیم تا
اردوهای خود را با رعایت پروتکل های بهداشتی آغاز کنیم.البته
این که بخواهیم در حالت قرنطینه اردوهای خود را برگزار کنیم
امکانپذیر نیست و برای کشتی گیران ناشنوا دردسرساز است.
رضایی در پاسخ به سوالی درباره کاندیداتوری اش:  پیش بینی نکنید