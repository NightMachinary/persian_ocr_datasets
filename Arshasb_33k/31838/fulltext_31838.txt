31838
گروسی: استقلال مقابل سپاهان منطقی و باهوش کار کرد
محسن گروسی، پیشکسوت تیم فوتبال استقلال در گفت‌وگو با ایسنا،
درباره پیروزی آبی پوشان پایتخت مقابل سپاهان در رقابت‌های جام
حذفی گفت: بازی پر هیچانی نبود اما استقلال خیلی منطقی و خوب بازی
کرد و تیم حریف را تحت کنترل قرار داد و گل‌های خود را به ثمر رساند.
آبی‌ها بعد از زدن گل توانستند بازی را مدیریت کنند و توپ و میدان را
در اختیار داشته باشند که نشانه باهوش بازی کردنشاندر این مسابقه
بود.به نظرم استقلال در این مسابقهنمایش خوبی ارائه داد و با پیروزی
مقابل سپاهان به نیمه نهایی صعود کرد.
او درباره عملکرد خط دفاعی استقلال گفت: من اعتقادی به خط دفاع
ندارم و به نظرم باید یک تیم دفاع کند تا گلی دریافت نشود. تیمی که
خوب دفاع نکند، قطعا ضربه می‌خورد.دفاع هم بالاخره مشکلات
خودش را دارد اما اگر تیم به طور کلی خوب دفاع کند، به موفقیت
می‌رسد. استقلال هم در این بازی یک دفاع منطقی انجام داد و مشکلی
وجود نداشت. به نظرم دفاع استقلال در این بازی تمام فضاهای دفاعی را
پوشش دادو به مهاجمان سپاهان اجازه حمله نداد.
مهاجم سابق تیم ملی در پایان خاطرنشان کرد:استقلال مدافعان خوبی
دارد و آن‌ها در این بازی موفق شدند استقلال را به پیروزی برسانند و
امیدوارم که این روند در استقلال ادامه دار باشد.