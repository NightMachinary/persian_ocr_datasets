23066
های لازم جهت مصرف بهینه انرژی را در دستور کار قرار دهند.
نماینده عالی دولت در گیلان برگزاری رزمایش ها برای آموزش و
سنجش میزان آمادگی هنگام بروز حوادث را مهم خواند و گفت: همه
دستگاه ها از منابع و ابزارها و امکانات در اختیار، باید حداکثر استفاده
را داشته باشند.
زارع همچنین به فرمانداران و مدیران دستگاه های اجرایی تأکید کرد
روند اجرای پروژه های شهرستانی را تا تکمیل آنها، به صورت مستمر
رصد و پایش کنند و افزود: امکانات سخت افزاری در هر منطقه، باید
شناسایی تا هنگام بروز حوادث، به کار گرفته شود.
وی درباره احداث آشیانه برای بالگرد امداد اورژانس نیز گفت:
جانمایی برای اجرای این طرح صورت گرفته که باید پیگیری های
بعدی به صورت جدی انجام شود.
استاندار گیلان در پایان به مدیران دستگاه های عضو ستاد پیشگیری،
هماهنگی و فرماندهی عملیات پاسخ به بحران تأکید کرد در راستای
تسریع در تصمیم سازی ها، اختیارات قانونی بیشتری را به مدیران
شهرستانی تفویض نمایند.
مدیریت روند بیماری کرونا، به معنی عادی شدن شرایط نیست
محمدرضا پورمحمدی در نوزدهمین جلسه ستاد استانی مدیریت و
مقابله با کرونا، اظهار کرد: خوشبختانه روند بیماری در کشور و استان