15401
دپای: کدام بازیکن دوست ندارد در بارسلونا بازی کند؟
به گزارش ایسنا و به نقل از اسپورت، ممفیس دپای گزینه اصلی رونالد
کومان برای تقویت خط حمله بارسلونا در تابستان بود.
کومان علاقه زیادی به سبک بازی دپای داشت اما باشگاه بارسلونا با
لیون برای انتقال این بازیکن هلندی به توافق نرسید و در نهایت این
انتقال صورت نگرفت.
ممفیس دپای تا ژوئن 2022 با لیون قرارداد دارد اما خود او دوست دارد
که راهی آبی اناری ها شود.
او که در اردوی تیم ملی کشور است، گفت: فعلا که امکان انتقال وجود
ندارد و من هم تمرکزم روی لیون است. می خواهم که نهایت تلاش خود
را در لیون به کار گیریم تا بازیکنی بهتر و موثرتر شوم.
دپای درباره بارسلونا گفت: هر بازیکنی دوست دارد که در بارسلونا
بازی کند. کدام بازیکن چنین تمایلی ندارد؟ بارسلونا باشگاه بزرگی
است. باشگاه های بزرگ زیادی وجود دارند اما بارسلونا از بهترین ها
است و هر بازیکنی آرزو دارد که در این تیم بازی کند.
او در پایان گفت: اجازه بدهید که فعلا درباره آینده صحبت نکنیم. من
فعلا تمام تمرکزم روی لیون است و نهایت تلاش خود را به کار می گیرم تا
بهترین بازی ها را با پیراهن این تیم به نمایش گذارم.