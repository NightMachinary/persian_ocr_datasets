23739
مشارکت سیاسی؛ از مظاهر حقوق شهروندی
علی مرتضایی در گفت‌وگو با ایسنا، با اشاره به این‌که حاکمیت مطلق بر
جهان و انسان از آن خداست و او انسان را بر سرنوشت اجتماعی خود
حاکم ساخته، اظهار کرد: هیچ‌کس نمی‌تواند این حق الهی را از انسان
سلب کند یا در خدمت منافع فرد یا گروهی خاص قرار دهد.
وی با بیان این‌که ملت ایران این حق را از طریق اصول قانون اساسی اعمال
کرده و به‌موجب اصول 113 و 121، مسئولیت اجرا و پاسداری از
قانون اساسی را برعهده رئیس‌جمهور نهاده است، عنوان کرد:
رئیس‌جمهور که در پیشگاه قرآن کریم و در برابر ملت ایران بر پشتیبانی
از حق، گسترش عدالت و حمایت از آزادی و کرامت انسانی افراد و
حقوق ملت در قانون اساسی به خداوند سوگند یادکرده است، «منشور
حقوق شهروندی» را به‌مثابه برنامه و خط ‌مشی دولت برای رعایت و
پیشبرد حقوق اساسی ملت ایران اعلام می‌کند.
مرتضایی با اشاره به این‌که شاید در نگاهی ساده تلقی شود هر فردی که در
شهر زندگی می کند، «شهروند» محسوب می شود، اما به واقع همه
شهرنشینان شهروند محسوب نمی شوند، ادامه داد: کما این‌که یک
مهاجر غیرقانونی که از ترس دستگیری و اخراج در لایه‌های پنهان شهر
زندگی می‌کند را نمی‌توان شهروند دانست.
این قاضی دادگستری افزود: درواقع شهروندی در رابطه یک فرد با یک