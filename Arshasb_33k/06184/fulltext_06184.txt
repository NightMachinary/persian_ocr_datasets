6184
خود را به درستی انجام دهد.
بادامکی در خصوص محل میزبانی شهرخودرو از رقبای خود در لیگ
برتر گفت: دیدار شهرخودرو و استقلال در ورزشگاه امام رضا (ع)
برگزار خواهدشد. در صورت حضور هواداران، قرار بود برای
بازی‌های حساس و مهم‌، از ورزشگاه ثامن‌الائمه برای میزبانی از رقبا
استفاده شود. مسئولین استان، ورزشگاه ثامن را به بهترین شکل آماده
کرده‌اند و به دنبال این بودند تا از آن استادیوم هم استفاده شود.
وی افزود: با توجه به رایزنی‌های انجام شده و کمک مسئولان و عدم
حضور تماشاگران به خاطر شرایط کرونایی، مسئولین تصمیم
گرفتند تا بازی در ورزشگاه امام رضا(ع) برگزار شود.امیدوارم
بازی‌های آتی هم در همین ورزشگاه برگزار شود.
بادامکی گفت: تعامل باشگاه با سایر ارگان‌ها باید بیشتر شود. با جلساتی
که برگزار شده شرایط به خوبی پیش رفته و فکر نمی‌کنم مشکلی برای
برگزاری سایر بازی‌ها در ورزشگاه امام رضا (ع) داشته باشیم. اگر
ورود تماشاگران به ورزشگاه‌ها مجاز شود، در بازی‌هایی که احتمال
استقبال بیشتری وجود دارد، بازی‌ها به ورزشگاه ثامن‌الائمه منتقل
خواهد شد اما با توجه به عدم حضور تماشاگران، اگر بازی‌های
شهرخودرو در ورزشگاه امام رضا برگزار شود، کمک بزرگی به
نماینده استان در لیگ برتر خواهدشد.