8448
رئیس اداره فرهنگی هنری، اردوها و فضاهای تربیتی آموزش و
پرورش فارس همچنین از پیش‌بینی راه‌اندازی 255 کتابخانه در
مناطق محروم و عشایری فارس خبر داد و گفت: در تامین کتاب مورد
نیاز این کتابخانه‌ها از مشارکت مردمی بهره خواهیم برد.
خادمی با بیان اینکه یکی از شاخصه‌های توسعه هر کشوری سرانه
کتابخوانی است اما باید کتابی در دسترس باشدتا سرانه افزایش یابد،
عنوان کرد: پویش نذر دانایی راهی برای افزایش سرانه کتابخوانی
در جامعه دانش آموزی استان است.
او با اشاره به برگزاری جشنواره‌های استانی و کشوری در مدارس
فارس، گفت: تابستان امسال جشنواره همدلی در هشت هفته با هشت
موضوع در رشته‌های مختلف ویژه دانش آموزان برگزار شد.
رئیس اداره فرهنگی هنری، اردوها و فضاهای تربیتی آموزش و
پرورش فارس همچنین برگزاری جشنواره شاهنامه خوانی به
صورت مجازی و انتخاب 27 اثر برگزیده را از دیگر جشنواره‌ها ذکر و
خاطرنشان کرد: اولین جشنواره بین‌المللی شاهنامه خوانی تا پایان
امسال در استان برگزار خواهد شد.
خادمی ادامه داد: فارس، سرزمین شاعران بزرگی است و دوره‌های
گلستان خوانی در استان پیش از این برگزار شده بود و تلاش کردیم تا
شیوه نامه‌ای برای حافظ خوانی نیز در دستور کار قرار بگیرد.