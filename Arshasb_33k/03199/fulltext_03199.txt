3199
استفان والت: مسیر ترامپ، ایران و چین را در کنار  یکدیگر قرار داد
به گزارش ایسنا، استفان والت، استاد روابط بین‌الملل در دانشگاه
هاروارد در توییتی نوشت: من و مرشایمر که حامی توسعه روابط با
ایران بودیم، هشدار دادیم که چین با گسترش جاه‌طلبی‌هایش به دنبال
متحدانی در خلیج فارس می‌گردد و ایران نیز احتمالا در راس فهرست
خواهد بود. ترامپ و پمپئو مسیر دیگری را در پیش گرفتند و تهران و
پکن را گردهم آوردند. کارتان عالی بود! سید عباس موسوی،
سخنگوی وزارت امور خارجه کشورمان روز دوشنبه در نشستی
خبری در پاسخ به سوالی مبنی بر این که در چند روز اخیر در فضای مجازی
و افکار عمومی مطالب زیادی در ارتباط با سند جامع همکاری 25 ساله
ایران وچین مطرح شده است و چرا وزارت خارجه برای ایجاد شفافیت
در ذهن افکار عمومی اقدام به انتشار متن این سند نمی‌کند، گفت: این
سند هنوز نهایی نشده است و در حال چکش کاری است. بحث و
گفت‌وگوها در مورد این سند ادامه دارد و وقتی که نهایی شود و طرف
چینی نظرات و دیدگاه‌های خود را مطرح کنند حتما افکار عمومی را
در جریان این موضوع و سند قرار می‌دهیم. وی ادامه داد: جو
سازی‌های ایجاد شده نیز برای مختل کردن همکاری‌های راهبردی
بین ایران و چین است و هر گونه پرداختن اضافی به این موضوع به پیشبرد
اهداف دشمنان ملت ایران و کسانی که خواستار رابطه خوب ایران و