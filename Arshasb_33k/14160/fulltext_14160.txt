14160
در 3 سال گذشته نرخ بیکاری کرمانشاه 7 درصد کاهش یافته است
هوشنگ بازوند در دیدار با معاون توسعه کارآفرینی و اشتغال
وزارت تعاون، کار و رفاه اجتماعی به منظور تسریع و تسهیل در اجرای
طرح ها و اقدامات پیش بینی شده سند اشتغال استان، به نرخ بالای
بیکاری استان در سال 96 و روند افزایشی آن اشاره کرد و گفت: در سه
سال گذشته نرخ بیکاری استان تقریباً هفت درصد کاهش یافت.
وی افزود: در این مدت با وجود اینکه درگیر بحرانهایی همچون زلزله و
سیل بودیم، اما رشد فزاینده بیکاری استان کنترل شد و نه تنها نرخ
بیکاری ما افزایش پیدا نکرد، بلکه کاهش هم داشت و در واقع از بحران
ها فرصتی برای اشتغال ایجاد کردیم.
وی با بیان اینکه بالا بودن نرخ بیکاری هم اکنون نیز مشکل و کاهش آن
اولویت اصلی برنامه های استان است، اظهار داشت: امروزه شاهد
افزایش علاقمندی به سرمایه گذاری در استان به دلیل تسهیل و تسریع
در انجام فرآیندها و طرح های حمایتی هستیم و این روند نیز به کاهش
نرخ بیکاری کمک می کند، اما انتظار داریم در این زمینه دولت
مساعدت و کمک ویژه ای انجام دهد تا یکی از گرفتاری هایی که
خانواده ها به شدت درگیر آن هستند، حل شود.
بازوند افزود: در تمامی دیدارهای مردمی موضوع بیکاری توسط
مراجعین مطرح می شود و هرچند تلاش مضاعفی در این راستا صورت