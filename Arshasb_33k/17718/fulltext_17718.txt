17718
سخنگوی وزارت امور خارجه: از کانادا شکایتی دریافت نکرده‌ایم و
دریافت نخواهیم کرد
به گزارش ایسنا، سعید خطیب‌زاده در واکنش به برخی گزارش‌های
منتشر شده مبنی بر تسلیم شکایتی از کانادا به وزارت خارجه ایران در
خصوص هواپیمای اوکراینی اظهار کرد: در اخبار رسانه‌ای از
موضوع اطلاع پیدا کردیم. بدیهی است وزارت امور خارجه نه چنین
چیزی دریافت کرده و نه دریافت خواهد کرد.
وی افزود: فارغ از اینکه آیا این گزارش‌ منتشره درست است یا خیر، هر
فرد آگاهی به مقدمات حقوق بین‌الملل می‌داند که دادگاه کانادایی در
مورد اتفاقی که خارج از حوزه قضایی آن رخ داده، هیچ صلاحیتی
ندارد.
سخنگوی وزارت امور خارجه افزود: این پرونده در دو مسیر
مذاکرات با دولت اوکراین و رسیدگی قضایی در داخل ایران به
صورت همزمان با دقت و جدیت در حال پیگیری است.
خطیب‌زاده افزود: در ارتباط با دولت اوکراین، این موضوع در
چارچوب معاهدات و کنوانسیون‌های بین‌المللی پذیرفته‌شده از
سوی ایران، مذاکره شده و به‌زودی هیاتی از اوکراین برای ادامه این
مذاکرات به ایران خواهد آمد.
سخنگوی وزارت امور خارجه در ادامه اظهار کرد: در داخل ایران نیز