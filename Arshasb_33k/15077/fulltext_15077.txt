15077
چهارم؛ هر دو حادثه که منجر به حساسیت‌هایی در دو کشور شده است به
موضوع مشترک ورود غیرقانونی اتباع افغانستانی به داخل خاک
ایران مرتبط است. در این خصوص باید یادآور شد که عبور افراد از
مرزها باید توسط هر دو کشور کنترل شود و مرزبانی ناجا دقیقا به
وظیفه‌اش مطابق قوانین داخلی و بین المللی عمل کرده و خواهد کرد.
این در حالی است که مرزبانان افغانستان به بهانه‌های واهی از عمل به
وظایف خود در این حیطه سر باز زده‌اند.
نباید از نظر دور داشت که عبور غیرقانونی از مرزهای یک کشور در هر
نقطه‌ای از دنیا جرم محسوب می‌شود و تمامی نیروهای مرزبانی در
سراسر دنیا مانع از وقوع آن می‌شوند. ضمن اینکه این حق برای ایران
محفوظ است که برای جلوگیری از ورود مواد مخدر، گروه‌های
تروریستی و... به دقت و با حساسیت از مرزهای خود دفاع کند.
پنجم؛ از آنجا که اصل اخلاق و حفظ حقوق انسان‌ها همواره یک اصل و
اولویت برای ایران بوده در مرزبانی ایران تحقیقات کاملی در این
زمینه انجام شد تا در صورت هرگونه خطا یا کوتاهی از سوی مامورین
ایران با آن مطابق قانون برخورد شود و بر همین اساس مشخص شد که
هرگونه خطا یا قصوری از طرف ایران منتفی است، لذا بدیهی است که
دولت افغانستان نیز باید با ارائه اسناد و شواهد محکمه پسند مدعیات
خود را ارائه و پیگیری نماید.