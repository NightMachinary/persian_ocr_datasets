7881
بستری‌های مشکوک به کرونا در یزد ثابت ماند
دکتر «ابراهیم سلمانی» گفت: در شبانه روز گذشته بر اساس معیارهای
قطعی تشخیصی سه بیمار مبتلای قطعی به کرونا در استان شناسایی
شدند، هرچند که طی همین مدت 26 بیمار مشکوک به کرونا نیز در
بیمارستان‌های استان بستری شدند.
به گفته‌ی سخنگوی دانشگاه علوم پزشکی یزد، متاسفانه در شبانه روز
گذشته، یک بیمار مبتلا به کرونا در استان جان خود را از دست داده است.
وی خاطرنشان کرد: در حال حاضر 159 بیمار مشکوک به کرونا در
بیمارستان‌های استان بستری هستند که از این تعداد 56 بیمار در بخش
مراقبت‌های ویژه قرار دارند.
به گزارش ایسنا و به نقل از وبدا یزد، سلمانی در پایان با اشاره به وضعیت
شهرستان‌های استان، تصریح کرد: شهرستان‌های اردکان، اشکذر،
بهاباد، میبد و یزد در وضعیت آبی و شهرستان‌های ابرکوه، بافق، تفت،
خاتم و مهریز در وضعیت زرد کرونایی قرار دارند.