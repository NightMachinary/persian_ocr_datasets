11825
وی ادامه داد: برق دار شدن صد در صد روستاها و گازدار شدن
روستاهای استان تا پایان دولت تدبیر و امید، تنها گوشه‌ای از این
خدمات ارزشمند است.
استاندار خراسان جنوبی تصریح کرد: دستگاه‌ها مکلفند همزمان با
توسعه زیرساخت‌ها به اشتغال پایدار روستایی نیز توجه ویژه کنند تا
ضمن معکوس کردن مهاجرت به روستاها، از حاشیه‌نشینی در شهرها و
آسیب‌های اجتماعی احتمالی جلوگیری شود.
معتمدیان درخصوص طرح‌های مختلف ویژه مناطق روستایی،
گفت: برای توسعه همه جانبه روستاها و ایجاد اشتغال پایدار در آن‌ها
طرح‌های مختلفی نظیر نصب پنل‌های خورشیدی، توسعه
صنایع‌دستی، تبدیل استان به هاب منطقه‌ای شتر و طرح‌های دیگر در
جریان است.
وی از طرح خوشه‌های صنایع‌دستی به عنوان طرحی زودبازده و
اشتغالزا نام برد و افزود: بر اساس این طرح در هر شهرستان یکی از
صنایع‌دستی که از بیشترین ظرفیت برخوردار است به عنوان طرحی
محوری مورد حمایت قرار می‌گیرد.
استاندار خراسان جنوبی خاطرنشان کرد: در خوشه‌های
صنایع‌دستی با سرمایه‌گذاری محدود می‌توان اشتغال‌زایی
فراوانی رقم زد.