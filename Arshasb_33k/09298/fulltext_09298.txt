9298
بحث شفافیت باید بگوییم که در قبال تمام مجموعه‌های نظارتی فراتر
از سپاه پاسخگو هستیم و تمام موضوعات قرارگاه از سوی نهادهای
ذی ربط خارج از سپاه رصد می‌شود.
محمد با اشاره به تمایل قرارگاه خاتم‌الانبیا در بازار سرمایه گفت: بسته
دقیق و حرفه‌ای با سود مناسب به ارزش 4.5 میلیارد دلار و 1100 میلیارد
تومان در نظر گرفتیم که وارد فرابورس شود تا سرمایه‌گذاران از سود
مناسب آن استفاده کنند. مردمی که برای این بسته پذیره‌نویسی انجام
می‌دادند در واقع سهامدار این دارایی می‌شدند و سود آن متعلق به خود
مردم بود اما فرابورس می‌گوید باید بابت آن ضمانت‌نامه بگذارند
یعنی پولی به اندازه همین مبلغ در بانک باشد و 20 درصد آن به رهن بانک در
بیاید اما این کار شدنی نیست و در دنیا بر اساس اعتبار بنگاه‌ها، این
فعالیت‌های اقتصادی را انجام می‌دهند.
وی ‌با اشاره به تامین منابع مالی قرارگاه در بسیاری از پروژه‌ها تاکید
کرد: هر جا که دولت با کمبود نقدینگی مواجه بود برای تامین مالی اعلام
آمادگی کردیم و در شرایطی که بورس دچار افت شدید شد برای تامین
مالی در بخش آزادراهی نسبت به فروش 2000 میلیارد تومان اوراق
منفعت اقدام کردیم که مردم هم استقبال خوبی از آن نشان دادند به
طوری که تمام این اوراق در 16 دقیقه به فروش رفت.
فرمانده قرارگاه خاتم‌الانبیا ‌با اشاره به همکاری قرارگاه با بخش