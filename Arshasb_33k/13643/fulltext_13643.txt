13643
رژیم صهیونیستی
به گزارش ایسنا، به نقل از العربی الجدید، ده‌ها فلسطینی شامگاه یکشنبه
در مقابل ورودی اردوگاه الأمعری در شهر البیره در مرکز کرانه
باختری علیه بستن حساب‌های اسیران فلسطینی دربند زندان‌های
رژیم صهیونیستی پس از تهدید این بانک‌ها توسط مقامات اسرائیلی،
تظاهرات کردند.
معترضان در مقابل ورودی اردوگاه الأمعری تیر هوایی شلیک کردند و
یکی از آنها بیانیه‌ای را قرائت کرد که نسخه‌ای از آن در میان معترضان
منتشر شد.
در این بیانیه که امضای گردان شهدای الاقصی، شاخه نظامی جنبش فتح
را دارد به مدیران بانک‌های مذکور هشدار داده و در آن آمده است که
این مدیران با رژیم صهیونیستی معامله کرده و تسلیم آن شده‌اند.
در این بیانیه همچنین آمده است: اسیران، شهیدان و مجروحان خط
قرمز ما هستند که نباید از آن عبور کرد. مایه ننگ است که ما دولتی داشته
باشیم که نسبت به اتخاذ اقدامات لازم برای حفاظت از اسیران و
مجروحان ناتوان است.
معترضان فلسطینی در ادامه تأکید کردند که عملاً با این اقدام مقابله
خواهند کرد.
نابلس نیز شامگاه یکشنبه شاهد تظاهرات علیه این اقدام بود.