21753
نوآوری و مسئولیت پذیری را از دیگر ویژگی‌های وزیر پیشنهادی
جهاد کشاورزی دانست.
قوامی با بیان این که وزیر پیشنهادی جهاد کشاورزی باید بتواند
ویژگی‌های خود را در جهت دستیابی به اهدافش بسیج کند گفت: ما
باید این را فرصت مغتنمی برای بخش کشاورزی بدانیم. حضور ایشان
در مرکز تحقیقات به معنی بردن دانش به بخش کشاورزی است پس چرا به
این مسئله توجه نکنیم.
این عضو کمیسیون برنامه و بودجه مجلس شورای اسلامی هزینه کرد
ارز محدود کشور در شرایط سخت تحریم را حائز اهمیت دانست و
افزود: ایشان می‌تواند در جهت صادرات در شرایط فعلی نقش خوبی
ایفا کند. من از دولت هم می‌خواهم وزیر جهاد کشاورزی را در بخش
صادرات کمک کند. بحث ماشین آلات کشاورزی نیز نکته مهم
دیگری است از سال 92 یک خط اعتباری برای تامین محصولات
کشاورزی اختصاص یافت اما نوسانات قیمت‌ها به این امر آسیب زد و
حتما همکاری وزارت صنعت و همکاری کارخانجات در این زمینه
مورد نیاز است.
این نماینده مجلس شورای اسلامی ادامه داد: آقای خاوازی در
موضوع تامین روغن ، لابی‌ها و رانتی که وجود دارد می‌تواند کمک
کند که فشاری به مردم و فعالان بخش کشاورزی وارد نشود.