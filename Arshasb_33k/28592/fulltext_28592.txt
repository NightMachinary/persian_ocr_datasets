28592
سیلیگ درباره‌ این کتاب می‌نویسد: «ذهن ناهوشیار را می‌توان به
کامپیوتری تشبیه کرد که بعضی از داده‌های آن نادرست بوده و مطالعه
این کتاب مجالی است شگفت تا گرایش‌هایی را که نسبت به زندگی
دارید دقیق‌تر بنگرید و از شر بسیاری از الگوهای معیوب گذشته که در
ژرفای وجودتان ریشه دوانده رها شوید. آنگاه خواهید دید که
روابطتان با مردم، ایده‌ها و اشیا معنایی یکسره متفاوت پیدا خواهد
کرد.»
متن و ماجراهای این کتاب در مورد افرادی است که سیلیگ در مقام
استاد و مشاور با آنها سر و کار داشته است. وی در جایی گفته است « تمام
ماجراهایی که در این کتاب به آن‌ها اشاره می‌کنم در کلاس‌های
دانشگاه استنفورد اتفاق افتاده است و همچنین از تجربیات گذشته‌ام به
عنوان محقق، کارآفرین، مشاور مدیریت، استاد، نویسنده نیز تاثیر
پذیرفته است. شماری از داستان‌ها نیز مربوط به کارآفرینان،
مخترعان، هنرمندان و دانشگاهیان در زمینه‌های مختلف است. البته در
این راستا بخت و اقبال پیوسته با من یار بود، زیرا اغلب با افرادی کنجکاو
و پرس‌وجوگر سروکار داشته‌ام که با به چالش کشیدن مفروضات،
دید قالبی و الگوهای نادرست نهفته در ضمیرشان کارهای چشمگیری
انجام داده و مشتاقانه مایل بوده‌اند ماجرای شکست‌ها و
موفقیت‌هایشان را با دیگران در میان بگذارد.»