7002
دستورالعملی بهتر نیست؟
در کنار این انتقادها، ذوق هنری و طنازانه برخی دیگر از هنرمندان هم به
جوش آمد و توصیه‌های دستورالعمل را که مثلا به بازیگران گفته بود
هنگام بازی روی صحنه یک متر از هم فاصله بگیرند یا گریمورها چطور
کارشان را انجام دهند، حسابی دستمایه طنز و شوخی قرار دادند.
اما نکته جالب‌تر ماجرا آن‌جایی بود که در پیگیری‌های خبرنگار ایسنا
از مسئولانی در وزارت فرهنگ و ارشاد اسلامی و نیز سازمان سینمایی
مشخص شد آن‌ها هیچ اطلاعی از تهیه چنین دستورالعملی ندارند و
می‌گفتند حتی آن را ندیده‌اند، که البته شاید همین بی‌اطلاعی منجر به
پیگیری جدی شد تا بالاخره پس از چند ساعت، ستاد ملی مبارزه با کرونا
در اطلاعیه‌ای بازگشایی سینماها و تئاترها را تکذیب کرد.
با این حال از آن‌جا که راهنمای مذکور همچنان به همان شکل به قوت
خود باقی مانده، به نظر می‌رسد برای جلوگیری از بروز هر حاشیه‌ای و
ایجاد آرامش بیشتر برای هنرمندانی که دو ماه است تمام
فعالیت‌های‌شان که شاید از یک سال قبل برای آن‌ برنامه‌ریزی کرده
بودند، تعطیل شده، هر بخشنامه یا دستورالعملی که منتشر می‌شود
دست‌کم با نظر کارشناسی صاحبان فن باشد تا غوغای بیشتری به پا نشود
بویژه آن‌که این هنرمندان در حال حاضر نه تنها نگران آینده وضعیت
کاری خود هستند بلکه با مشکلات مالی ناشی از بروز خسارت هم دست و