15318
به گزارش ایسنا، روزنامه ‌شرق نوشت: «محمود احمدی‌نژاد، نامی
ناآشنا در انتخابات 84 به حساب می‌آمد و در میان نامزدهای انتخابات
نهم ریاست‌جمهوری روی کاغذ از کمترین شانس برخوردار بود اما
در عین ناباوری یکباره در انتخاباتی که به دور دوم کشید، توانست
هاشمی‌ رفسنجانی را شکست دهد. وی در دور اول با کسب 19 درصد آرا
پس از اکبر هاشمی‌ رفسنجانی (21 درصد) نفر دوم شد و به دور دوم
انتخابات راه یافت. در دور دوم، با کسب 17 میلیون و با فاصله
هفت‌میلیونی از هاشمی‌ رفسنجانی توانست رئیس‌جمهور ایران
شود. شهردار وقت تهران، زمان ورود به انتخابات به‌رغم تلاش‌های او
و حامیان پیدا و پنهانش، نه‌تنها از سوی هیچ‌یک از گروه‌های اصولگرا
معرفی نشد، بلکه حتی آبادگران (که حامی جدی او در شهرداری
بودند) هم حمایت از وی را تکذیب کردند تا او ظاهرا «مستقل» وارد
عرصه انتخابات شود؛ البته یارانی هم داشت که سخت حمایتش
می‌کردند. شاید بزرگ‌ترین حامی او «آیت‌الله مصباح‌ یزدی» بود که
در تاریخ ششم تیر 84 (سه روز پس از انتخابات و پیروزی احمدی‌نژاد)
گفت: خداوند احمدی‌نژاد را ذخیره‌ای برای امروز جامعه ما قرار داد.
یکی از موافقان او، فاطمه رجبی، همسر غلامحسین الهام است که با
انتشار کتابی، احمدی‌نژاد را «معجزه هزاره سوم» نامید.‌ هاشمی یک
روز پس از شکست، تلفنی به احمدی‌نژاد تبریک گفت و البته در