27825
وقوع رگبار و وزش باد در برخی مناطق کشور
صادق ضیاییان در گفت و گو با ایسنا، با اشاره به وضعیت آب و هوایی
کشور در پنج روز پیش رو، گفت: براساس تحلیل آخرین نقشه های
پیش یابی هواشناسی، امروز در ساعات بعدازظهر و اوایل شب
ارتفاعات البرز در شمال استان های البرز، تهران و سمنان، همچنین نیمه
غربی هرمزگان، برخی نقاط فارس، شمال بوشهر، دامنه و ارتفاعات
زاگرس مرکزی در استانهای چهارمحال و بختیاری، کهگیلویه و
بویر احمد، غرب و جنوب اصفهان، ابرناکی همراه با رگبار و رعد و برق
گاهی وزش باد شدید موقت رخ خواهد داد. روزهای شنبه و یکشنبه
این شرایط علاوه بر مناطق ذکر شده در شمال غرب و غرب سواحل شمالی
کشور برقرار است.
وی افزود: همچنین در روزهای دوشنبه و سه شنبه برای برخی نقاط شمال
غرب و ارتفاعات البرز مرکزی ابرناکی و بارش پراکنده دور از انتظار
نیست.
ضیاییان با بیان اینکهشدت بارش امروز در غرب هرمزگان، جنوب
شرق و شمال فارس، جنوب اصفهان و ارتفاعات شمال شرق تهران پیش
بینی می شود، ادامه داد: از امروز تا دوشنبه هفته آینده در برخی نقاط شرق و
جنوب شرق کشور به ویژه منطقه زابل وزش باد شدید و خیزش گرد
وخاک رخ خواهد داد.