21329
نظارت کند
سارا فلاحی در گفت و گو با ایسنا با اشاره به دیدارش با اوحدی رئیس بنیاد
شهید و امور ایثارگران، گفت: در این جلسه ضمن بررسی مشکلات
خانواده‌های شهدا و ایثارگران بر لزوم انجام تمهیداتی برای اشتغال
زایی خانواده های شهدا تاکید شد.
وی ادامه داد: علی رغم اینکه تمام استان ایلام در دوران جنگ تحمیلی در
معرض آسیب و بمباران بوده و افراد زیادی نیز مجروح شده و آسیب
دیده‌اند اما به خاطر شرایط آن زمان، مدرکی ندارند به همین دلیل
شایسته است بنیاد شهید به این قشر توجه بیشتری کرده و برایشان
کمیسیون پزشکی تشکیل دهد تا در صورت امکان، حق ایثارگری به
آنها و فرزندانشان تعلق بگیرد.
فلاحی تاکید کرد: باید بنیاد شهید با حساسیت بیشتری بر کار
کمیسیون‌های پزشکی نظارت کند تا مبادا در روند بررسی
پرونده‌هایی که برای تعیین درصد جانبازی و ایثارگری تشکیل
می‌شودرابطه بر ضابطه غلبه کرده و حقی از کسی ضایع شود. همچنین
لازم است از محل منابع و بنگاه های اقتصاد مربوط به بنیاد شهید سرمایه
گذاری بیشتری در استان ایلام صورت بگیرد تا زمینه اشتغال همسرانی
که توانایی کار دارند و فرزندان شهدا و ایثارگران خصوصاً دختران
شهدا و ایثارگران آن ها فراهم شود.