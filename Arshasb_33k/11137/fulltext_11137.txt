11137
خونتای مالی موسوم به کمیته ملی برای نجات مردم پیشتر یک دوره
انتقالی سه ساله تعیین کرده و گفته بود، نخست یک قانون اساسی جدید
باید تدوین شود.
روز شنبه، رهبر خونتا سرهنگ عاصمی گویتا، نسبت به حمایت جامعه
بین‌المللی ابراز امیدواری کرد و گفت: باید بگویم که هیچ اقدامی در
راستای تحقق تعهدات نسبت به مردم مالی از بین نمی‌رود.
یکی از محققان در موسسه مطالعات امنیتی که از نزدیک گفتگوها را رصد
می‌کند، گفت: اگر یک رهبر مدنی در نهایت انتخاب شود، باید به خونتا
نزدیک باشد چون یک حضور پر رنگ نظامی در سایر سمت‌ها خواهیم
داشت.
فشار بین‌المللی برای یک انتقال و گذار سریع در مالی با هدف اجتناب از
بحران سیاسی دامنه‌داری است که می‌تواند به سود شبه نظامیان این
کشور باشد.
توافق در لیبی برای برگزاری انتخابات ظرف 18 ماه
به گزارش ایسنا، به نقل ازالجزیره، استفانی ویلیامز، معاون نماینده
سازمان ملل در لیبی عصر (چهارشنبه) در یک کنفرانس مطبوعاتی در
تونس گفت که طرفین به توافق اولیه درباره نقشه راهی برای پایان دوره
انتقالی دست یافتند که بر اساس آن انتخابات پارلمانی و ریاست
جمهوری ظرف مدت حداکثر 18 ماه برگزار می‌شود.