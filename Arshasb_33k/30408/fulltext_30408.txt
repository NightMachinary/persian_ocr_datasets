30408
کل اصناف شهرستان،( قصابی‌ها، مرغ فروشی‌ها، پروتئینی‌ها،
نانوایی‌ها، سوپرمارکت‌ها و مواد غذایی ) مربوط به مشاغل ضروری
و فعال در ایام کرونا بودند.
رئیس اداره صنعت، معدن و تجارت شهرستان با اشاره به اینکه
تالارهای پذیرایی، رستوران‌ها، کبابی‌ها و غذاخوری‌ها،
کافه‌های سنتی، آرایشگاه‌های مردانه و زنانه، باشگاه‌ها و
ورزشگاه‌های تربیت بدنی و بخش خصوصی جز مشاغل پرخطر از
لحاظ شیوع بیماری کرونا بودند، اضافه کرد: این بخش که حدود 10
درصد از اصناف شهرستان را شامل می‌شود، بیشترین خسارت را از
شرایط پیش آمده به خود دیده است.
انوشه با بیان اینکه مقرر شده است دولت در جهت حمایت از اصناف
خسارت دیده از شیوع کرونا تسهیلات 12 درصدی در اختیار آن‌ها
قرار دهد، ادامه داد: اداره صنعت، معدن و تجارت نقده با هماهنگی
فرمانداری، 15 فقره وام 50 میلیون ریالی قرض الحسنه جهت حمایت
از اصناف خسارت دیده در نظر گرفته و واحدهای صنفی خسارت دیده
را به بانک معرفی کرده است.
وی تصریح کرد: آرایشگاه‌های مردانه، رستوران‌ها، کافه‌های
سنتی، ساندویچی‌ها و ورزشگاه‌های خصوصی از این تسهیلات
حمایتی برخوردار خواهند شد.