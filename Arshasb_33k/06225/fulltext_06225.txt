6225
بارش بهاری برف در مشگین‌شهر باغداران را غافلگیر کرد/تداوم
بارش‌ها در اردبیل
سیاوش محمدی در گفتگو با ایسنا اظهار کرد:با آغاز فعالیت سامانه
بارشی ازصبح امروز در تمامی مناطق شمالی استان شاهد بارش باران و
در مناطق مرکزی و جنوبی استان شاهد بارش برف بودیم. به گفته مدیر
کل هواشناسی استان بیشترین بارش برف از ایستگاه آلوارس با 42
سانتیمتر گزارش شده و مجموع بارش از روز گذشته تا ظهر امروز در
شهرستان‌های مشگین‌شهر 24 میلیمتر، خلخال 22میلیمتر، بیله‌سوار
و نیر 21 میلیمتر و نمین 18 میلیمتر گزارش شده است. وی ادامه داد:
همچنین در سایر شهرستان‌های استان نیز بین 10 تا 15 میلیمتر بارش به
ثبت رسیده است که براساس نقشه‌های هواشناسی، همچنان با تداوم
استقرار پرفشار سطح زمین در منطقه، آسمان استان ابری و مه آلود گاهی
توام با وزش باد تند در جاده‌ها همراه با کولاک برف به ویژه در گردنه‌های
حیران، الماس و صائین روبرو خواهیم بود. محمدی اضافه کرد: با
فعالیت سامانه بارشی طی امروز تا ظهر فردا (چهارشنبه 20 فروردین)
بارش متناوب باران و برف در سطح استان پیش بینی میشود درروزهای
پنجشنبه و جمعه از شدت ناپایداری کاسته شده، تنها در مناطقی از
استان به ویژه در مناطق مرکزی و جنوبی استان بارش پراکنده باران و
برف انتظار میرود. وی بیان کرد: از طرفی به دلیل وزش باد شمالی و نفوذ