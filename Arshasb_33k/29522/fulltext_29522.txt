29522
دنیا به‌دنبال همگرایی رشته‌ها و ما به‌دنبال واگرایی آن‌ها هستیم
وفامهر تأکید کرد: دنیا به‌دنبال همگرایی در رشته‌هاست و ما هنوز
واگرایی در رشته‌ها یعنی جدایی عمران از معماری را دنبال می‌کنیم لذا
باید همگرایی بین رشته‌ها ایجاد کنیم. وی توضیح داد: کتاب
«پژوهشی بر ساختار آموزش معماری در ایران و جهان» از این منظر به
موضوع نگاه می‌کند که در فصول مختلف با بیان عناوینی همچون
ادب، یا مقایسه آموزش رشته‌های معماری و عمران حتی در شیوه‌های
آموزش کل‌نگر و جزنگر و آموزش قدیم و کنونی معماری
می‌پردازد.
عضو شورای فناوری‌های نوین ساختمانی با اشاره به اینکه جایگاه
تجربه عملی در آموزش و وضعیت نیروی انسانی در کتاب «پژوهشی بر
ساختار آموزش معماری در ایران و جهان» بررسی شده است، ادامه داد:
در کشورمان به پرورش انسان‌های ماهر و متخصص نمی‌پردازیم در
حالی که ما دانشجویانی با ظرفیت بالای تئوری و ترسیمیات زیبای
معماری پرورش می‌دهیم اما این کافی نیست بلکه باید لایه‌های
مختلف آموزش را شناسایی و وضعیت موجود را آسیب‌شناسی کنیم.
تمرکز 40 درصد اقتصاد کشور در صنعت ساختمان
وی با بیان اینکه مشکلات موجود در زلزله و بروز حوادث نمایان
می‌شود، یادآور شد: 40 درصد اقتصاد کشور در بخش صنعت