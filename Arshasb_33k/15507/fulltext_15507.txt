15507
دیدگاهی درباره تبعیت ادبیات از مد
این نویسنده در گفت‌وگو با ایسنا درباره تبعیت ادبیات از مد، با بیان
این‌که ما ادبیات داستانی را کمی با تأخیر نسبت بهجهان شروع
کرده‌ایم اظهار کرد: سابقه ادبیات داستانی ما به دوره مشرطه
بازمی‌گردد و چیزی که وجود دارد این است که رمان یک فرم غربی است و
ما به دلیلی مشخص از آن تبعیت می‌کنیم؛ طبقه متوسط. طبقه متوسط در
ایران در این زمان شکل می‌گیرد و طبقه مدرن خواسته‌های مدرن دارد
که یکی از آن‌ها داستان است. بنابراین ادبیات داستانی وارداتی است و
ما سابقه نثرنویسی، حکایت و افسانه و شعر را داشتیم. رمان شاکله
مدرن‌تری دارد.
او در ادامه گفت: برخی «سفرنامه‌ها» از جمله «سیاحت‌نامه ابراهیم
بیگ» را شروع رمان‌نویسی در ایران می‌دانند و حتی می‌گویند
آخوندزاده اولین رمان فارسی را نوشته است. اما به‌نظر می‌رسد اولین
فرم مدرن رمان را با «بوف کور» داشته‌ایم. از طرف دیگر باید توجه
داشته باشیم از زمانی که صنعت چاپ در ایران ظهور کرد،
تحصیل‌کرده‌های فرانسوی هستند که از فرنگ برگشته‌اند و زبان
فرانسه آموزش داده می‌شود و ترجمه به وجود می‌آید و همه این‌ها به
صورت تاریخی ما را به این سمت می‌برد که بخواهیم رمان بنویسیم و
قطعا تحت تاثیر بوده‌ایم.