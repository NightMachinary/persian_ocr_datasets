18562
قاضی مسعودی مقام گفت: افرادی که شما نام آن‌ها را ذکر کردید و اعلام
داشتید که عضو هیئت مدیره پی‌سی‌سی بودند، چه منع تعقیب خورده
باشند و چه تعقیب نشده باشند، به دادسرای تهران اعلام می‌شود که اگر
جرمی انجام داده‌اند، تحت پیگیری قرار گیرد.
در ادامه جلسه دادگاه متهم صمیمی در خصوص ارتباط شرکت
یورونکست و پی‌سی‌سی و انتفاع خودش از این ارتباط، گفت: من هیچ
درآمدی چه به صورت مستقیم و چه به صورت غیرمستقیم از قرارداد
همکاری یورونکست و پی‌سی‌سی نداشتم و در تفاهم‌نامه منعقد شده
میان یورونکست و پی‌سی‌سی درج شده بود که چنانچه اختلافی میان
آن‌ها پیش آمد، نظر هیئت حقوقی پی‌سی‌سی ملاک قرار می‌گیرد؛
همچنین باید بگویم که هیچ اطلاعی از نقل و انتقال و واریز پول از شرکت
پی‌سی‌سی به حساب یورونکست ندارم.
قاضی خطاب به متهم صمیمی گفت: ارز برای شما نبوده است، ارز متعلق به
شرکت‌ها بوده است، ارزها باید برمی‌گشته است؛ برای چه ارز را از
داخل خریداری کرده‌اید. سوئیفت که ندارید ارز را هم که
فروخته‌اید بعد ارز را از داخل خریداری کرده‌اید، هرکاری دلتان
خواسته است کرده‌اید، مبلغ 6.6 میلیارد یورو را شرکت پی‌سی‌سی
تأیید کرده است. شما رییس هیئت مدیره بوده‌اید. 6.6 میلیارد یورو
را تبدیل کرده‌اید. 1.3 میلیارد یورو هم بدون سوئیفت بوده است.