13477
خداحافظی گریزمان با لالیگا 
به گزارش ایسنا و به نقل از آس، آنتوان گریزمان دیگر نمی تواند بازی
های بیشتری در لالیگا انجام دهد. تست های اولیه امروز صبح (یکشنبه)
نشان داد با پارگی عضلانی روبرو شده است و حداقل برای سه هفته از
میادین دور خواهد بود. او بر این اساس دو هفته باقی مانده لالیگا را از
دست خواهد داد و برابر اوساسونا و آلاوس حضور نخواهد داشت. اگر
اتفاقی رخ ندهد به دیدار برگشت مقابل ناپولی در مرحله یک هشتم نهایی
لیگ قهرمانان اروپا می رسد. این بازی قرار است هشتم آگوست (18
مرداد) در ورزشگاه نوکمپ برگزار شود.
گریزمان در دیدار دیشب (شنبه) بارسلونا و وایادولید در نیمه نخست
آسیب دید. او تنها بازیکن آبی اناری ها بود که در این فصل مصدوم نشده
بود. نبود مهاجم فرانسوی در دو بازی باقی مانده لالیگا خبر بدی برای
‌کیکه ستین (سرمربی بارسلونا) محسوب می شود.
خدمات آنلاین پستی را آنلاین دریافت کنید
به گزارش ایسنا، به منظور رفع دغدغه‌ ماندن در خانه یکی از
شرکت‌های دانش‌بنیان پیشخوان مجازی پستی را عرضه کرده و به
مشتریان کمک می‌کند تا در خانه بمانند و با استفاده از این پیشخوان
خدماتی همانند آنچه که از یک دفتر خدمات پستی ارائه می‌شود را
دریافت کنند.