26852
هوا چونینگ: چین اهمیت زیادی برای روابط دوستانه با ایران قائل
است
به‌ گزارش ایسنا، هوا چونیینگ، سخنگوی وزارت خارجه چین در
کنفرانس خبری هفتگی خود گفت: چین اهمیت زیادی برای روابط
دوستانه با دیگر کشورها قائل است. ایران نیز کشوری دوست است که
همکاری و دادوستدهایی عادی با چین دارد. وی در ادامه اظهار کرد
که اطلاعاتی در خصوص اطلاعات منتشر شده توسط نیویورک تایمز
درباره سند همکاری جامع ایران و چین ندارد. سیدعباس موسوی،
سخنگوی وزارت امور خارجه کشورمان روز دوشنبه در نشستی
خبری در پاسخ به سوالی مبنی بر اینکه در چند روز اخیر در فضای مجازی
و افکار عمومی مطالب زیادی در ارتباط با سند جامع همکاری 25 ساله
ایران وچین مطرح شده است و چرا وزارت خارجه برای ایجاد شفافیت
در ذهن افکار عمومی اقدام به انتشار متن این سند نمی‌کند، گفت: این
سند هنوز نهایی نشده است و در حال چکش کاری است. بحث و
گفت‌وگوها در مورد این سند ادامه دارد و وقتی که نهایی شود و طرف
چینی نظرات و دیدگاه‌های خود را مطرح کنند حتما افکار عمومی را
در جریان این موضوع و سند قرار می‌دهیم. وی ادامه داد:
جوسازی‌های ایجاد شده نیز برای مختل کردن همکاری‌های
راهبردی بین ایران و چین است و هر گونه پرداختن اضافی به این