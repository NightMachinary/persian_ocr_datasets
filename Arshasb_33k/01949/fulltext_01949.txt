1949
احتمال ورود فارس به فاز بحرانی/ توقف کامل فعالیت‌ها
عبدالرسول همتی پنج‌شنبه 22 آبان در جلسه ستاد استانی مدیریت
بیماری کرونا، اضافهکرد: طی روزهای اخیر به دلیل بروز تعداد
مبتلایان به کووید 19 تعداد تست‌ها را به بالای 5 هزار تست در روز
افزایش دادیم به‌طوری که تا به امروز بیش از 414 هزار تست از مردم
گرفته و مورد آزمایش قرار گرفته است.
وی با اشاره به اینکه از ابتدای شیوع بیماری تاکنون ابتلای 109 هزار و
836 مورد مثبت به قطعیت رسیده است، افزود: به طور متوسط در
روزهای اخیر هر روز بالاتر از 2 هزار و 200 مورد شناسایی شده است که
93 هزار و 127 نفر معادل 85 درصد کل مبتلایان از بیمارستان‌ها
ترخیص شده و یا از ایزوله خانگی خارج شده‌اند.
همتی ادامه داد: متاسفانه تعداد فوتی‌ها طی روزهای اخیر افزایش
یافته و بالاترین ثبت مرگ و میرها با 57 فوتی در 2 روز گذشته بود و
سردخانه‌های بیمارستان‌ها پر شده بود و معضلی برای دفن اجساد ایجاد
شده بود که با دستور استاندارفارس حل شد.
معاون بهداشت دانشگاه علوم پزشکی شیراز با ابراز نگرانی از پر شدن
تخت‌های بیمارستانی، بیان کرد: روزانه 1800 بیمار بستری در
بیمارستان‌های استان داریم و برای پاسخگویی به نیاز، 700 تخت از
ظرفیت کنونی بیمارستان‌ها به بخش‌های کرونا اختصاص یافته