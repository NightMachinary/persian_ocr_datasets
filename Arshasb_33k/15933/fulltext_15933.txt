15933
اتاق بین 18 تا 21 درجه سانتی‌گراد باشد، مکان خواب تهویه مناسب
داشته باشد و همچنین وسایل دیجیتال در مکان خواب نباشد.
این متخصص اعصاب و روان با تاکید بر اینکه رختخواب جای مطالعه،
فکر کردن و کار نیست، عنوان کرد: اگر فرد به‌مدت نیم ساعت نتوانست
به خواب برود، باید رختخواب را ترک و در محیطی آرام و کم‌نور به
خواندن کتاب، گوش دادن به موسیقی آرام و ... بپردازد و زمانی که
احساس نیاز به خواب پیدا کرد به رختخواب بازگردد، همچنین چند
ساعت قبل از خواب نور منزل کم و از نور آبی نیز استفاده نشود.
راهکارهایی برای بازگشت تعادل به جامعه پساکرونا
دکتر مجتبی صداقتی فرد در گفت‌وگو با ایسنا، با بیان اینکه
پدیدارهای اجتماعی و روان شناختی چندبعدی تبعات و پیامدهای
گوناگونی را حتی تا سالها پس از خود به جای می‌گذارند، اظهار کرد:
نمونۀ روشن این پدیده‌های چندوجهی جنگ‌ها هستند که آثار و
نتایج آن تنها محدود به قربانیان کشته و مجروح دوران آن نمی‌شود
بلکه تا چندین نسل پس از پایان جنگ نیز هزینه‌های روانی و اجتماعی
آن باقی می‌ماند.طبیعتاً چنین واقعیتی در مورد پدیدۀ ناگهانی و
جهانی شدۀ کرونا که از حیث گستره و همه‌گیری به لحاظ تاریخی در
تمام ادوار بشری پیشینۀ مشابهی نداشته نیز از همین قاعده پیروی
می‌کند.