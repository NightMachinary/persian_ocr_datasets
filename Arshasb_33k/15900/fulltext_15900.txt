15900
علاوه بر آن امت اسلامی باید بتواند مبانی فکری و اسلامی و ارزش‌های
اسلامی را به‌خوبی تقویت کند و به پایداری و بهره‌گیری از ارزش‌های
اسلامی مسلح شود.
مصطفوی اضافه کرد: اگر بتوانیم ارزش‌های اسلامی را به‌خوبی
تقویت کنیم، قدرت نرم مسلمانان را تقویت کرده‌ایم. در این صورت
می‌توانیم به‌راحتی روی پای خود بایستیم و از منافع خود به‌خوبی
دفاع کنیم. در اینجا باید خط میان جبهه کفر و حق کاملاً روشن و از ایجاد
اختلاط و التقاط در تفکر جبهه کفر و حق جلوگیری شود. نباید اجازه
نفوذ تفکرات التقاطی و تکفیری در میان جبهه حق داده شود.
وی ادامه داد: اگر به حمایت خداوند اعتماد داشته و به ارزش‌های
اسلامی پایبند باشیم، می‌توانیم با استفاده از حمایت خداوند، جنود
الهی و ظرفیت‌های خوب امت اسلامی از منافعمان به‌خوبی دفاع کنیم.
عضو شورای راهبردی روابط خارجی در ارزیابی و مقایسه میراث
ماندگار شهید سلیمانی و محبوبیت او در اولین سالگرد شهادتش و
همچنین خروج پرحاشیه ترامپ از کاخ سفید گفت: به‌هرحال باید در
نظر داشت جنگی میان جبهه کفر و جبهه حق در جریان است. این جنگ در
تشیع از مبارزه حضرت اباعبدالله الحسین (ع) خود را به‌روشنی نشان
داد. امروز هم شاهد هستیم جبهه کفر تلاش می‌کند مقابله خود را تقویت
و حفظ کند.