24099
ماسک موجب شده تا ابتلا به آنفلوآنزا در سطح جامعه کاهش چشم گیری
داشته باشد.
پسندیده کارشناس آنفلوآنزای دانشگاه علوم پزشکی خراسان
شمالی نیز در ادامه در گفت و گو با ایسنا، در ارتباط با راه های پیش گیری از
بروز این بیماری اظهارکرد: دست ها را باید به صورت مکرر به مدت 20
ثانیه شست، اگر آب و صابون وجود نداشته باشد از ضدعفونی کننده
های حاوی الکل استفاده شود، دهان و بینی را هنگام عطسه یا سرفه
پوشانده شود و از تماس با افرادی که علائم آنفلوآنزا دارند،
خودداری شود.
وی ادامه داد: علاوه بر آن از تماس محافظت نشده با حیوانات وحشی و
اهلی خودداری شود، در تجمعات انبوه به طور حتم از ماسک استفاده و از
بوس کردن و دست دادن با دیگران خودداری شود.
پسندیده تاکید کرد: در مکان های شلوغ و حمل و نقل عمومی از لمس
وسایل خودداری و گوشت و تخم و مرغ کاملا پخته شود.
به گزارش ایسنا، به نقل از روابط عمومی دانشگاه علوم پزشکی خراسان
شمالی دکتر سید احمد هاشمی رئیس این دانشگاه از شناسایی سه فرد
مبتلا به آنفلوآنزا در این استان طی هفته گذشته خبر داد.
وی گفت: طی رصد انجام شده در هفته گذشته به صورت رندومی از 420
نمونه، سه نمونه مبتلا به آنفولانزا در استان شناسایی شده است.