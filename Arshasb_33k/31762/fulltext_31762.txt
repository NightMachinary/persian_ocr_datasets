31762
درمرحله بعد مدت زمانی حدود 20 روزه برای درخواست استیناف در
نظر گرفته شده و درصورت رد استیناف، اعلام می شود که فرد مورد نظر به
دلیل مصرف ماده ممنوعه چه جریمه‌ای را از توبیخ تا چهارسال
محرومیت متحمل خواهد شد.
در مورد رویه کلی نیز باید خاطرنشان کرد که پس از انجام تست
دوپینگ، نمونه اخذ شده از سوی افسران سلامت ستاد ملی مبارزه با
دوپینگ به آزمایشگاه کلن آلمان ارسال می‌شود و به هیچ وجه نام فردی
که از او دوپینگ گرفته شده مشخص نیست و روند کار بر اساس
کدگذاری دنبال می‌شود و تمامی مراحل به صورت شفاف در سیستم
آدامز وادا (سازمان جهانی مبارزه با دوپینگ) قابل پیگیری و ردیابی
است.
گرامیداشت سالروز تولد اقبال لاهوری با حضور ظریف 
به گزارش ایسنا، طی مراسمی با حضور وزرای امور خارجه جمهوری
اسلامی ایران و پاکستان ، یکصد و چهل و سومین سالگرد تولد شاعر
بزرگ پارسی گوی علامه اقبال لاهوری گرامی داشته شد.
محمد جواد ظریف پیش از این و در آستانه سفرش به پاکستاندر توییتی
که به زبان اردو منتشر کرد با انتشار عکسی از علامه اقبال لاهوری
نوشت: علامه اقبال افتخار جهان اسلام و شاعر و اندیشمند بین‌المللی
است و درد و دغدغه‌ای که برای وحدت مسلمانان داشت ، نگرانی و یکی از