1132
آنچلوتی: خامس برای بیش‌تر بازی کردن از رئال‌ جدا شد
به گزارش ایسنا و به نقل از سان،اورتون که در نقل و انتقالات بازیکنان
مهمی چون خامس رودریگس و عبدالله دوکوره را به خدمت گرفته
است شروع خوبی در لیگ برتر جزیره داشت و در هفته اخیر برابر
منچستریونایتد شکست خورد.
کارلو آنچلوتی، سرمربی اورتون درباره پیوستن این بازیکن به
تیمش گفت:اول از همه، او می‌خواست باشگاهی پیدا کند که در آن
بیش‌تر از رئال مادرید بازی کند. در مادرید، او لحظاتی داشت که به
ندرت به میدان می‌رفت. او یک چالش جدید می‌خواست و ناامیدانه
می‌خواست بازی کند و من فکر می‌کنم او مکان مناسبی را پیدا کرد زیرا
من را می‌شناسد و من هم او را می‌شناسم. این باشگاه می‌خواهد توسعه
یابد و یک پروژه بزرگ دارد. فکر می‌کنم اورتون مکان مناسبی برای
نشان دادن استعداد خود است و مطمئناً این بازیکن بسیار با استعداد است.
او فوتبال سختی بازی نمی‌کند، به راحتی بازی می‌کند و به نظرم مهره
خوبی برای تیم است.
خامس در سپتامبر 2020 به اورتون نقل مکان کرد و موفق شد 8 مسابقه
برای این تیم انجام دهد که در آن‌ها سه گل به ثمر رساند و چهار پاس گل داد.
اورتون در هفته بعد باید برابر فولام قعرنشین به میدان برود و در ادامه با
لیدزیونایتد بازی خواهد داشت و برتری در این دو دیدار می‌تواند