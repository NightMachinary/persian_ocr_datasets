16474
او درباره رفتن قلعه نویی هم بیان کرد: رفتن قلعه نویی از سپاهان به چند
مساله بستگی دارد.اگر او بخواهد برود، قطعا به یک تیم بزرگ می رود. قلعه
نویی همان قدر که پرافتخار است، پر هزینه است. او سعی می کند تیم
هایی را بگیرد که در آسیا حضور دارند و به تیم های کم هزینه نمی رود. اگر
این پازل را کامل کنیم و بگوییم اگر مجیدی نتواند شرایط خوبی با
استقلال داشته باشد و همچنین تراکتور نتواند به اهدافش برسد، این تیم
ها می توانند مقاصد بعدی قلعه نویی باشند. حتی می توانیم به شهر خودرو
و فولاد هم اشاره کنیم.
جمشیدیان درباره آوردن مربی خارجی هم اظهار کرد: من فکر می
کنم باید بازیکن خارجی کاملا از فوتبال ما حذف شود و مربی خارجی
هم رفته رفته حذف شود. با قیمت الان ارز هزینه ها واقعا سرسام آور
است. بیشتر مربیان خارجی که به ایران آمده اند تاثیرگذار نبودند.
البته برانکو با شناختی که از فوتبال ایران داشت موفق بود.
استراماچونی هم با ایجاد یک تاکتیک جدید یعنی فوتبالی که ایتالیایی
ها خیلی دوستش دارند، به فوتبال ما کمک کرد. بقیه مربیان خارجی
برتری خاصی نسبت به مربیان داخلی ندارند.