14767
امروزه مشکلاتی بر سر راه صنعتگران قرار دارد که ارتباطی به تحریم‌ها
ندارد و این مشکلات و موانع را باید در تمامی دستگاه‌ها و رویکرد
آن‌ها به تولید جستجو کنیم.
وی عنوان کرد: در چند سال اخیر مقام معظم رهبری شعار سال را
اقتصادی مطرح می‌کنند اگر دستگاه‌های متولی صنعت این شعارها را
عملی کنند در شرایط تحریم نیز می‌توانیم در اقتصاد و تولید خود موفق
باشیم.
رئیس خانه صنعت استان قزوین تصریح کرد: شرکت شهرک‌های
صنعتی موظف است بستر لازم ازجمله امکانات و زیرساخت‌های
صنعت را برای سرمایه‌گذاری صنعتی فراهم کند که در این صورت
می‌تواند منشأ خدمت باشد. حدود 16 شهرک صنعتی در استان قزوین
فعالیت دارند اگرچه برخی از آنان دارای نقص و مشکلاتی ازجمله
مکان‌یابی هستند ولی شهرک‌های صنعتی موفقی مانند کاسپین در
استان فعالیت می‌کنند که قابل‌چشم‌پوشی نیست.
وی در سخنانش گریزی به سال‌های بعد از پیروزی انقلاب اسلامی زد و
یادآور شد: بعد از پیروزی انقلاب احداث شهرک‌های صنعتی با شتاب
بیشتری پیش رفت و سعی شد شهرها و نواحی صنعتی در اراضی که
حاصلخیز و درجه‌یک نبودند احداث شوند.
رئیس خانه صنعت استان قزوین اضافه کرد: در سال 59 بعد از رکود