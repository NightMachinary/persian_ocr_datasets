17561
 سالمندان و مبتلایان به بیماری‌های زمینه‌ای در محیط‌های شلوغ
نباشند
به گزارش ایسنا، دکتر سیماسادات لاری تاکید کرد: افراد دیگر نیز
سعی کنند همه کارهای خود اگر قرار است در محیط‌های شلوغ حضور
داشته باشند را به شکل مجازی انجام دهند و اگر مجبور شدند برای انجام
امور به محل‌های تجمع مراجعه کنند، هدفمند از منزل خارج شوند.
مدت زمان حضور مهم است هرچه زمان طولانی تری در محیط شلوغ و
سربسته حضور داشته باشند، احتمال ابتلا به بیماری بیشتر خواهد شد.
به گفته لاری، برای بیماری که نه واکسن و نه دارو دارد همچنان رعایت
اصول سه‌گانه یعنی حفظ رعایت فیزیکی 1.5 تا 2 متر، شستن مرتب
دست‌ها و استفاده از ماسک برای همه سنین توصیه می‌شود. ماسک‌های
خانگی نیز می‌تواند موثر باشد.
سالن‌های موسیقی «وین» ‌بازگشایی شدند
به گزارش ایسنا و به نقل از خبرگزاری فرانسه،‌ با ادامه پیدا کردن روند
نزولی تعداد مبتلایان به ویروس کرونا در «‌اتریش» و کاهش
محدودیت‌های قرنطینه در این کشور، درهای سالن‌های موسیقی
همچون «اپرا ملی وین» به روی علاقه‌مندان باز شد.
صدها برنامه به دلیل قوانین قرنطینه‌ای که از ماه مارس با گسترش
ویروس کرونا در این کشور اعمال شد،‌ لغو شده بود.