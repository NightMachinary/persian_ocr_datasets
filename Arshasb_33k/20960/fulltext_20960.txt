20960
آمادگی کامل را داریم که بهره‌مندی کامل از کارت ملی هوشمند را
در همه دستگاه‌ها انجام دهیم.
سرویس تطبیق اثر انگشت اصحاب سند با اثر انگشت در کارت هوشمند
ملی راه اندازی شد
به گزارش ایسنا، ذبیح‌الله خدائیان در مراسم تطبیق اثر انگشت اصحاب
سند با اثر انگشت ثبت شده در کارت هوشمند ملی گفت: استحضار
دارید که ما امروز سرویس تطبیق اثر انگشت اصحاب سند با اثر انگشت
آن‌ها در کارت هوشمند ملی افتتاح می‌کنیم.
وی افزود: این سرویس با همکاری ریاست محترم سازمان ثبت احوال
راه‌اندازی شده و هدف از آن ارتقای اعتبار اسناد رسمی و پیشگیری از
جعل و کلاهبرداری است. ما در آسیب‌شناسی هایی که داشتیم به
مواردی برخورد کردیم که افرادی به نامشان سند تنظیم شده است اما
دیگری برای آن‌ها اثر انگشت زده است.
خدائیان با بیان اینکه هر چند تعداد گزارش‌های جعل و کلاهبرداری
کم بوده است اما یک مورد هم قابل قبول نیست گفت: به این ترتیب با
همکاری سازمان ثبت احوال اثر انگشت کسانی که به دفاتر اسناد
رسمی مراجعه می‌کنند با اثر انگشت آن‌ها در کارت ملی تطبیق داده
می‌شود و امکان اینکه کسی در دفاتر اسناد رسمی حضور پیدا کند و به نام
دیگری انگشت بزند وجود ندارد.