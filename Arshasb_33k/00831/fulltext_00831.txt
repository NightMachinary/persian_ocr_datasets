831
خودداری کنند تا برای هیچ‌کس حادثه‌ای رخ ندهد.
آماده‌باش هلال احمر خراسان رضوی/مردم هوشیار بخوابند
مجتبی محمودی در گفت‌وگو با ایسنا اظهار کرد: طی زلزله 4/2
ریشتری در مرکز سفید سنگ فریمان خراسان رضوی، سه تیم به تعداد
15 نفر از امدادگران هلال‌احمر فریمان به منطقه اعزام شدند.
وی افزود: دو تیم از امدادگران هلال‌احمر تربت جام نیز به عنوان
تیم‌های ارزیاب به منطقه اعزام شدند. این تیم ها در حال حاضر درحال
بررسی وضعیت و استعلام از دهیاران هستند.
سخنگوی هلال احمر خراسان رضوی با بیان اینکه، تاکنون هیچ
گزارش خسارتی نداشتیم، خاطرنشان کرد: مردم آرامش و
خونسردی خود را حفظ کنند. نقاط پناه‌گیری را در منزل یک بار دیگر
مرور کنند. کیف اضطراری که برای چنین مواقعی نیاز است را در منزل
خود داشته باشند.
محمودی با اشاره به اینکه، کیف اضطراری شامل اقلام حیاتی اولیه
است، تاکید کرد: امدادگران هلال‌احمر مشهد نیز در حالت
آماده‌باش هستند. تاکنون هیچ گزارش خاصی نداشتیم.
وی عنوان کرد: توصیه ما به همه مردم این است که امشب آرامش خود را
حفظ کنند. بعضی‌ از مواقع ترس و استرس سبب حوادث جانی می‌شود.
از مردم خواهش می‌کنم، هوشیار بخوابند وبه خواب عمیق فرو نروند.