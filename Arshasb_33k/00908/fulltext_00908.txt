908
فیروزآبادی اضافه کرد: اگر حوزه های اقتصادی، اجتماعی،
سیاسی و فرهنگی روی پلتفرم های خارجی باشد دیگر نمی توان حوزه
قضایی تعریف کرد و این مشکلی است که امروز ما در تلگرام و اینستاگرام
داریم. وقتی حوزه قضایی در حوزه اجتماعی و سایر حوزه ها تعریف
می شود که بتوان درهر آنچه که تعیین کننده این حوزه ها در فضای
مجازی است، اعمال قدرت تعریف کرد. امروز ما با غربی ها یک اختلاف
نظر اساسی داریم بر سر اینکه چه مواردی در فضای مجازی جرم
محسوب می شود زیرا برخی موارد را ما جرم می دانیم و آنها جرم نمی
دانند و بالعکس.
وی از دیگر مفاهیم نیازمند تعریف در فضای مجازی را بحث آزادی
دانست و افزود: آزادی فیزیکی و مجازی متفاوت از یکدیگر هستند و
آثار متفاوتی نیز دارند.
رئیس مرکز ملی فضای مجازی گفت: بحث دارایی ها در فضای مجازی
نیز نیازمند تعریف و به نوعی در فضای مجازی در مقابل عمل واقع قرار
داریم. اگر نتوانیم در این فضا گفتمان سازی کنیم، در گفتمان طرف
مقابل قرار می گیریم.
فیروزآبادی گفت: خیلی خوشحالم پژوهشگاهی در قوه قضائیه
وجود دارد که فراتر از روابط قاضی و متهم می توانیم در ارتباط با مسائل
فضای مجازی با آن تعامل و همکاری داشته باشیم.