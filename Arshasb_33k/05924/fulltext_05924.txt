5924
دهه بعد و همین‌طور فلسطین از ابتدای انقلاب اسلامی تا امروز، یمن،
عراق و افغانستان این الگو را آشکار می‌کند. جمهوری اسلامی ایران
تنها زمانی وارد مداخله فعال شده که اولاً، دولت مستقر بشدت ضعیف
شده و فروپاشیده و یا اساساً دولتی در دفاع از حقوق مستضعفین وجود
ندارد. ثانیاً، امکان رسیدگی به حقوق این مردم از سایر راه‌های قانونی
بین‌المللی وجود نداشته باشد و ثالثاً، جمهوری اسلامی ایران فاقد
رابطه دوستانه با دولتی باشد که قادر به حل مسأله و حمایت از حقوق
مستضعفان است. در غیراین‌صورت، ایران ترجیح داده که از دخالت
در امور داخلی کشوری که هنوز یک دولت حاکم و مسلط بر اوضاع
دارد، یا امید به مداخلات مشروع از سوی نهادهای بین‌المللی به منظور
بهبود اوضاع از میان نرفته و در نهایت، مناسبات دوستانه با دولت مستقر
به نحوی است که امکان رایزنی و مشورت‌های کافی و مناسب را فراهم
می‌آورد، امتناع کند. در سال‌های اخیر، مبنای موضع‌گیری
مداخله‌جویانه ایران در بحران روهینگیا، فقدان حق تابعیت برای
مسلمانان روهینگیا از سوی دولت میانمار بود. این مسلمانان در عمل
حتی شهروند آن کشور شمرده نمی‌شوند، بنابراین می‌توان آنها را
اقلیتی بدون دولت و نیروی دفاعی در نظر گرفت. با این حال، حساسیت
جهانی به این نقض گسترده حقوق انسانی که با فشارهای بین‌المللی و
صدور قطعنامه مجمع عمومی سازمان ملل متحد در 7 دی 98 به حداکثر