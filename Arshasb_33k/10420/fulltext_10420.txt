10420
دوربین‌های کنترل ترافیک تهران
به گزارش ایسنا، صبح امروز ادامه بررسی لایحه تعیین بهای خدمات
پاسخ به استعلامات مراجع قضایی و انتظامی در خصوص تصاویر
دوربین‌های کنترل ترافیک شهر تهران روی میز بررسی شورای شهر
قرار گرفت و اعضای شورای شهر پیشنهادات خود را در این خصوص
مطرح کردند و بهاره آروین پیشنهادی مطرح کرد و گفت: در این
لایحه آمده است که برای دریافت تصاویر دوربین‌های مداربسته که
بر روی یک لوح فشرده در اختیار مراجع قضایی داده می‌شود، مبلغ
مشخصی از درخواست کنندگان اخذ می‌شود اما لوح فشرده ضد محیط
زیست است و این در حالیست که در عصر تکنولوژی می‌توانیم
سامانه‌ای را طراحی کنیم که بر اساس آن تصاویر به جای آنکه دستی به
مردم تحویل داده شود بر روی سامانه در اختیار مراجع قرار گیرد.
محمد علیخانی رئیس کمیسیون حمل و نقل شورای شهر نیز در مخالفت با
این پیشنهاد گفت: ما می‌خواستیم که از روش‌های دیگری همچون
فلش استفاده کنیم اما از آنجایی که احتمال ویروسی شدن سیستم
شرکت کنترل ترافیک وجود داشت از این مسئله صرف نظر کردیم و در
مورد طراحی سامانه باید بگویم که ما در شهرداری این ظرفیت را داریم
اما ممکن است طرف مقابل‌مان سامانه‌ای نداشته باشد پس تکلیف چه
می‌شود؟.