7906
بسته ویژه حمایتی صندوق نوآوری برای پارک‌های علم و فناوری 
به گزارش ایسنا، دکتر مهدی کشمیری در پاسخ به انتقادات مطرح شده
در خصوص عملکرد پارک‌های علم و فناوری در مقابله با شیوع ویروس
کرونا و با تاکید بر اهمیت نقش پارک‌ها در تامین نیازهای کشور به اقلام و
محصولات مرتبط با حوزه پیشگیری و مقابله با این ویروس، گفت:
پارک‌های علم و فناوری پس از شیوع کرونا در تمامی ایام تعطیلات
نوروز مشغول به فعالیت بودند تا نیازهای کادر درمان و مردم در
مواجهه با این ویروس را تامین کنند.
وی با بیان اینکه عمده فعالیت‌ها ی استانی در این عرصه در پارک‌های علم و
فناوری شکل گرفته است، اظهار کرد: شرکتی که در حوزه تولید
دستگاه‌های ونتیلاتور (تنفس مصنوعی) بسیار فعال است، عضو پارک
علم و فناوری خراسان رضوی است که با استفاده از تسهیلات صندوق
نوآوری و شکوفایی و معاونت علمی و فناوری ریاست جمهوری
ظرفیت تولید خود را افزایش داده است.
کشمیری وظیفه اصلی پارک‌های علم و فناوری را حمایت از
شرکت‌های دانش بنیان و واحدهای فناور و کمک به آنها برای
تجاری‌سازی محصولاتشان ذکر کرد و ادامه داد: در حال حاضر
حدود 45 پارک علم و فناوری در کشور ایجاد شده که بخشی از آنها
پارک‌های استانی و تعدادی از این پارک‌ها نیز وابسته به دانشگاه‌ها