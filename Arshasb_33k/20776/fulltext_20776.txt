20776
غیبت ناشران بزرگ آمریکایی در نمایشگاه فرانکفورت 
به گزارش ایسنا به نقل از گود ایریدر، اشت، پنگوئن، سیمون اند شاستر،
هارپرکالینز و مک‌میلان ناشران مهم آمریکایی هستند که به صورت
رسمی از حضور نیافتن در نمایشگاه کتاب فرانکفورت در کشور
آلمان به سبب بحران جهانی شیوع ویروس کرونا خبر داده‌اند.
نشر «پنگوئن راندم هاوس» در بیانیه‌ای اعلام کرد به عنوان یکی از
شرکت‌کنندگان قدیمی در نمایشگاه کتاب فرانکفورت که به
ارزش‌ها و اهمیت این رویداد اعتقاد دارد، عمیقا متاسف است که به دلیل
محافظت از سلامت کارکنان، نویسندگان و همکارانش، امسال نه
غرفه‌ای در نمایشگاه خواهد داشت و نه به صورت شخصی در آن شرکت
می‌کند، اما این کمپانی تلاش می‌کنداز فعالیت‌های مجازی
جشنواره در ماه اکتبر حمایت کند.
نمایشگاه کتاب فرانکفورت بزرگترین نمایشگاه کتاب در اروپا
پس از نمایشگاه لندن است که سالانه در میانه‌های ماه اکتبر برگزار
می‌شود. مسئولان برگزاری نمایشگاه کتاب فرانکفورت چند روز
پیش اعلام کردند با توجه به شرایط موجود شیوع ویروس کرونا،
ظرفیت داخلی نمایشگاه حداکثر 20 هزار نفر خواهد بود و غرفه‌هانیز به
صورت پراکنده برپا می‌شوند. آن‌ها همچنین از برگزاری
مجموعه‌ای از رویدادهای دیجیتال خبر دادند.