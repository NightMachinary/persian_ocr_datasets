27112
مسئول بیماری های واگیر مرکز بهداشت اصفهان اواخر شهریورماه
را بهترین زمان برای تزریق واکسن آنفلوآنزا اعلام و تصریح کرد:
هرچه افراد سریعتر بتوانند واکسن را تزریق کنند بهتر است، البته تاثیر
واکسن در سال های مختلف مقداری متغیر است، ولی معمولا حدود 80
درصد در پیشگیری از آنفلوآنزا موثر است.
وی با تاکید براینکه وضعیت شیوع آنفلوآنزا را نمی توان به صورت
دقیق پیش بینی کرد، اظهار کرد: فکر می کنم به خاطر مراعاتی که مردم از
بابت استفاده از ماسک و شستن دست ها می کنند، شاید شدت بیماری
آنفلوآنزا امسال بیشتر از سال های گذشته نشود.
فدایی با بیان اینکه همان ضوابط پیشگیرانه برای کرونا در مورد
آنفلوآنزا هم صدق می کند و کار جداگانه ای لازم نیست، تصریح کرد:
آنفلوآنزا فقط یک واکسن دارد درحالی که هنوز واکسن کرونا تولید و
در بازار عرضه نشده است.
مسئول بیماری های واگیر مرکز بهداشت اصفهان با اعتقاد براینکه به
طور دقیق نمی توان گفت امسال میزان شیوع آنفلوآنزا به چه صورت
خواهد بود، تاکید کرد: اگر مردم عدم تجمع در اماکن شلوغ، استفاده
از ماسک و شست و شوی مرتب دست را رعایت کنند شاید آنفلوآنزای
امسال خفیف تر از سال های گذشته باشد.
وی با یادآوری اینکه در فصل سرما بسیاری از بیماری های تنفسی از