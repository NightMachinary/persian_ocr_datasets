12693
به گزارش ایسنا، امیرحسین مدنی با اشاره به فعالیت‌های بنیاد برکت در
زمینه ایجاد اشتغال از طریق سرمایه‌گذاری، مشارکت و ارائه
تسهیلات در حوزه‌های دام‌پروری، زنبورداری، پرورش جوجه
یک‌روزه، فرش دست‌بافت و پوشاک افزود: طرح‌های اشتغال‌زایی
بنیاد برکت در سال گذشته باعث ایجاد 16 هزار تن گوشت قرمز، 2500
تن گوشت سفید، یک‌هزار و 60 تن گوشت ماهی و میگو، 42 هزار تن شیر،
7 میلیون قطعه جوجه یک‌روزه، 804 تن عسل، 62 هزار مترمربع فرش
دست‌بافت و یک میلیون و 410 هزار دست پوشاک شده است.
وی اظهارکرد: بنیاد برکت ستاد اجرایی فرمان حضرت امام(ره) تا
پایان سال 98 اقدام به ایجاد 356 هزار فرصت شغلی مستقیم و غیرمستقیم
از طریق اجرای 40 هزار و 622 طرح توانمندسازی اقتصادی با حجم
کل سرمایه‌گذاری 95 هزار میلیارد ریالی نموده است.
مدیرعامل بنیاد برکت در تشریح این تعداد طرح اشتغال‌زایی گفت:
356 هزار فرصت شغلی ایجاد شده شامل 120 هزار شغل در بخش
اجتماع‌محور، 230 هزار شغل در بخش بنگاه‌محور و 6 هزار شغل در
بخش تسهیلات‌محور بوده است.
مدنی با تاکید بر فعالیت‌های گسترده بنیاد برکت برای اشتغال‌زایی در
مناطق محروم تصریح کرد: بنیاد برکت برای سال 99 ایجاد 189 هزار
شغل جدید را در بخش‌های حمایت از طرح‌های خانگی، اقتصادی