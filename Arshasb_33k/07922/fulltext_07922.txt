7922
بسیج ادارات به ترویج حجاب و کارآمدسازی نظام اداری ورود کند
حجت‌الاسلام سیدکاظم موسوی در دیدار با رئیس سازمان بسیج
ادارات و کارمندان سپاه فجر فرا رسیدن عید سعید غدیر را گرامی
داشت و گفت: عید غدیر یکی از مهم‌ترین اعیاد اسلامی است و تقریباً بر
هیچ عیدی به اندازه غدیر تأکید نشده است.
به گزارش ایسنا به نقل از روابط عمومی سازمان بسیج ادارات و
کارمندان سپاه فجر فارس، ویاهمیت توجه به آموزه‌های اسلامی از
جمله رعایت حجاب اسلامی را در ادارات یادآور شد و افزود: باید
توجه بیشتری به مسائل عفاف و حجاب در ادارات شود و سازمان بسیج
ادارات نیز می‌تواند به این قضیه ورود و نقش ایفا کند.
او همچنین به نقش بسیج ادارات در کارآمدسازی نظام اداری
پرداخت و عنوان کرد: بسیج ادارات بازوی خوبی برای مدیران
دستگاهها در جهت خدمت‌رسانی مضاعف به مردم هست که مدیران
باید از این ظرفیت به نحو مطلوب استفاده ببرند.
موسوی همچنین به ارائه گزارشی از وضعیت پرونده‌های قضایی
استان پرداخت و گفت: بیشترین جرمی که در استان فارس رخ می‌دهد،
توهین است که به نظر می‌رسد در این زمینه باید یکسری کارهای
فرهنگی انجام داد و مسلماً بسیج ادارات می‌تواند اقدامات فرهنگی
متناسب در ارتباط با ترویج اخلاق میان کارمندان انجام دهد.