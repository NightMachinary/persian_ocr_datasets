9791
کرونا نیستند، اما ویروس ناشناخته ای که هر روز اخبار مرگبار آن
جامعه را غافلگیر می کرد اجازه نمی داد خانواده ها خطر فرستادن
فرزندانشان به محیط جمعی مثل مهدکودک را بپذیرند.
گذشت 7 ماه از شیوع کرونا و استمرار این وضعیت باعث شد بسیاری از
مهدهای کودک یکی پس از دیگری با مشکل مالی مواجه شده و بعد از
مرخص کردن مربیان، به فکر فروختن میز و صندلی ها و وسایل بازی و در
نهایت تخلیه ساختمان هایی بیفتند که قیمت رهن و اجازه آن افزایش
سرسام آوری پیدا کرده است. حالا مدیران و مربیان مهدهای کودک
منتظرند تا شاید در دوران پساکرونا بتوانند بار دیگر از صفر شروع
کرده و حرفه خود را از سر بگیرند.
از دوران تحصیل خودم تا الان هیچ مهری به اندازه امسال غم انگیز
نبوده، بعد از 12 سال مربی گری مهدکودک، امسال باید در خانه بنشینم و
حسرت روزهایی را بخورم که از صبح به شوق دیدن بچه هایم به
مهدکودک می رفتم. این بخشی از صحبت های خاله فیروزه یکی از
مربیان مهدکودک است.
تعطیلی مهد کودک بیشتر از هر چیز خسارت روحی و معنوی به ما زد که به
عشق بچه ها این شغل را انتخاب کرده بودیم و از هر روز و ساعتی که کنار
بچه ها بودیم لذت می بردیم، اگرچه درآمد اندکی که داشتیم هم کمک
خرجی برای خانواده هایمان بود. همسرم سال گذشته با وام و قرض