18740
وی با بیان این نکته که 165 تخت بیمارستانی برای بیماران مبتلا به
کرونا در نظر گرفته‌ شده است، افزود: تعداد 60 تخت بیمارستانی دیگر
در صورت بروز شرایط اضطراری در بیمارستان در نظر گرفته‌ شده که
در صورت نیاز از آن استفاده می‌شود.
سرپرست فرمانداری شهرستان قوچان اضافه کرد: علاوه بر این بر
اساس مصوبه ستاد کرونای شهرستان قوچان یک سالن ورزشی در حال
تجهیز است که در صورت افزایش آمار مبتلایان به کرونا برای بستری
بیماران مشکلی نداشته باشیم و بر همین اساس در حوزه تخت
بیمارستانی و تجهیزات پزشکی کمبودی در شهرستان وجود ندارد.
وی گفت: از ابتدا همه‌گیری ویروس کرونا در این شهرستان خیرین
حوزه سلامت و بهداشت کمک‌های بسیاری انجام داده‌اند و در حوزه
توزیع اقلام خشک، کمک‌های مؤمنانه، کمک‌های نقدی و تحت
پوشش قرار دادن خانواده‌های درگیر با بیماری کرونا نقش مؤثری
ایفا کرده‌اند و هم‌اکنون با اجرای این طرح در همین مدت کوتاه
خدمات خوبی در حوزه مالی، درمانی و پشتیبانی ارائه کردند.
رضازاده مقدم تصریح کرد: از مردم تقاضا داریم همان‌ طور که تا کنون
همکاری لازم را داشته‌اند تا وضعیت شهرستان بهبود پیدا کند این
همکاری ادامه پیدا کند تا بتوانیم شهری سفید داشته باشیم تا هرچه
زودتر تمام فعالیت‌های مردم به حالت عادی بازگردد.