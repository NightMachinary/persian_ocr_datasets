23760
ساماندهی تیم‌های عملیاتی، تهیه و توزیع بسته‌های معیشتی و
بهداشتی، شناسایی خانوارها، فرهنگ‌سازی و بهره‌گیری از تمام
ظرفیت به ویژه ظرفیت خیرین بخش در دستور کار است.
فرماندار شهرستان نهاوند نیز در این جلسه گفت: مردم در شب یلدا
دورهمی‌های خانوادگی را جدی بگیرند در صورت رعایت نکردن
پروتکل‌های بهداشتی و محدودیت‌ها، دوباره با مشکل جدی
مواجه می‌شویم.
مراد ناصری از مشارکت بیش از 1300 نیروی انسانی در اجرای طرح
شهید سلیمانی در شهرستان خبر داد و اظهار کرد: تمرکز طرح شهید
سلیمانی بر بحث پیشگیری از کرونا به صورت محله محور و خانواده
محور است.
وی با اشاره به اجرای طرح شهید سلیمانی در این شهرستان، خاطرنشان
کرد: این طرح بهترین و کاملترین نسخه برای مقابله با کروناست که با
دقت در شهرستان پیگیری می‌شود و تمام ظرفیت‌های شهرستان در
اجرای این طرح آماده هستند.
وی از همکاری آحاد مردم و تلاش شبانه‌روزی مسوولان شهرستان
در تبدیل وضعیت شهرستان از وضعیت قرمز به نارنجی، قدردانی کرد و
افزود: در این راستا نقش قرارگاه زیستی با دبیری سپاه و نیروهای بسیج
انکار ناپذیر است.