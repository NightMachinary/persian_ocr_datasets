28461
وی در ادامه با اشاره به سایر اقدامات انجام شده در صنعت بیمه در جریان
کرونا گفت: بیمه مرکزی در اسفندماه 460 میلیارد تومان به وزارت
بهداشت برای تسریع درمان بیماران کرونایی پرداخت کرده است.
سلیمانی ادامه داد: برای این‌که بتوانیم بخشی از مشکلات کرونا را حل
کنیم شرکت‌های بیمه برای پوشش ویژه این بیماری در قالب
طرح‌های بیمه عمر اعلام تمایل کرده و ما نیز از آن استقبال کرده‌ایم.
آخرین خبر از خسارت هواپیمای اوکراینی
اما رئیس کل بیمه مرکزی در پاسخ به ایسنا در رابطه با آخرین وضعیت
تعیین خسارت و پرداخت بیمه هواپیمای ساقط شده اوکراینی در دی
ماه سال گذشته گفت که با توجه به اینکه این موضوع هیچ ارتباطی به
شرکت های بیمه ایرانی نداشت ما اصلا ورود نکردیم.
وی افزود: موضوع بیمه و خسارت هواپیمای اوکراینی بین دو طرف
ایران و اوکراین است و با توجه به اینکه توسط شرکت های بیمه اوکراین
و بیمه اتکایی اروپایی بیمه شده است هیچ ارتباطی به صنعت بیمه ما
نداشته و تعهدی در این رابطه نداریم.
سرانه 710 هزار تومانی بیمه در ایران
رییس کل بیمه مرکزی در ادامه به وضعیت بیمه در کشور نیز اشاره داشت
و گفت: سرانه حق بیمه در ایران 710 هزار تومان است و با توجه به این‌که
این رقم به صورت میانگین در کشورهای پیشرفته به 818 دلار می‌رسد