30761
با اضافه کردن بندی به مصوبه قبلی، تصمیم‌گیری در امور مرتبط با
سنجش و پذیرش دانشجو برای داوطلبان فاقد سابقه تحصیلی را به
عنوان وظایف شورای سنجش و پذیرش دانشجو تعیین کرده و این
شورا را موظف کردند که در اجرای این قانون سیاست‌های کلی نظام،
مصوبات شورای عالی انقلاب فرهنگی و اسناد بالادستی را رعایت
کند؛ شورای سنجش و پذیرش دانشجو متشکل از وزیر علوم،
تحقیقات و فناوری، وزیر آموزش‌وپرورش، وزیر بهداشت،
درمان و آموزش پزشکی و معاونان آموزشی‌ و همچنین رئیس سازمان
سنجش آموزش کشور به‌عنوان دبیر این شورا است که با این قانون
نقش مهمی در چگونگی حذف کنکور دارد.
با این قانون مقرر شد که پذیرش دانشجو از طریق سوابق تحصیلی به
صورت تدریجی و صعودی باشد تا بعد از 5 سال 85 درصد سوابق
تحصیلی ملاک پذیرش دانشجویان قرار گیرد، تاثیر مثبت و قطعی
سوابق تحصیلی به میزان 25 درصد تا کنکور سال 1394 اعمال شد اما در
آزمون سراسری 1395 با شکایت یکی از شرکت‌کنندگان کنکور به
دیوان عدالت اداری حذف گردید چون باید نمرات سه سال آخر دوره
متوسطه ملاک سوابق تحصیلی قرار می گرفت که ظاهرا تنها نمرات سال
آخر به‌عنوان سوابق تحصیلی لحاظ می شد.
آن زمان برای رفع این ابهام نمایندگان مجلس نهم در آخرین روزهای