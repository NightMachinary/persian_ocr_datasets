13632
این مقام مسئول خاطرنشان کرد: کشاورزان با توجه به سرمازدگی با
کاهش عملکرد مواجه می شوند که ما امیدواریم محصولاتی که دچار
سرمازدگی شده مجدد به چرخه تولید بازگردد و بایستی تمهیدات
لازم در خصوص محافظت از خطر سرمازدگی محصولات
کشاورزی انجام شود.
باقرزاده با بیان اینکه در حال حاضر کاهش دما در استان پایدار است،
افزود: مهمترین توصیه تغذیه ایی جهت محصولات کشاورزی
محلول پاشی با اسیدهای آمینه همراه با پتاسیم می باشد.
وی همچنین استفاده از وسایل گرمایشی، آبیاری بارانی، آبیاری
سطحی، پوشش درختان و استفاده از مه پاش را از روش های مقابله با
سرمازدگی محصولات کشاورزی اعلام داشت.
این مقام مسئول ادامه داد: تاکنون یکهزار و 700 هکتار از زمین‌های
کشاورزی استان از سرما آسیب دیده است که خسارت مالی به
کشاورزان استان بیش از 680 میلیارد ریال برآورد می‌شود.
باقرزده همچنین تصریح کرد: ارزیابی از مزارع خسارت دیده
کشاورزی توسط جهادکشاورزی انجام می شود و نتیجه به مدیریت
بحران استانداری و در نهایت وزارت کشور ارسال می شود تا بعد از
دریافت مصوبه هیات دولت اعتبارات لازم برای خسارت
سرمازدگی محصوات کشاورزی تخصیص یابد.