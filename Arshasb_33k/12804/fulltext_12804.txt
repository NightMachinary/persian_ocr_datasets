12804
حاشیه های جلسه کرونایی مجلس 
به گزارش ایسنا، اولین جلسه علنی مجلس در سال 99 ساعت 9 و 18 دقیقه
صبح امروز(سه‌شنبه) برگزار شد؛ جلسه‌ای در غیاب علی لاریجانی که
به علت ابتلا به کرونا در قرنطینه خانگی است و به ریاست مسعود پزشکیان
نایب رییس اول مجلس. آخرین جلسه علنی مجلس 43 روز پیش بود که
پس از آن جلسات به علت پیشگیری از شیوع کرونا تعطیل شده بود.
این جلسه در حالی آغاز شد که قرار بود وزرای بهداشت، کشور و رییس
سازمان برنامه و بودجه گزارشی از وضعیت مقابله با کرونا به نمایندگان
ارائه کنند اما این سه عضو دولت در ابتدای جلسه مجلس حضور
نداشتند. همین موضوع عصبانیت و انتقاد شدید نایب رییس اول
مجلس را به دنبال داشت. پزشکیان گفت که دولت موضوع را جدی
نگرفته زیرا وزرا قرار بود ساعت 9 در جلسه حضور داشته باشند.
بر همین اساس جلسه مجلس با صحبت‌های برخی روسای
کمیسیون‌های تخصصی مجلس ادامه پیدا کرد. حدود ساعت 10
نمکی وزیر بهداشت در جلسه حضور پیدا کرد و گزارش خود را به
نمایندگان ارائه کرد. او در مورد تاخیرش برای حضور در جلسه گفت
که هر روز بعد از نماز صبح تا حدود ساعت یک یا دو بامداد جلساتی دارد و
تصورش این بوده که رحمانی فضلی و نوبخت پیش از او در مجلس
حضور می‌یابند.