16131
رزمیان در پایان و در جمع بندی اظهار کرد: موفقیت در اعمال این
محدودیت ها و یا ادامه آن بستگی به میزان نظارت بر آن داشته، فراموش
نکنیم که با فصل سرد سال مواجه هستیم که در آن وارونگی هوا هم رخ می
دهد و در این شرایط ویروس بیشتر باقی می ماند. پس از اکنون فکری
برای افزایش پیدا نکردن بیشتر آمارها کنیم.
رزمیان مقدم: وحدت قوی ترین سلاح برای نابودی دشمن است
به گزارش ایسنا، حسن رزمیان مقدم در جلسه علنی امروز (یکشنبه)
مجلس شورای اسلامی در نطق میان دستور خود ضمن محکوم کردن
شعرخوانی رجب طیب اردوغان در یک رژه نظامی در باکو که مضمونی
مداخله گرایانه و جدایی طلبانه نسبت به منطقه آذربایجان ایران داشت
گفت: در شرایط فعلی باید بهترین و عاقلانه ترین گزینه را انتخاب کرد و
آن حفظ وحدت، یکدلی و یکصدایی مسئولان است. وحدت قوی
ترین سلاح برای نابودی دشمن و ناامیدی آنهاست. پس متحد شوید.
نماینده مردم درگز در مجلس شورای اسلامی خطاب به نمایندگان
گفت: اگر تمام تلاش خود را در چندین نقطه متمرکز کنیم و با همت و
تلاش آن را به ثمر برسانیم قطعا قوی ترین و موفق ترین مجلس تاریخ
خواهیم ماند. مبارزه جویی با رانت، فساد و ویژه خواری، برخورد با
مفسدان و متخلفان در هر پست و مقام و همچنین مبارزه با گران فروشی و
قیمت های سر به فلک کشیده و مهار تورم افسارگسیخته از مهمترین