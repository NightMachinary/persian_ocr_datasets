24339
ارتقا دهم. در حال حاضر در رتبه بندی ایران نفر اول و در رتبه‌بندی جهان
در رده 360 هستم. بهترین رتبه‌ام در رده‌بندی جهان 162 بود اما چند
وقتی است که در مسابقات شرکت نکردم و رنکینگ من کمی افت کرده
است.
شاملی درباره بازی‌های آسیایی نیز گفت: هر کشور در بازی‌های
آسیایی دو سهمیه در اسکواش دارد. ظاهرا تاریخ بازی‌های آسیایی
تغییری نخواهد داشت و همه چی خوب پیش خواهد رفت. در
بازی‌های آسیایی جاکارتا جزو 16 نفر بودم و فاصله چندانی ندارم.
اگر در این دو سال برنامه‌ریزی داشته باشیم کسب مدال برای ما دور از
دسترس نیست.
دارنده دو مدال قهرمانی جوانان آسیا گفت: من سه مدال آسیایی دو
مدال در رده جوانان و یک مدال تیمی در بزرگسالان دارم. در دوره قبل
قهرمانی آسیا کره جنوبی توانستیم مدال برنز تیمی را کسب کنیم. با این
مدال مجوز حصور در بازی‌های آسیایی را کسب کردیم. البته در
بازی‌های آسیایی در بخش تیمی شرکت نکردیم و تنها در بخش
انفرادی مسابقه دادیم.
وی در پایان گفت: امیدوارم هر چه زودتر این شرایط تمام شود و همه به
کار، زندگی و تمرین برگردند. برای همه آرزوی سلامتی دارم و
ان‌شاالله هر چه زودتر ویروس کرونا هم تحت کنترل درآید.