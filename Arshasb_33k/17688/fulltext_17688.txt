17688
ستیز با استکبار و شیطان از ویژگی‌های حزب‌الله است
بر اساس گزارش روابط عمومی لشکر عملیاتی 25 کربلا مازندران،
آیت‌الله محمدباقر محمدی لائینی، ضمن حضور در جمع پایوران و
سربازان لشکر عملیاتی 25 کربلا با بیان این مهم که در قرآن کریم سه
نوع تشکیلات برای یک جامعه تعریف شده است، اظهار کرد: اولین
تشکیلاتی که در قرآن کریم به آن اشاره شده تشکیلات دفاعی است و
افرادی که در این گروه قرار می گیرند جندالله هستند، از ویژگی های این
لشکر پیروزی حتمی در برابر لشکر شیطان است و ما به این مهم ایمان کامل
داریم.
وی با تصریح اینکه دومین تشکیلاتی که قرآن کریم به آن اشاره کرده،
فرهنگی، سیاسی و اجتماعی است، تصریح کرد: افرادی که در این
گروه قرار می گیرند حزب الله نامیده می شوند و از ویژگی های آنان
رستگاری و سعادتمندی است، سعی مان بر این باید باشد تا در مسیر
تقویت جریان فرهنگی که همان حزب الله است قرار بگیریم.
نماینده ولی فقیه در مازندران با تاکید اینکه حزب الله در قرآن دارای دو
ویژگی است، خاطر نشان کرد: اولین ویژگی حزب الله، ولایت
محوری بر مدار ولایت خدا، اهل بیت و معصومین است که هر کسی
ولایت خدا و پیامبر اکرم (ص) را داشته و ادامه دهنده ولایت فقیه باشد
در تمامی عرصه ها از جمله انقلاب و دفاع مقدس و غیره پیروز است.