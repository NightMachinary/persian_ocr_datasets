28907
به گزارش ایسنا، به نقل از خبرگزاری قنا قطر، تمیم بن حمد آل ثانی، امیر
قطر پیامی از جانب صباح الاحمد الجابر الصباح، همتای کویتی خود
با محوریت روابط برادرانه مستحکم میان قطر و کویت،
چشم‌اندازهای تقویت و توسعه آن و همچنین شماری از مسائل مهم و
مورد توجه دو طرف دریافت کرد.
احمد ناصر المحمد الصباح، وزیر خارجه کویت که روز یکشنبه وارد
دوحه شده و با امیر قطر دیدار داشت، حامل این پیام بود.
وزیر خارجه کویت همچنین با محمد بن عبدالرحمان، وزیر خارجه
قطر دیدار کرد و در جریان این دیدار دو طرف در خصوص روابط و
همکاری دوجانبه و موضوعات مهم و مورد توجه دو طرف به بحث و
تبادل نظر پرداختند.
پیام تبریک اردوغان به پوتین
به گزارش ایسنا، خبرگزاری آناتولی گزارش داد، رجب طیب
اردوغان، رئیس‌جمهوری ترکیه طی پیامی به ولادیمیر پوتین،
رئیس‌جمهوری روسیه فرارسیدن نهم مه مصادف با «روز پیروزی»
در روسیه را به وی تبریک گفت.
در پیام تبریک اردوغان خطاب به پوتین آمده است: دوست عزیزم، از
صمیم قلب هفتادوپنجمین سالروز روز پیروزی را به شما تبریک
می‌گویم. این روز یکی از روزهای مهم در پایان جنگ جهانی دوم است