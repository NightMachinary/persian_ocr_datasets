3455
مدیرکل مدیریت بحران استانداری اصفهان با بیان اینکه براساس این
قانون، ستادهای پیشگیری، هماهنگی و فرماندهی عملیات پاسخ به
بحران در همه استان ها باید تشکیل شود، اعلام کرد: این ستاد از سال
گذشته در استان اصفهان تشکیل شده که در شهرستان ها فرماندار
مسئول است و در استان هم استانداری به عنوان هماهنگ کننده
اقدامات این ستاد تعیین شده است.
وی ایجاد نظام مدیریت جامع اطلاعات به کمک شبکه های اطلاع
رسانی، مراکز علمی و پژوهشی به منظور هشدار به موقع و اطلاع رسانی
دقیق و به هنگام بروز حادثه را چهارمین رویکرد عنوان کرد و گفت:
استان اصفهان در موقعیت جغرافیایی قرار گرفته که با شرایط
خشکسالی مواجه است، همچنین 16 کانون بیابانی، کم بارشی و
آلودگی هوا را و حوادث دیگری که سابقه وقوع در استان دارد همگی
اهمیت هشدار به موقع را نشان می دهد، بنابراین سامانه های مختلف
باید تقویت شود که نمود آن در حوادث جاده ای است که گاهی با اعلام
وقوع طوفان شن تمام مسیرها بسته و از خسارت جلوگیری می شود و
همینطور در حوادث گرد و غبار، آلودگی هوا و سیلاب هایی که
هشدارهای لازم داده می شود.
وی خاطرنشان کرد: تقویت آمادگی ها و امکانات لازم برای اجرای
صحیح و موثر عملیات جست و جو و نجات در ساعات اولیه، امداد و