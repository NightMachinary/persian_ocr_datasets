28397
پرتاب یکی از مهمترین مهارت‌های پایه و اساسی در دوومیدانی است
مصطفی بهرامی در گفت‌وگو با ایسنا، اظهار کرد: از آنجا که ورزش
دوومیدانی محور اصلی بازی‌های المپیک محسوب شده و جز
جدایی‌ناپذیر آن بوده، بسیاری از کشورهای دنیا روی این ورزش
تمرکز کرده و تحقیقات علمی زیادی در زمینه‌های استعدادیابی،
آموزش مهارت‌ها، یادگیری حرکتی و علوم مختلف تمرینی این
ورزش برای پیشرفت ورزشکاران خود انجام داده‌اند.
وی ادامه داد: امروزه برای کارآمد بودن آموزش‌ مهارت‌های
ورزشی بایستی برنامه‌ریزی مناسب و شناخت بهتری از فرآیند
یادگیری طی آموزش داشته باشیم.
بهرامی تصریح کرد: مهارت‌های پایه به بخش‌های مختلف و متنوعی
تقسیم می‌شوند که با یادگیری و اجرای این مهارت‌ها در دوران
کودکی زمینه برای یادگیری و اجرای مهارت‌های پیشرفته ورزشی
فراهم می‌شود.
رئیس کمیته دوومیدانی فدراسیون جهانی نابینایان و کم‌بینایان
افزود: در واقع اگر کودکی قادر به انجام این مهارت‌ها نباشد خود و
مربیانش باید راه طولانی‌تری را برای هدایت او به سمت اجرای کامل و
درست تکنیک‌های پیشرفته ورزشی طی کنند و چه بسا به دلیل عدم
یادگیری به موقع نتیجه مطلوب و مورد انتظار حاصل نشود.