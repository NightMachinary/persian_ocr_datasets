14581
او با اشاره به علت گرایش عام و خاص به اشعار شاعرانی چون حافظ و
سعدی و آواز خوانندگانی چون شجریان، می‌گوید: در رویارویی با
هنر، یک جریان برقرار است که به آن هنر نخبه‌گرا می‌گوییم؛ در این
جریان هنرمند از پیش برای محصولی که تولید می‌کند، مخاطبی را از
طبقه‌ای خاص در نظر دارد اما هنری که به مخاطب نخبه محدود شود
چندان ماندگار نیست. یک جریان دیگر، نیروی اجتماعی است که در
آن هنرمند روی مسائلی دست می‌گذارد که عمومی‌تر، قابل‌فهم‌تر و
عاطفی‌تر است. دراین‌بین، خوشا به حال هنرمندی مانند سعدی که شعر
او را هم خواص می‌فهمند و می‌پسندند هم عوام و خوشا به حال استاد
شجریان که هم عوام با آلبوم «یاد ایام» او ارتباط برقرار می‌کنند و هم
نخبگان با آلبوم «چشمۀ نوش».
عضو هیأت علمی گروه زبان و ادبیات فارسی دانشگاه اصفهان
خاطرنشان می‌کند: اثری که در مرکز چهار وجه شعریت اثر، جهان
واقع، جهان خارج و مخاطب قرار می‌گیرد بسته به قدرتمند بودن هر
یک از این اضلاع موفق به برقراری ارتباط با مخاطب عام و خاص و
ماندگار شدن می‌شود.
آلگونه توضیح می‌دهد: وقتی حافظ می‌سراید «یاری اندر کس
نمی‌بینیم یاران را چه شد» به زیبایی از یک معصومیت ازدست‌رفته
سخن می‌گوید که مسئله‌ای جهانی است، درنتیجه او از سمت نیروهای