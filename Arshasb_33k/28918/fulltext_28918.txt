28918
پیام تسلیت آیت الله جوادی آملی در پی ارتحال آیت الله صانعی
به گزارش ایسنا، متن پیام این مرجع تقلید به شرح زیر است:
«بسم الله الرحمن الرحیم انا لله وانا الیه راجعون ارتحال حضرت آیه الله
آقای حاج شیخ یوسف صانعی مایه تأثر شد.
این سانحه سنگین و اسفبار را به حوزه علمیه و برادر بزرگوار ایشان
حضرت حجت الاسلام و المسلمین آقای حاج شیخ حسن صانعی و
شاگردان و علاقمندان و بیت مکرم ایشان تسلیت عرض نموده و علو
درجه و غفران آن فقیه راحل از خدای سبحان مسئلت می شود.»
پیام تسلیت استاندار آذربایجان شرقی به دنبال درگذشت حاج حسن
حسین‌خواه
متن پیام محمدرضا پورمحمدی به شرح زیر است: خبر درگذشت
مرحوم حاج حسن حسین‌خواه، از خیران وارسته و از مدیران تلاشگر
موسسه حمایت از مستمندان تبریز مایه تالم و تاثر فراوان شد.
فعالیت‌های ارزشمند انقلابی و خیرخواهانه این مرد بزرگ در حمایت
از محرومان و خانواده‌های نیازمند، در یاد و خاطره مردم تبریز و
آذربایجان ماندگار خواهد بود. اینجانب درگذشت این خیر
نیک‌اندیش را به خانواده محترم ایشان و اعضای موسسه حمایت از
مستمندان تبریز تسلیت گفته و برای آن مرحوم از درگاه خداوند متعال
علو درجات مسألت می‌کنم.