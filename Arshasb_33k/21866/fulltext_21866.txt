21866
وی با اشاره به اینکه در جنوب کشور مکان و زمان تخم‌گذاری
لاک‌پشت‌های دریای مشخص است، گفت: تخم این لاک‌پشت‌ها نباید
جابه‌جا شود و مردم اگر به مکانی در جنوب کشور می‌روند باید
اطلاعات لازم را دریافت کنند تا در زمان تخمگذاری به محل‌های
مشخص برای تخمگذاری‌ نزدیک نشوند و لاک‌پشت‌های دریایی را در
زمان تخمگذار دچار مشکل نکنند و عاملی برای تهدید این گونه‌ها
نباشند.
غفاری در بخش دیگری از صحبت‌های خود درباره انواع گونه‌های
لاک‌پشت‌ کشور اظهار کرد: به‌طور کلی در ایران 10 گونه لاک‌پشت
وجود دارد که پنج گونه آن دریایی هستند و تنها در خلیج فارس و
دریای عمان زندگی می‌کنند، دو گونه لاک پشت خشکی‌زی مانند
«لاک پشت مهمیزدار» و «لاک پشت آسیایی» داریم که در زیستگاه‌های
خشکی چون مراتع و زیستگاه‌های کوهستانی زندگی می‌کنند و سه
گونه لاک‌پشت برکه‌ای در کشور داریم.
این عضو هیئت علمی دانشکده منابع طبیعی دانشگاه کردستان ادامه
داد: علاوه بر 10 گونه لاک‌پشت موجود در کشور دو گونه لاک‌پشت
غیربومی نیز طی چند سال اخیر وارد کشور شده است که دلیل اصلی آن
بازار خرید و فروش حیوانات خانگی‌ و شرکت‌های واردکننده
ماهی‌های زینتی است. این دو گونه غیر بومی «لاک‌پشت لاک نرم چینی»