2706
معاون فرهنگی اداره‌کل اوقاف و امور خیریه خراسان‌ جنوبی با اشاره
به اطعام و خدمت‌رسانی به 96 هزار و 460 نفر از زائران پاکستانی در پنج
موکب طی سال گذشته با هزینه کرد بالغ بر 100 میلیون تومان، افزود:
در دهه وقف 123 برنامه اجرا و 340 مبلغ از قم و مشهد و مبلغان بومی برای
اجرای طرح‌ها به مناطق مختلف استان اعزام شدند.
مختاری با اشاره به برگزاری دوره‌های آموزشی مبلغان بومی استان با
حضور 40 مبلغ و دوره آموزشی خدام افتخاری به صورت منطقه‌ای با
حضور 450 نفر، اظهار کرد: دوره آموزشی هیات امنا در امامزادگان
باقریه(ع) نیز با حضور 200 نفر برگزار شد.
وی با اشاره به برگزاری 57 برنامه ویژه دهه فجر با موضوع گفتمان
انقلاب، جشن و راهپیمایی طی سال گذشته، افزود: طرح دست‌های
مهربانی نیز اجرا و طی آن 679 بسته غذایی توزیع شد.
وی بیان کرد: باتوجه به شیوع ویروس کرونا، امسال 17 بقعه میزبان
طرح آرامش بهاری از طریق فضای مجازی شدند و 193 بسته بهداشتی و
683 بسته غذایی بین نیازمندان توزیع شد.
معاون فرهنگی اداره‌کل اوقاف و امور خیریه خراسان‌ جنوبی از
اجرای طرح نسیم انتظار در نیمه شعبان امسال و برگزاری 25 اجرا توسط
15 کاروان شادی خبر داد و گفت: 1219 بسته ارزاق بین نیازمندان
توزیع شد.