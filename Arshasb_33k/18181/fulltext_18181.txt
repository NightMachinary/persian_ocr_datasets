18181
مشاوره‌های آن‌ها تنها سودجویانه‌ است. من نمی‌دانم چرا در چنین
قضیه مهمیکه آبروی فوتبال ایران است، دبیرکل و سرپرست کمیته
داوران پیش‌قدم می‌شوند. اصفهانیان و کمیته‌اش یکی از مقصران
اصلی در این ماجرا هستند. من هنوز جوابی برای این سوال پیدا نکردم
که چرا اصفهانیان دوباره باید رییس کمیته داوران شود. مگر بار اول
چه گلی به سر داوری زد که اکنون دوباره آمده است؟ این هم دسته گل
اولش است! ظاهرا دوست ندارند درباره قضیه فغانی پاسخگو باشند و
توضیح دهند که چرا قصد چنین کاری داشتند. اگر این اتفاق بیفتد، تیم
داوری ایرانی دیگر شانسی برای حضور در جام جهانی نخواهد داشت
زیرا لابی کشورهای عربی آن قدر قوی است که با خط خوردن فغانی،
آن‌ها پیگیر خط خوردن تیم داوری ایران باشند.
این پیشکسوت داوری در خصوص داوری هفته اول لیگ برتر نیز گفت:
در مجموع 7بازی برگزار شد که در 4 دیدار، داوران عملکرد خوبی
نداشتند. متاسفانه در فوتبال ما همیشه به این شکل بوده که داوران ما در
هفته‌های اول به دلیل دوری از قضاوت، عملکرد نامطلوبی داشتند و
دلیل آن هم دو، سه ماه فاصله میان بازی‌ها بوده است. امیدواریم با مسائلی
که در داوری در حال رخ دادن است، داوری‌ها در هفته‌های بعدی بهتر
شود.