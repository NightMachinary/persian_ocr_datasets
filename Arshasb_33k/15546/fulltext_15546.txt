15546
اشاره می‌کند. دولت هم مکلف است که این شرایط مذکور را برای مردم
تامین کند. البته کارهایی در این حوزه انجام شده ولی باید تدابیر
بیشتری اندیشیده شود. موضوعی که بسیار مورد اهمیت است توجه
لازم به موضوع قرنطینه و فاصله‌گذاری اجتماعی است، ولی متاسفانه با
آغاز هفته و در این چند روزه شاهد ازدحام وسائل نقلیه، بی آر تی و مترو
بوده‌ایم و شاهد آن هستیم که الزامات رعایت نمی‌شود. در واقع به گفته
وزیر بهداشت ما در حال مدیریت کرونا هستیم ولی این موضوع هنوز
مهار نشده است.
سخنگوی کمیسیون فرهنگی مجلس شورای اسلامی اظهار کرد:
براساس گزارش مرکز پژوهش‌های مجلس شورای اسلامی که اکنون
قرائت شد آمارها صعودی است. باید براساس این گزارش آمارها را
کاهش دهیم پس باید این طرح سه فوریتی که در این خصوص است
مورد توجه قرار گیرد و فاصله‌گذاری اجتماعی و قرنطینه با جدیت
رعایت شود.
وی ادامه داد: کارمندان زن تماس می‌گیرند و می‌گویند که از سوی
روسای خود برای حضور در محل کار تحت فشار قرار می‌گیرند اما این
درست نیست که کارمندان را در این شرایط تحت فشار قرار دهیم.
متاسفانه از سوی دیگر بسته‌های بهداشتی، ماسک و دستکش نیز موجود
نیست باید به تمام این موارد توجه شود.