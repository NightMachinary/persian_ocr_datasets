19301
صادرات شناورهای چوبی به عمان از سر گرفته می شود
رضا مدرس شب گذشته (20 آذرماه) در حاشیه سفر معاون توسعه
روستایی ریاست جمهوری به جاسک و پس از بازدید از منطقه
کوهستانی نوگین، گیشدان و جانوری، با اشاره به برنامه ریزی و
اجرای الگوی مشابه طرح رفع محرومیت بشاگرد و منطقه کوشا
احمدی در منطقه شرق جاسک، تأکید کرد: توسعه متوازن روستاهای
کوهستانی این منطقه باید با استفاده از ظرفیت توسعه سواحل مکران و بر
مبنای توسعه جامعه محور شکل بگیرد.
وی با اشاره به روند تصویب سند توسعه سواحل مکران و توجه ویژه به
توسعه مبتنی بر تقویت جامعه محلی در مصوبه شورای عالی توسعه
سواحل مکران، افزود: در این سند، مشارکت جامعه محلی در حوزه
استان هرمزگان مورد تأکید قرار گرفته و در کوتاه مدت برنامه هایی در
دست اقدام است اما در بازه بلند مدت ضرورت دارد نقش جامعه محلی که
تا کنون همراهی بسیار خوبی در توسعه فیزیکی و عمرانی منطقه داشته
است، بسیار پررنگ تر دیده شود.
معاون هماهنگی امورعمرانی استانداری هرمزگان، گفت: این مهم تا
کنون حاصل شده اما بخش عمده ای که همه به آن توجه دارند، مشارکت
و اشتغال در اجرای پروژه هاست و استمرار این اشتغال پس از بهره
برداری پروژه ها کمتر مورد توجه قرار گرفته است.