25731
اکثریت اصولگرای مجلس و هم آن اقلیتی که مدافع دولت هستند و به
اصلاحات نزدیک‌اند و همچنین هر آدم منصفی که شاهد آن فضا بود، از
این رفتارها راضی نبود، به نظر من اکثریت قاطع مجلس برخی
تندروی‌ها را قبول ندارند اما طرح سوال از اعضای دولت حق قانونی
نمایندگان مجلس است،از هیئت رئیسه مجلس و همچنین از بزرگان
اصولگرا ، انتظار می‌رود که با مرور زمان این فضا را تلطیف کنند و
جلسات پرسش و پاسخ را با تعامل عقلانی تر و منطقی تر پیش ببرند .‌
وی با تاکید بر اینکه مورد تاخت و تاز قرار دادن مسئولان کمکی به حل
مشکلات نمی‌کند،افزود:در حال حاضر ما نیاز به برنامه و عقلانیت
داریم، همچنین نیاز داریم درک درستی از مقدورات و در عین حال
محدودیت های کشور و نظام داشته باشیم، کشور ما تحت فشار بدترین
دشمنی‌ها و تحریم‌هاست، دولت هم ضعف‌ها و کم‌کاری‌هایی دارد،
اما خدمات بزرگی هم انجام داده است،به نظر من اگر قرار است کسی
دولت را قضاوت و مورد سوال قرار دهد باید برای حل مشکلات مردم با
آن تعامل کند، لازم است این تعامل قانونمند، اخلاق‌مدارانه و مبتنی
بر شرایط فعلی کشور باشد .
عضو کمیسیون امنیت ملی و سیاست خارجی مجلس در ادامه با ابراز این
عقیده که من فکر می‌کنم آقای روحانی در صورت حضور در مجلس،
باید ضمن بیان واقعیت‌های کشور و شرایط سختی که ما در آن قرار