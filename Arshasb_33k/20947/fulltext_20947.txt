20947
قندان خانه پیدا کردید یا بشقاب و قاشق‌ها را داخل کیسه زباله دیدید،
تعجب نکنید این رفتارهای غیرمعمول نشانه‌های ابتلای یکی‌از
اعضای خانواده‌تان به بیماری دمانس یا آلزایمر است، این رفتارها
برای آلزایمری‌ها یک رفتار عادی و معمول است و هزاران کار
غیرعادی دیگر هم می‌تواند ثمره فراموشی یا زوال عقل باشد.
این روانشناس تصریح کرد: به گفته متخصصان علوم اعصاب،
اطرافیان بیماران آلزایمری باید با این وضعیت کنار آمده و صبر و
تحمل به خرج دهند زیرا آلزایمر هیچ درمان دارویی ندارد و تنها با
آرامش و پذیرش رفتارهای نابجای بیمار و دور کردن او از استرس
می‌توان از پیشرفت بیماری جلوگیری کرد.
وی بیان کرد: درواقع دمانس یا فراموشی، بیماری سنین بالاست و
به‌عنوان بیماری کهنسالی شناخته می‌شود، به همین خاطر شروع
دمانس از 65 سال به بالا است وبا افزایش سن، احتمال ابتلا به آلزایمر نیز
زیاد می‌شود و این احتمال در سن بالای 80 سال بسیار بیشتر است.
لطیفیان با اشاره به این‌که فراموشی در سنین 40 تا 50 سال مسأله‌ای
نگران‌کننده نیست، عنوان کرد: گاهی افراد جوان که دچار علائم
فراموشی می‌شوند، از آلزایمر به‌عنوان علائم فراموشی یاد می‌کنند
در حالی‌که فراموشی در افراد جوان بیشتر ناشی از اضطراب، نگرانی و
استرس است که تمرکز و قدرت حافظه را درگیر می‌کند اما آن‌ها این