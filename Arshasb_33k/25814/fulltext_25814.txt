25814
در جلسه حضور داشت، در رابطه با کتاب حجاب در صدر اسلام عنوان
کرد: آقای شاه‌سنایی در کتاب حجاب در صدر اسلام وجود فرهنگ
پوشش در عصر جاهلیت را اثبات کردند و تلاش فراوانی در پیداکردن
منابع و اشعار عصر جاهلیت انجام داده‌اند که چون پیش از این به آثار و
اشعار اعراب جاهلی پرداخته نشده بود و منبع مهم دیگری برای این
موضوع وجود ندارد باید به ایشان خداقوت گفت.
وی در رابطه با کتاب «حجاب شرعی در عصر پیامبر(ص)» که کتاب
«حجاب در صدر اسلام» در جهت نقد آن نوشته شده است، گفت: کتاب
«حجاب شرعی در عصر پیامبر(ص)» که توسط آقای امیرحسین
ترکاشوند نوشته شده بحث مرتبط با حجاب را وارد مرحله جدیدتری
کرد و با یک جریانی روبه‌رو شدیم که در صدد اثبات شرعی بودن
حجاب حداقلی بودند؛ اما به نظر می‌رسد که توانستند مباحث مرتبط با
حجاب را دقت بیشتری ببخشند و باید به این روند آفرین گفت و سخن
شهید مطهری در دوره قبل از انقلاب در دانشگاه‌ها را می‌توان اینجا به
کار برد که گفته بودند «حرف زدن درباره اشکالات و عیب‌جویی
برای یک فرهنگ استوار اسلامی ضرری نخواهد داشت و پاسخگویی به
آن‌ها سبب مطرح شدن و دقیق‌تر شدن آن نیز خواهد شد و زمانی که ما به
خوبی به این شبهات پاسخگو باشیم عقاید و تفکراتمان استحکام پیدا
می‌کند».