23763
وی ادامه داد: امروز در راستای اجرای طرح آجر به اجر در کوتاه مدت
بیش از150 هزار نفر با کمک های خرد در این طرح شرکت کرده اند.
همچنین سازمان نوسازی مدارس کشور توانسته از سال 92 تاکنون
روزانه حدود 2 هزار و 500 پروژه آموزشی را با حدود 15 هزار کلاس
درس ‌با زیربنایی بالغ بر دو میلیون مترمربع و اعتباری حدود هفت هزار
میلیارد تومان به بهره برداری برساند.
رئیس سازمان نوسازی، توسعه و تجهیز مدارس اضافه کرد: از سال 92
تاکنون روزانه 27 کلاس درس تحویل و 84 کلاس به سیستم
گرمایشی و سرمایشی مجهز شده و مدارس خشتی و گلی از ادبیات
فضاهای آموزشی حذف و روزانه 10 کلاس درس ناایمن تخریب و
بازسازی یا مقاوم سازی شده است. برای این مهم به طور متوسط روزانه
بیش از 8.4 میلیارد تومان اختصاص داده شده است.
رخشانی مهر افزود: 10 استان کشور از جمله تهران و سیستان و
بلوچستان با کمترین سرانه و بیشترین فضای تخریبی کماکان نیازمند
توجه ویژه از سوی دولت هستند.
به گزارش ایسنا، در این آئین مدرسه 12 کلاسه استثنایی حاج محسن
نقوی سنجانی با زیرینای 2239 مترمربع و 1904 متر محوطه سازی با
اعتبار 40 میلیارد ریال از محل اعتبار مشارکتی، در اراک با حضور
معاون‌عمرانی وزیر آموزش و پرورش به بهره برداری رسید.