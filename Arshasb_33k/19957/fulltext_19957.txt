19957
طرح سه فوریتی تعطیلی یک ماهه کشور از دستور کار مجلس خارج شد
به گزارش ایسنا، طرح سه فوریتی تعطیلی یک ماهه کشور بر اساس اصل
79 قانون اساسی در دستور کار مجلس قرار گرفت که با اخطار یکی از
نمایندگان مواجه شد.
علی ادیانی طرح سه فوریت این طرح را مغایر چهار اصل قانون اساسی
عنوان و خاطرنشان کرد: طبق اصل 79 قانون اساسی دولت باید در این
باره لایحه دهد و مجلس آن را تصویب کند. علاوه بر این طبق اصل 75
قانون اساسی طرح نمایندگان نمی‌تواند موجب افزایش هزینه یا
کاهش هزینه برای دولت شود.
وی افزود: پیش از این آقا (رهبری) نامه مکتوبی نوشتند و گفتند هر
گونه تصمیم درباره بنزین با نظر شورای امنیت ملی صورت می‌گیرد.
اگر در این باره تمشیت نشود امنیت ملی را مخدوش می‌کند.
ادیانی اضافه کرد: این طرح همچنین با اصل 176 مغایر است. چرا که بر
اساس آن تعطیلی حد و حصر قائل شدن و محدود کردن حقوق
شهروندی جزو اختیارات شورای عالی امنیت ملی است. چرا ما به دنبال
قانون نویسی هستیم در حالی که شهریور امسال قانون مدیریت بحران
به دولت ابلاغ شده و نیازی به این طرح نیست.
مسعود پزشکیان این اخطار را وارد دانست و گفت: به نظرم این طرح از نظر
قانونی اشکال داشته و ما نباید آن را می‌پذیرفتیم. در ادامه این اخطار به