2610
طور مطلق امکان ساخت آنها در داخل وجود ندارد.
ریاحی افزود: این سیاست می‌تواند در حوزه داروهایی که پزشکان
ترجیح می‌دهند نمونه خارجی آن تجویز کنند یا شرکت‌ها نگران
هستند که شرکت داروساز داخلی نتواند تمام تعهدات خود را به اجرا
بگذارد، مشکل ایجاد کند. البته شرکت‌های واردکننده بخشی از این
داروهای موردنیاز را از چند ماه قبل به گمرکات کشور وارد کرده و با
قول وزارت بهداشت در زمان کمبود، تخصیص ارز یافته و توزیع
می‌شوند.
وی درباره احتمال تاثیرگذاری کرونا بر عدم تخصیص ارز نیز گفت: با
توجه به اینکه کرونا داروی خاصی ندارد که بخواهد ارز برای آن در نظر
گرفته شود، این فرضیه درست نیست. در کنار آن واردات داروی
بیماری‌های زمینه‌ای نیز نمی‌تواند تخصیص ارز را طولانی کند.
هرچند ما همچنان معتقدیم واردات دارو با ارز نیمایی و تغییر
حمایت‌های دولت از تخصیص ارز به سیاست حمایت از بیمه‌ها
می‌تواند بخش زیادی از مشکلات این حوزه را برطرف کند.
به گزارش ایسنا، با وجود آنکه در سال جاری، تعداد محدودی از
کالاها در فهرست دریافت کنندگان ارز دولتی با نرخ 4200 تومان
باقی مانده‌اند اما مسئولان دولتی با حذف این ارز برای واردات دارو
مخالفت کردند. این در حالی است که اتاق بازرگانی معتقد است ارز