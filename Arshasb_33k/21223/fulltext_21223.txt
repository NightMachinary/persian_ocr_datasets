21223
و نماز وزارت آموزش و پرورش تدارک دیده شده که برگزارکننده
آن استان زنجان است که دانش‌آموزان می‌توانند به شکل مجازی از
فیض معنوی آن بهره‌مند شوند.
این مسئول ادامه داد: در شب شهادت حضرت فاطمه (س) نیز برنامه‌
سوگواری در کانال قرآن، عترت و نماز وزارت آموزش و پرورش و
کانال هیئت‌های مذهبی پخش خواهد شد که در حال حاضر با حضور
یکی از مداحان پیشکسوت زنجان، دانش‌آموز ابهری از نوغلامان
کشوری و مناجات‌خوانی همکاران فرهنگی این محفل ضبط
می‌شود.
رئیس اداره قرآن، عترت و نماز آموزش و پرورش استان زنجان از
اجرای پویش «هر خانه یک محفل قرآنی» خبر داد و تصریح کرد: در این
طرح دانش‌آموزان با خانواده خود یک محفل قرآنی تشکیل می‌دهند
و یک کلیپ یک دقیقه‌ای از تلاوت خود یا پدر تهیه و ارسال می‌کنند.
رضایی با اشاره به اینکه جشن تکلیف دانش‌آموزان نیز به شکل مجازی
برگزار می‌شود، خاطرنشان کرد: دانش‌آموزان همراه با خانواده
خود این جشن را برگزار و کلیپ‌های خود را ارسال می‌کنند و جوایزی
نیز برای دانش‌آموزان در نظر گرفته شده است؛ البته یک برنامه متمرکز از
طریق صدا و سیما نیز در نظر گرفته شده بود که با توجه به شرایط کرونا فعلا
نهایی نشده است.