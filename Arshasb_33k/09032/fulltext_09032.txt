9032
تایید حمله سایبری به دو سازمان دولتی
به گزارش ایسنا، در ساعات گذشته، اخباری مبنی‌بر حملات سایبری
به سازمان‌های دولتی منتشر شد و اینکه این حملات به زیرساخت‌های
سخت‌افزاری و نرم‌افزاری برخی سازمان‌ها صورت گرفته است. پیرو
ایناخبارمنتشرشده، مرکز ماهر (مدیریت امداد و هماهنگی
رخدادهای رایانه‌ای)، اطلاعیه‌ای منتشر کرد. در این اطلاعیه آمده
است: رخداد حمله مهم سایبری، صرفا مربوط‌به دو سازمان دولتی بوده
که مراجع مسوول در حال رسیدگی به موضوع هستند و مرکز ماهر نیز
به‌عنوان پشتیبان آماده کمک‌ها و امدادهای احتمالی مورد نیاز است.
بر اساس برخی تحلیل‌ها و براوردهای فنی، هشدارهای پیشگیرانه
برای مسوولین و کارشناسان دولتی در سطح ملی صادر شد که به هیچ
وجه به معنای وجود حمله نبوده است. همچنین برخی دستگاه‌های
دولتی بر اساس برداشت یا تحلیل خود پس از دریافت هشدارها اقدام به
قطع موقت برخی خدمات و انجام تست‌های فنی کردند که به‌دلیل
احتیاط صورت گرفته است. اگر چه از نظر مرکز ماهر این اقدام ضرورتی
نداشت.
مرکز ماهر اعلام کرده با وجود شایعات مطرح‌شده در فضای مجازی و
برخی رسانه‌ها، شواهدی از حمله گسترده به دستگاه‌های متعدد دولتی
تا این لحظه مشاهده نشده است. بخش مهمی از این فعالیت و فعالیت‌های