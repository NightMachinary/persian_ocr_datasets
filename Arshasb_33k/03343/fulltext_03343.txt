3343
در آن وقت شروع به آماده کردن نامه استعفای خود با توجه به اطلاعش از
عصبانیت ترامپ کرد اما او هم بعد از دریافت توصیه‌های چند مشاور و
دستیارش از این تصمیم منصرف شد.
اسپر یک هفته پیش گفته بود از پیشنهاد دونالد ترامپ برای به کارگیری
یک قانون به منظور دادن اختیار استفاده از قوای نظامی به رئیس جمهور
برای مقابله با ناآرامی‌های داخلی حمایت نمی‌کند. او تاکید کرد،
چنین اقدامی تنها باید به عنوان آخرین راه حل استفاده شود و توجیهی
برای استفاده از چنین پاسخی برای اعتراضات وجود ندارد.
این موضع اسپر در تعارض با موضع دونالد ترامپ در توصیه به
فرمانداران برای استفاده از نیروهای گارد ملی به منظور مسلط شدن بر
خیابانها و متوقف ساختن هر گونه ناآرامی است.
پنتاگون از اظهار نظر درباره این گزارش خودداری کرد و کاخ سفید
نیز به درخواست برای اظهار نظر پاسخ نداد.
اسپر همچنین به دنبال بیرون ماندن خود از مناقشه پیاده روی ترامپ از
کاخ سفید تا کلیسای سنت جان در اول ژوئن بوده و پیشتر به خبرنگاران
گفت از اینکه این بازدید ترامپ شامل عکس انداختن بوده، خبر نداشته
است.
مقامها به وال استریت ژورنال گفتند که همین توضیح نیز به خشم ترامپ
افزوده است.