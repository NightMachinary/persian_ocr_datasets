26362
هشدار آژانس بین المللی انرژی نسبت به خطر اوج گیری کرونا
به گزارش ایسنا، آژانس بین المللی انرژی در گزارش ماهانه خود اعلام
کرد فروپاشی مصرف سوخت در سه ماهه دوم سال 2020 اندکی کمتر
از برآوردهای اولیه بود و تقاضا در سه ماهه سوم با ازسرگیری فعالیت
اقتصادی بهبود چشمگیری پیدا خواهد کرد. سطح بالای ذخایر نفت
هم با اقدام گروه اوپک پلاس در محدودیت عرضه، کاهش پیدا می کند.
با این حال اوج گیری دوباره شیوع ویروس کرونا در ایالتهای متعدد
آمریکا و آسیا روی چشم انداز تقاضا برای نفت سایه افکنده است. شمار
زیاد موارد جدید ابتلا به ویروس کرونا در برخی از کشورها یادآور
این موضوع است که پاندمی هنوز تحت کنترل درنیامده و ریسک
دورنمای بازار نفت قطعا نزولی است.
قیمتهای نفت در بازار جهانی از رکورد اندکی که در آوریل به آن سقوط
کرده بودند، بیش از دو برابر افزایش پیدا کرده‌اند و نفت برنت روز
جمعه در بازار لندن حدود 42 دلار در هر بشکه معامله شد.
با این همه شوک ناشی از بحران ویروس کرونا در بازارهای نفت ملموس
است. تقاضای جهانی برای نفت امسال به دلیل قرنطینه و رکود اقتصادی
که تقاضا برای سوختهایی مانند سوخت جت و بنزین را کاهش داده
است، 7.9 میلیون بشکه در روز معادل حدود هشت درصد کاهش پیدا
خواهد کرد. اگرچه این میزان کاهش کم نیست اما به وخامتی که تا ماه