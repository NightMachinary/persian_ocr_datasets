24499
وی ادامه داد: من مشکلات تیم را می‌شناسم. مشکل عمده ما توان بدنی
بازیکنان است که در دقایق آخر تحلیل می‌رود و یک از دلایل آن
نداشتن بدنساز است. لیگ برای ما ادامه دارد و بهتر خواهیم شد. لیگ
برای ما ادامه دارد و دست از پا نخواهیم کشید. بضاعت و توان ما بیشتر از
این بود و یک لحظه غفلت باعث شد تا 85 دقیقه تلاش ما بر باد رود. امیدوارم
در بازی‌های بعد بهتر باشیم.
مهاجری درباره از دست دادن 3 امتیاز خانگی گفت: کسانی که
تفکرات من را می‌شناسند، اولویت من حفظ توپ و چرخاندن بازی
است اما ماشین‌سازی این بضاعت را ندارد. ما آمادگی لازم برای
بازی‌های سنگین را نداریم. در 13 روز 3 بازی سنگین داشتیم و توان ما
تحلیل رفت و نتوانستیم فشار لازم را به پرسپولیس بیاوریم.
پرسپولیس هم تنها یک تغییر نسبت به 2 بازی گذشته خود داشت و ما
توانستیم 85 دقیقه چنین تیم قدرتمندی را مدیریت کنیم. قطعا از بازی
قبل بهتر بودیم و باید در بازی بعد بهتر از امروز باشیم.