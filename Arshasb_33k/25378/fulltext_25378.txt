25378
دکتر «محمدرضا دهقانی» معاون بهداشت دانشگاه علوم پزشکی
شهید صدوقی یزد در این نشست، توصیه‌هایی در راستای رعایت
دستورعمل‌های بهداشتی ارایه کرد.
وی با اشاره به لزوم رعایت فاصله‌گذاری فیزیکی در چینش
صندلی‌های داوطلبان و توجه به اصول بهداشتی در هنگام
بازرسی‌های بدنی، اظهار کرد: همه داوطلبان باید خود را ملزم به
استفاده از ماسک بدانند و مأموران انتظامات باید از ورود افراد بدون
ماسک به حوزه‌های آزمون جلوگیری کنند.
گندزدایی سالن‌های محل برگزاری آزمون با نظارت کارشناسان
دانشگاه علوم پزشکی در هر نوبت، ارایه پد الکلی برای ضدعفونی
کردن انگشت هنگام اخذ اثر انگشت و همچنین در نظر گرفتن مکانی امن
و حفاظت‌شده برای داوطلبانی که دارای بیماری‌های زمینه‌ای
هستند البته با ارایه تأییدیه پزشکی، از دیگر مواردی بود که معاون
بهداشت دانشگاه علوم پزشکی بر آن تأکید کرد.
در این جلسه همچنین مقرر شد برای جلوگیری از تجمع داوطلبان در
مبادی ورودی، درهای حوزه‌های برگزاری آزمون دو ساعت قبل از
فرایند اجرایی آزمون بر روی داوطلبان باز شود.
به گزارش ایسنا و به نقل از روابط عمومی دانشگاه یزد، در نشست مذکور
علاوه بر تصمیم‌گیری درباره مسایل حفاظتی آزمون، به موضوع