27080
قابل قبولی را برای فصل پیش رو آماده کنیم.
او ادامه داد: بنده به عنوان مدیر عامل باشگاه شهداب یزد قول دادم که به
خاطر هواداران بازیکنانی می‌گیریم که از نظر فنی در سطح قابل قبولی
باشند. به خاطر گل روی هواداران و مردم دوست داشتنی یزد این کار را
انجام می‌دهیم و از اولین تیم‌هایی هستیم که بازیکنان مد نظر خود را
جذب می‌کنیم.
مدیرعامل باشگاه شهداب یزد، در پاسخ به این سوال که آیا امکان بروز
مشکل مالی در اوایل و اواخر فصل برای این تیم وجود ندارد؟ توضیح
داد: خوشبختانه قراردادهای ما پلکانی است، پس از آنکه برای
قرارداد بازیکنان مبلغ پایه می‌گذاریم، آپشن‌هایی را نیز از جمله
کسب پیروزی، رفتن به روی سکو و ... را در قرارداد آن‌ها مد نظر قرار
می‌دهیم. فکر نمی‌کنم مشکل مالی داشته باشیم. ما به همه بازیکنان خود
گفته‌ایم که ببرید، مبالغ قراردادها نوش جانتان باشد.
او در مورد هدف گذاری تیم شهداب برای فصل پیش روی لیگ برتر نیز
اظهار کرد: هدف ابتدایی ما با توجه به هزینه‌هایی که کرده‌ایم،
رسیدن به مرحله پلی‌آف است. می‌دانیم کار سختی داریم و بسیار سخت
است که یک تیم در دومین سال حضور خود در لیگ‌برتر به شکل یک
مدعی ظاهر شود اما هدف بعدی ما هم رسیدن به جمع چهار تیم پایانی در
صورت امکان است.