2576
اردوغان: منتظر آغاز به کار بایدن می‌مانیم
به گزارش ایسنا، به نقل از خبرگزاری آناتولی، رجب طیب اردوغان،
رئیس جمهوری ترکیه پیش از سفر خود به باکو، پایتخت جمهوری
آذربایجان در گفت‌وگو با خبرنگاران در مورد اهمیت این سفر گفت:
پس از 44 روز مبارزه نفس گیر، به شکر خدا امروز پرچم هلال و ستاره با
غرور در آسمان قره‌باغ به اهتزاز درآمده است.
اردوغان با تاکید بر تداوم حمایت‌های همه جانبه ترکیه از
آذربایجان گفت: در زمینه عمران مجدد زیرساخت و روساخت
مناطق آزاد شده در کنار آذربایجان خواهیم بود.
رئیس‌جمهوری ترکیه در رابطه با اجلاس سران اتحادیه اروپا که فردا
در بروکسل برگزار خواهد شد، گفت: اعمال هرگونه تحریم علیه ترکیه
در اجلاس سران اتحادیه اروپا، خیلی ما را تحت تاثیر قرار نمی‌دهد.
اردوغان در انتقاد از اظهارات نخست وزیر یونان در مورد ترکیه گفت:
در اصل یونانی‌ها از مذاکره خودداری کرده و بر سر میز حاضر
نمی‌شوند. اگر یونان به‌ عنوان همسایه ترکیه صادقانه رفتار کند ما در
میز (مذاکره) حضور خواهیم یافت.
رئیس جمهوری ترکیه تاکید کرد: پس از این نیز به مسیر خود و دفاع از
تمامی حقوق خود در مدیترانه شرقی ادامه خواهیم داد.
وی در مورد تصویب لایحه قانون اختیارات دفاع ملی آمریکا حاوی