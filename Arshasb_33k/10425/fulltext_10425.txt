10425
تعیین تکلیف زیرساخت‌های رفاهی در شمال شهر بیرجند
سیدکمال‌الدین میرجعفریان، امروز یکشنبه 20 مهرماه در جلسه
کمیسیون طرح تفصیلی(ماده 5) استان اظهار کرد: بنا به تأکید شخص
استاندار و وعده توسعه فضای سبز در شمال شهر، در این جلسه، کاربری
های لازم برای تحقق این برنامه تعیین شد. به گزارش ایسنا، وی یادآور
شد: این اقدام در راستای برقراری توازن در توزیع خدمات در دو
بخش شمال و جنوب شهر انجام می‌شود. معاون استاندار خراسان
جنوبی با تأکید بر این که توجه به توسعه زیرساخت‌های رفاهی و
خدماتی در شمال شهر از برنامه‌های اولویت دار استان است، گفت: در
همین زمینه از سال گذشته، خدمات گسترده‌ای در این منطقه صورت
گرفته است. میرجعفریان ادامه داد: تأکید بر تسریع در روند اجرای
پروژه فاضلاب و آسفالت معابر خاکی مهر شهر، از جمله این اقدامات
است. وی تصریح کرد: بنا به مصوبه کمیسیون طرح تفصیلی امروز،
مقرر شد دستگاه‌های متولی به ایجاد زیرساخت‌های لازم در این زمین
همت گمارند. معاون استاندار خراسان جنوبی اظهار کرد: تأمین
زیرساخت‌های ورزشی، رفاهی، تفریحی، فرهنگی، آموزشی،
تجاری و خدماتی به منظور رفاه ساکنین این منطقه از تکالیف
دستگاه‌های متولی است. میرجعفریان افزود: شهرداری بیرجند،
اداره کل ورزش و جوانان و دیگر دستگاه‌های اجرایی ذیربط به عنوان