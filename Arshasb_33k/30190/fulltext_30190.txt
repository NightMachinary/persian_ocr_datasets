30190
اراضی بلاکشت با در نظرگرفتن موارد و مباحث علمی و تناوب کشت،
استفاده بهینه و حداکثری کرد تا در حد امکان برخی از این موانع و
کمبودها برطرف شوند.
وی متذکر شد: نامگذاری سال 99 تحت عنوان سال جهش تولید از
طرف مقام معظم رهبری ایجاب می‌کند تا زمینه‌های افزایش تولید در
واحد سطح و جهش تولید در محصولات کشاورزی را فراهم سازیم.
رئیس سازمان جهاد کشاورزی آذربایجان شرقی ادامه داد: در بحث
تولیدات دامی یکی از راهکارهای موثر در راستای جهش تولید،
ارائه برنامه، تعریف عملیات اجرایی و تدوین شیوه نامه‌های مقتضی در
این خصوص است که باید توسط کارشناسان کشاورزی مورد بحث و
بررسی قرار گیرد.
وی گفت: با احصا واحدهای تولیدی دام و طیور استان و میزان برآورد
دقیق تولید واحدها، می‌توان بدون ایجاد زیرساخت‌های جدید و
احداث اماکن دامی تازه، با تدوین برنامه‌های تخصصی و علمی ظرفیت
تولیدی واحدهای فعال را در راستای جهش تولید ارتقا بخشید.
وی عنوان کرد: تغییر الگوی کشت مزارع زراعی از جمله مزارع
گندم، یکی دیگر از روش‌هایی است که می‌تواند در راستای کاهش
محدودیت‌ها و موانع به وجود آمده در واردات نهاده‌های دامی
مورد بازنگری و تحقیق و بررسی قرار گیرد.