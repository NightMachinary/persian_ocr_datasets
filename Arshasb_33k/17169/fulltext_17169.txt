17169
زمان برگزاری سه آزمون وزارت بهداشت تغییر کرد
به گزارش ایسنا، بر اساس اعلام مرکز سنجش آموزش پزشکی وزارت
بهداشت، زمان برگزاری آزمون های سیزدهمین دوره آزمون ملی
دانش آموختگان دندانپزشکی خارج از کشور، نوزدهمین دوره
آزمون ارزشیابی دانش آموختگان داروسازی خارج از کشور و
هفتمین دوره آزمون ارتقای دانش آموختگان کارشناسی و
کارشناسی ارشد داروسازی خارج از کشور و دکتری عمومی
داروسازی تغییر کرد و بر این اساس داوطلبان متقاضی شرکت در
آزمون های فوق روز جمعه 10 مرداد ماه سال 99 می توانند با حضور در
حوزه های امتحانی در جلسه آزمون شرکت کنند.
بر اساس اعلام مرکز سنجش آموزش پزشکی وزارت بهداشت، زمان
برگزاری این آزمون ها به دلیل همزمانی با برگزاری آزمون فلوشیپ که
روز پنج شنبه 9 مرداد برگزار می شود، تغییر کرده است.
به گزارش ایسنا، پیش از این اعلام شده بود سیزدهمین دوره آزمون ملی
دانش آموختگان دندانپزشکی خارج از کشور، نوزدهمین دوره
آزمون ارزشیابی دانش آموختگان داروسازی خارج از کشور و
هفتمین دوره آزمون ارتقای دانش آموختگان کارشناسی و
کارشناسی ارشد داروسازی خارج از کشور به دکتری عمومی
داروسازی روز پنجشنبه نهم مرداد ماه سال جاری برگزار می‌شود.