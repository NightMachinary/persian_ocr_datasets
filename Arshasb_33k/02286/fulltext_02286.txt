2286
صدور قطعنامه‌ای از سوی شورای امنیت در مورد این ویروس و
مبارزه با بیماری همه‌گیری جهانی متهم می‌کنند.
روز یکشنبه 10 ماه می یک دیپلمات چینی اعلام کرد، هم چین و هم
ایالات متحده آمریکا از پیش‌نویس قطعنامه شورای امنیت روز
پنجشنبه شورای امنیت سازمان ملل برای مقابله با بیماری همه‌گیری
کرونا، پشتیبانی می‌کنند، اما کشورش از تغییر ناگهانی موضع
واشنگتن در روز جمعه «شوکه» و متأسف شده است.
این در حالی است که یک دیپلمات آمریکایی ضمن تکذیب اظهار نظر
دیپلمات چینی، تأکید کرد، ایالات متحده اصلاً با متن پیش‌نویس
قطعنامه موافق نبود.
تنش و تبادل اتهام میان دو کشور در حالی شدت می‌گیرد که پانزده
عضو شورای امنیت سازمان ملل متحد بیش از شش هفته است که تلاش
می‌کنند تا بر سر متنی که در نهایت با هدف پشتیبانی از فراخوان 23
مارس آنتونیو گوترش دبیرکل سازمان ملل متحد برای آتش‌بس در
درگیری‌های جهانی به توافق برسند تا جهان بتواند در مبارزه با بیماری
همه گیر متمرکز شود.
روز یکشنبه خبرگزاری رویترز گزارش داد که اختلاف و رویارویی
میان چین و ایالات متحده بر سر نقشی که سازمان جهانی بهداشت در این
میان باید ایفا کند، باعث مختل شدن مذاکرات و توقف گفت‌وگوها