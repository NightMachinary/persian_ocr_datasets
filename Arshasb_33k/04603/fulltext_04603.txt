4603
با گسترش شهرها و علم و تکنولوژی در برخی نقاط، شاهد وجود
المان‌های مختلفی درشهرها هستیم که برخی از این المان‌ها کاملاً در
تضاد با شهرها هستند، هر چند در سال‌های اخیر حرکت‌های زیبایی از
سوی شهرداری‌ها برایهویت‌بخشی از طریق طراحی و اجرای
المان‌های شهری صورت گرفته اما این حوزه کماکان دقت‌نظر
بیشتری را می‌طلبد.
نقش موثر المان‌ها در معرفی هویت شهرها
در همین رابطه، شهردار ابهر با بیان اینکه در دوران معاصر نمی‌توان
نقش المان شهری را در زیبایی شهرها و معرفی ویژگی‌های فرهنگی و
تاریخی شهر نادیده گرفت، می‌گوید: می‌توان با طراحی و استقرار یک
المان مناسب، شرایط را برای معرفی ظرفیت‌های مختلف مردم منطقه
مهیا کرد که در اغلب شهرها، شهرداری‌ها توجه خاص به نصب
المان‌های پرمحتوا داشته و این موضوع به عنوان یکی از مهم‌ترین
عوامل جذب گردشگر تبدیل شده است.
محمدرضا ذوالقدری‌ها می‌افزاید: مهم‌ترین اصل در طراحی و
انتخاب فرم المان‌ها این است که تلاش شود تا مفهوم مورد نظر به طور
غیرمستقیم به مخاطب القا شود.همچنین جذابیت کافی را داشته باشد،
به گونه‌ای که مخاطب و بیننده را به تفکر و تامل وا دارد به این ترتیب پیام
آن در ذهن‌ها باقی می‌ماند.