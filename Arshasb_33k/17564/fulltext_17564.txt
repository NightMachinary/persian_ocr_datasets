17564
رییس هیات والیبال خراسان رضوی گفت: برگزاری مداوم
تمرینات و مسابقات، باعث شده تا امید در ورزشکاران رده سنی پایه
افزایش یابد و مطمئنا با ادامه این روند، در سال‌های آتی شاهد اتفاقات
خوبی خواهیم بود.
قوچان‌نژاد در خصوص راه‌اندازی کمیته والیبال ساحلی تصریح
کرد: کمیته ساحلی هیات والیبال خراسان رضوی را راه‌اندازی
کردیم و در هفته گذشته سه تیم در بخش نوجوانان نیز اعزام کردیم. برای
زمین و مکان والیبال ساحلی به شدت تحت فشار هستیم، اما به زودی
خبرهای بهتری برای والیبال ساحلی خراسان رضوی خواهیم داشت.
حتی برای کسانی که به صورت تفریحی علاقه‌مند به فعالیت در والیبال
ساحلی هستند، برنامه داریم.
وی در رابطه با فعالیت هیات‌های شهرستانی ادامه داد: فعالیت
شهرستان‌ها به دلیل تعطیلی مسابقات بسیار محدود شده است. در حال
حاضر برای تیم‌ها دعوت‌نامه زده‌ایم و اگر کرونا اجازه دهد لیگ برتر و
دسته یک استان در بخش آقایان و بانوان را راه‌اندازی خواهیم کرد.
احتمال دارد مسابقات بخش بانوان به دلیل مشکلات ایاب و ذهاب به
صورت متمرکز برگزار شود.
قوچان‌نژاد در مورد جذب اسپانسر برای هیات والیبال خراسان
رضوی بیان کرد: هنوز صحبتی با مدیران اشتادسازه برای حمایتاز