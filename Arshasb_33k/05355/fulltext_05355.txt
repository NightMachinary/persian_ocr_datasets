5355
سنگینی در انتظار آنهاست. ضمن اینکه پس از انتقال و گذرنیدن
باقیمانده دوره محکومیت آنها از حیث محرومیت از حقوق اجتماعی
برای مدت زمانی از اخذ گذرنامه و سفر به دیگر کشورها محروم می
شوند. معاون حقوق بشر و امور بین الملل وزیر دادگستری ضمن تشکر و
قدردانی از رییس قوه قضائیه، وزیر دادگستری و وزیر امور خارجه،
که در شرایط حساس کنونی و با شیوع گسترده ویروس کرونا با نگاه
انسان دوستانه و حقوق بشری خود زمینه دیپلماسی فعال حقوقی و
قضایی را فراهم و امکان انتقال محکومان به کشور را فراهم نموده اند
گفت: در فرایند انتقال اعضای کمیته انتقال محکومان، که نمایندگان
دستگاههای مختلف هستند، سفرای کشورمان در دیگر کشورها،
رییس سازمان زندان ها و همکارانشان، سازمان هواپیمای
کشوری، حفاظت اطلاعات پرواز، نیروی انتظامی، پلیس اینترپل،
دادگستری های استان، دادستانی ها، نمایندگان وزارت بهداشت،
نمایندگان وزارت دادگستری خصوصا مدیر کل دفتر همکاری بین
المللی و همکارانمان در این دفتر نقش آفرینی می کنند که باید از همه
آنها تشکر و قدردانی کنیم. عباسی در ادامه افزود: محکومان منتقل
شده قبل و بعد از انتقال تست کرونا می دهند و پس از تحویل به مسئولان
زندان نیز با نظارت کارشناسان وزارت بهداشت دو هفته در قرنطینه می
مانند.