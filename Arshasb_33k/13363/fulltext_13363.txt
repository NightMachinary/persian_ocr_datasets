13363
خانه تاریخی تدین
راهکار او برای برون‌رفت از این معضل چنین است: اگر کمی انعطاف
داشته باشیم و محافظه‌کاری را کنار بگذاریم، اگر نخواهیم از هر
سانتی‌متر خانه برای فروش استفاده کنیم و اگر میل نمایش دادن به
دیگران را کنار بگذاریم، می‌توانیم در آینده خانه‌های بهتری
بسازیم.
این معمار، مورد آخر را این‌گونه توضیح می‌دهد: در آپارتمان‌های
جدید فضای عظیمی را به پذیرایی که محلی عموماً بلااستفاده است،
اختصاص می‌دهند و این قسمت را با مبل‌های آن‌چنانی پر می‌کنند.
برای درها از شیشه استفاده می‌کنند و بعد این شیشه‌ها را با سه لایه پرده
می‌پوشانند که مبادا نور آفتاب، رنگ مبل و فرششان را کم‌فروغ
کند! اتاق‌خواب‌ها، دستشویی و حمام که فضای خصوصی‌تر و
پراستفاده‌تری هستند در درجات پایین‌تری قرار می‌گیرند و به نفع آن
پذیرایی بی‌مصرف، شکلی نامناسب پیدا می‌کنند.
درویش می‌گوید: اگر این گرفتاری‌های فرهنگی را از سر خودمان باز
کنیم، نسل آینده هم یاد می گیرد که در خانه، بیشتر از دیگران، برای خود
و خانواده خود ارزش و اهمیت قائل شود. کرونا و قرنطینۀ خانگی ناشی
از آن، فرصت این بازنگری را به ما داده است، انتخاب با ماست که از آن
چطور و در چه جهتی استفاده کنیم.