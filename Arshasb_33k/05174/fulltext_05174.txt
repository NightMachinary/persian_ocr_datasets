5174
او با اشاره به ابلاغ سیاست‌های کلی نظام در زمینه اشتغال، یادآور شد: در
ابلاغ سیاست‌های کلی اشتغال از سوی مقام معظم رهبری «گسترش و
استفاده بهینه از ظرفیت‌های اقتصادی دارای مزیت مانند گردشگری و
حق گذر» تصریح شده است.
رییس جامعه هتلداران ایران ادامه داد: بدیهی است اهمال دولت در این
زمینه و نادیده انگاشتن توانمندی‌های بالقوه گردشگری در ایجاد
فرصت‌های شغلی، قویاً مورد انتقاد تشکل‌های گردشگری و به طور
کلی همه فعالان این صنعت است.
حمزه‌زاده گفت: از نمایندگان مجلس انتظار می‌رود این نقصان
آشکار را ترمیم و صنعت گردشگری را در لایحه بودجه سال آینده
کشور به شأن و جایگاه اصلی خود نزدیک کنند.
بنا بر گزارش وزارت میراث فرهنگی، گردشگری و صنایع دستی،
صنعت گردشگری از ویروس کرونا تا پایان شهریورماه متحمل بیش
از 30 هزار میلیارد تومان زیان مالی شده است. تعداد شاغلان
بیکارشده در این بخش نیز88 هزار و 500 نفر اعلام شده است.