12485
این مسئول با تاکید بر جلوگیری از فرار مالیاتی، ادامه داد: سازمان امور
مالیاتی در این زمینه نیز تمهیدات موثری در نظر گرفته که به ما کمک کرد
تا در استان 144 مودی مالیاتی را شناسایی کنیم که مالیات پرداختی
آن‌ها 21 میلیارد تومان بود.با توجه به اسناد و مدارکی که سامانه‌ها در
اختیار ما قرار دادو نیز بررسی تراکنش‌های بانکی، توانستیم این مبلغ
را به 302 میلیارد تومان برسانیم.
مدیرکل امور مالیاتی استان زنجان تصریح کرد: مرکز ارتباط مردمی
این اداره‌کل به شماره 1526 به ‌صورت 24 ساعته آماده دریافت
سئوالات و پاسخ‌گویی برای عمومی مردم و مودیانی است که جهت
انجام تکالیف قانونی خود با مشکل مواجه هستند. علاوه‌ بر این مرکز
ارتباط، کلاس‌ها و دوره‌های مختلف آموزشی برای اتحادیه‌ها،
اصناف و همه سازمان‌هایی که متقاضی بوده‌اند، برگزار کرده‌ایم.
رضوی با اشاره به تمهیدات در نظر گرفته شده از سوی اداره‌کل امور
مالیاتی برای کمک به واحدهای تولیدی و صنعتی و تحقق جهش تولید،
خاطرنشان کرد: خوشبختانه در استان هیچ واحدی به دلیل بدهی
مالیاتی تعطیل نشده است و پرونده شرکت‌هایی که به دلیل بدهی
مالیاتی با مشکل مواجه شده‌اند نیز در کارگروه تسهیل و رفع موانع
تولید استان رسیدگی شده و خوشبختانه در این خصوص هیچ مشکلی
نداریم.