17082
اطلس جغرافیایی جرم باید دنبال شود تا تولید جرم نداشته باشیم. لذا در
این رابطه دبیرخانه شورای عالی پیشگیری از وقوع جرم باید فعال
شود.
وی با تاکید بر فعال شدن دبیرخانه شورای عالی پیشگیری از وقوع جرم
برای دنبال کردن مسائل اجتماعی، اقتصادی و فرهنگی پساکرونا
گفت: اگر به این موضوع توجه نشود، تبدیل به آسیب اجتماعی و در
نهایت جرم می‌شود. لذا همه ابعاد پساکرونا باید به صورت پیشگیرانه
مورد بحث قرار گیرد و برخورد با این قضیه نباید منفعلانه باشد.
رییس قوه قضاییه با بیان اینکه یکی از وظایف قوه قضاییه که در قانون
اساسی به آن اشاره شده، کشف جرم است، تصریح کرد: این موضوع
ایجاب می‌کند یک حرکت برتر و فعال در این رابطه صورت گیرد؛ به
نحوی که دادستان‌ها نقش هدایتگری در رابطه با ضابطین داشته باشند و
درگیر مسائل غیر مهم نشوند. در این رابطه برخط کردن سامانه‌هایی که
کشف جرم را تسهیل می‌کنند و راهنمایی و هدایت ضابطین باید به
صورت محوری مورد توجه قرار گیرد.
رییسی با تاکید بر موضوع رسیدگی‌های قضایی اظهار کرد:
نهادهایی همچون شوراهای حل اختلاف، میانجیگری و داوری که
در قانون تاسیس شده است، باید فعال شوند. این موضوع منجر به
کاهش ورودی پرونده‌های می‌شود.