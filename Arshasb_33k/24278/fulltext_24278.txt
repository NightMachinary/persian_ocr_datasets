24278
اسرائیل هیچ هزینه‌ای نکرد
به گزارش ایسنا، عاموس یادلین، رئیس مرکز پژوهش‌های امنیت
داخلی رژیم صهیونیستی و رئیس پیشین دستگاه اطلاعات ارتش این
رژیم در مصاحبه با شبکه 12 تلویزیون این رژیم درباره توافق‌های
عادی‌سازی با کشورهای عربی و اسلامی گفت: مراکشی‌ها همانند
سودانی‌ها در واقع قرارداد را با آمریکایی‌ها و نه با ما امضا کردند و
کسانی که این هزینه را پرداختند آمریکایی‌ها بودند و اسرائیل چیزی
پرداخت نکرده است.
رئیس مرکز پژوهش‌های امنیت داخلی رژیم صهیونیستی با اشاره به
اینکه توجه به تفاوت‌ها میان یک صلح واقعی با امارات اهمیت دارد،
گفت: در مقابل صلح با امارات، اسرائیل بود که با لغو (طرح) الحاق و
عدول از برتری نظامی اسرائیل (در منطقه با فروش جنگنده‌های اف35
به امارات) اجازه یافت عامل اصلی باشد.
یادلین افزود: در مقابل اسرائیل تقریبا هیچ چیزی در مقابل صلح با
مراکش و سودان پرداخت نکرد و این آمریکایی‌ها بودند که هزینه
دادند.
این مسؤول امنیتی رژیم صهیونیستی در ادامه گفت: آمریکایی‌ها
سودان را از لیست تروریستی خارج کرده و حاکمیت مراکش را بر
صحرای غربی به رسمیت شناختند و این به رسمیت شناختن برای