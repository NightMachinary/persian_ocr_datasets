24531
وی تأکید کرد: میزان خطر ابتلا به کووید19 به نوع فعالیتی که انجام
می‌دهیم، سطح انتشار ویروس در جامعه، محیط، سطح ایمنی و بیماری
زمینه‌ای در شما یا افرادی که با شما زندگی می‌کنند یا افرادی که قرار
است طی دو هفته آینده با آن‌ها ارتباط برقرار کنید و نیز میزان مواجهه با
عوامل خطر کرونا در دو هفته گذشته و برنامه دو هفته آینده شما دارد.
این متخصص خاطرنشان کرد: میزان خطر ابتلا به کووید 19 در
فعالیت‌های روزانه به پنج گروه کم‌خطر، نسبتاً کم‌خطر، خطر متوسط،
خطر نسبتاً زیاد و خطر زیاد تقسیم‌بندی شده است.
خرید مواد غذایی و خطر انتقال متوسط
متخصص پزشکی اجتماعی دانشگاه علوم پزشکی بوشهر افزود:
فعالیت‌هایی مانند باز کردن نامه، گرفتن غذا از بیرون بر یا پمپ‌بنزین
کم‌خطر و فعالیت‌هایی مانند خرید مواد غذایی از سوپرمارکت،
گذراندن یک ساعت در یک زمین‌بازی و غذا خوردن در فضای بیرونی
رستوران کم‌خطر تا متوسط هستند.
وی صرف شام در خانه شخص دیگر یا کار یک هفته در یک ساختمان
اداری را در رتبه خطر متوسط دانست.
امیری تصریح کرد: دامنه خطر نسبتا زیاد شامل رفتن به آرایشگاه یا
پیرایشگاه ، شرکت در عروسی یا مراسم تشییع‌جنازه و بغل کردن یا دست
دادن با یک دوست است.