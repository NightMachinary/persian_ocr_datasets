6517
بازگشت بایدن به برجام؛ فرصت یا تهدید
یوسف مولایی در گفت‌وگو با ایسنا درباره انتخاب جو بایدن به عنوان
رییس جمهور بعدی آمریکا و تاثیر انتخاب وی بر سیاست خارجی
ایران به ویژه برجام با بیان اینکه صرف نظر اینکه چه کسی در آمریکا
روی کار باشد باید بدانیم که بین دموکرات‌ها و جمهوری‌خواهان
در رویکردشان به سیاست های کلی آمریکا تفات‌هایی وجود دارد،
هم در سیاست داخلی و هم سیاست خارجی، گفت: دموکرات‌ها اصولا
به عنوان یک سیاست راهبردی تلاش می‌کنند که در سیاست بین‌الملل از
ظرفیت‌های متحدان خود استفاه کنند و با هزینه کمتری سیاست
خارجی خود را پیش ببرند و به احتمال زیاد با اتحادیه اروپا و اعضای
دائم شورای امنیت و در سازمان‌های بین‌المللی مجدد حضور فعال
خواهند داشت.
وی ادامه داد: اما جمهوری‌خواهان مسیر متفاوتی را انتخاب می‌کنند
یا بهتر است بگوییم که آمریکای ترامپ مسیر بسیار متفاوتی را در این
چهار سال گذشته دنبال کرد. آنها با تکیه به قدرت نرم و سخت آمریکا یک
جانبه سیاست‌هایشان را جلو بردند. همه دنیا مخالف حمله به عراق
بودند اما دستگاه سیاست خارجی آمریکا در زمان بوش پسر تصمیم به
حمله گرفت. آنها معتقدند که دیگران مجبورند دنبال آنها بیایند نه
آنها.