13695
خطر شب‌نشینی با ویروس
به گزارش ایسنا، حمید سوری، اپیدمیولوژیست، در یادداشتی در
روزنامه جام جم نوشت: «این روزها، مدیران سلامت و اعضای ستاد
ملی مبارزه با کرونا از احتمال اعمال محدودیت‌ها در شب یلدا
می‌گویند و پیشنهاد کرده‌اند تا روز 30 آذر کسب و کارها تعطیل و از
ساعت 18 ترددها ممنوع شود. این در حالی است که به نظر می‌رسد فقط با
آموزش و فرهنگسازی می‌توان گره این کار را باز کرد، زیرا با
محدودسازی نمی‌توان خطر دورهمی‌ها را کاهش داد.
حدود 10 ماه از شیوع ویروس کرونا در کشور می‌گذرد و در این مدت
شاهد تعطیلی و دورکاری‌ها بوده‌ایم اما سوال اینجاست این
محدودیت‌ها چقدر جواب داده است؟ ‌با توجه به آمارهایی که هر روز
از مرگ و میر ناشی از کرونا منتشر می‌شود، می‌توان گفت این
محدودیت‌ها آن‌ قدر تاثیرگذار نبوده است.
این در حالی است که دورکاری در ادارات دولتی حدود 80درصد از
بازده کاری کشور را کاهش داده است. به همین دلیل این روزها شاهد
کارمندانی هستیم که در خانه می‌مانند و حقوق می‌گیرند؛ اتفاقی که به
اقتصاد کشور صدمه می‌زند.
با توجه به روندی که تاکنون پیش گرفته‌ایم می‌توان گفت پیشنهاد
تعطیلی یک روزه در شب یلدا هم اثری بر کاهش انتقال ویروس کرونا در