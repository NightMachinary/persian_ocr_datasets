15908
وی عنوان کرد: درواقع، تفاوت دیدگاه اقتصاددانان و
سیاست‌مداران در راه‌حلی است که به آن منتهی می‌شود. به‌طوری‌که
دیدگاه اقتصاددانان بهره‌گیری از آموزه‌های علم اقتصاد و
به‌کارگیری و اعمال سیاست‌های صحیح و علمی اقتصادی و پرهیز
جدی از هرگونه تصمیمات سلیقه‌ای و غیر کارشناسی را پیشنهاد
می‌کند که نتیجه آن همان کنترل و تثبیت قیمت‌ها و حرکت در مسیر
منافع ملی در بلندمدت است؛ درحالی‌که نسخه تجویزی دیدگاه دوم
یا همان سیاسیون اعمال اقدامات تعزیراتی و صدور بخش‌نامه‌ها و
مصوبات سرشار از بایدها و نبایدهایی است که ضمن متهم کردن و
مقصر جلوه دادن تولیدکنندگان، عرضه‌کنندگان و ارائه‌کنندگان
کالا و خدمات، بر پیگیری مسئولانه و مداوم مقامات دولتی در راستای
کنترل قیمت‌ها، اشاره دارند و از این طریق افکار عمومی را در
کوتاه‌مدت اغنا می‌کنند؛ اما این‌گونه تلاش‌ها، هیچ‌گونه تأثیر
مثبتی بر شاخص‌های کلان اقتصادی و بهبود معیشت و رفاه مردم در
بلندمدت ندارند.
این استاد دانشگاه تأکید کرد: به‌طورکلی، در زمینه مدیریت اقتصاد
کشور، هرگاه دولت‌ها از آموزه‌های علم اقتصاد فاصله بگیرند،
ناگزیر به سمت اتخاذ اقدامات تعزیراتی و نفی اصالت علم اقتصاد در
مدیریت اقتصاد کشور به‌ویژه در شرایط تحریمی و بحرانی حرکت