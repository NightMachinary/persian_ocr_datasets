16147
رسانه در کردستان صنعت نیست
ابراهیم محمدحسینی در وبینار چالش های روزنامه نگاری و روزنامه
داری در کردستان که در بستر اینستاگرام به همت نمایندگی خانه
مطبوعات سقز برگزار شد اظهار کرد: یکی از دلایل کم رونقی و بی
رونقی و مرگ اقتصادی رسانه ها به ویژه مطبوعات در کردستان، عدم
آشنایی کافی دست اندرکاران با شیوه های علمی و کارآمد مدیریت
رسانه است. محمد حسینی در این برنامه که اولین برنامه نت گپ های
رسانه ای خانه مطبوعات در سقز بود، اضافه کرد: اقتصاد رسانه به معنی
تامین هزینه های مالی و خود اتکایی، تولید محتوای جذاب و عرضه
آن به شهروندان، جذب آگاهی در بازار، به کارگیری علم اقتصاد و بهره
گیری از نیروی متخصص و کارآمد و استفاده از فناوری های نوین
است. وی عنوان کرد: حوزه رسانه به دلیل دگرگونی های اجتماعی،
اقتصادی و سیاسی از یک سو و توسعه فناوری ها از سوی دیگر، همواره در
معرض تغییر بوده است و مدیران رسانه باید همواره با آینده نگری،
محیط رسانه ای را به خوبی تحلیل کرده و از روندها و تغییرات پیش رو
اطلاع دقیق کسب کنند تا بتوانند برای منطبق ساختن سیاست ها و
راهبردهای سازمان رسانه ای با شرایط آینده، برنامه ریزی کنند.
مدیران رسانه در کردستان از استراتژی های متنوع سازی استفاده
کنند این کارشناس رسانه اظهار داشت: تغییرات پیش روی صنعت