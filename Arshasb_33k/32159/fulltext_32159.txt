32159
است: ‌«کار من تدریس است. البته کار تدریس جدا از کتاب نیست.
همان‌طور که کار تحصیل از کار کتاب جدا نیست. یادم می‌آید وقتی
در خارج تحصیل می‌کردم، دانشجو موظف بود پیش از کلاس
درس‌ها را بخواند و اشکالاتی را مشخص کند و در حضور استاد فقط به
رفع اشکالات بپردازد و راهنمایی بخواهد. متاسفانه در کار تحصیلی
دانشگاهی در ایران به آن حد نرسیدیم. البته بسیاری از اساتید
شیوه‌هایی از این‌ گونه دارند. ولی برخی استادان اهل مطالعه نیستند و
بعضی دانشجویان نیز کافی است، یادداشت یا پلی‌کپی به دست دانشجو
برسد و بروند دنبال کارشان تا موعد امتحان.»
او به ترجمه اعتقاد زیادی داشت و نظرش این بود که «کار ترجمه
می‌تواند راهگشای مناسبی برای فرهنگ‌های گسترده جهان باشد و
طبعا موجبات توسعه بیشتری را در کار فرهنگ و کتاب کشور ما فراهم
آورد. به هر حال فرنگی‌ها از این نظر از ما جلوترند. یعنی هم
تجربیات‌شان درباره علم و دانش امروزی بیشتر است و هم
اطلاعات‌شان وسیع‌تر و ما می‌توانیم از آنها بهره‌گیری مثبت و
موثری داشته باشیم.»
عباس زریاب‌خویی از نوادر روزگار ما بود. او علاوه بر این که استاد
دانشگاه بود، عضویت چندین موسسه علمی را داشت و بسیاری از
دایره‌المعارف‌های بزرگ به زبان‌های مختلف مقالات او را منتشر