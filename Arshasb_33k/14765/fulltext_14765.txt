14765
دستگاه‌های امنیتی خوزستان از برگزاری تجمعات عروسی و عزا
جلوگیری کنند
سردار حیدر عباس‌زاده اظهار کرد: یکی از موارد دستورالعمل‌های
بهداشتی که در ستاد ملی و استانی مقابله با کرونا بر آن تاکید شده، رعایت
فاصله‌گذاری اجتماعی است که این مساله یکی از چالش‌های مهم و
جدی ما است.
به گزارش ایسنا، وی افزود: انتظار می‌رود دستگاه‌های امنیتی و
شورای تامین خوزستان و شهرستان‌ها از برگزاری تجمعات در مراسم
عروسی و عزاداری جلوگیری کنند. بعضا همکاران ما با بزرگان
طوایف به طور مستمر مذاکره می‌کنند تا مراسم تشییع و تدفین با
محدودیت برگزار شود اما بعضا اطرافیان آن‌ها رعایت نمی‌کنند.
عباس‌زاده گفت: با توجه به تاکیدات ستاد ملی و استانی مقابله با کرونا در
خصوص عدم برگزاری مراسمات، ناچار هستیم با مسئولین قضایی،
رئیس دادگستری و دادستان مرکز استان هماهنگ کنیم و اجازه چنین
تجمعاتی را به صورت صلبی ندهیم. بخش‌نامه کرده‌ام هر جایی که
کم‌توجهی شود، فرماندهی انتظامی شهرستان‌ها برای حفظ سلامت
مردم این کار را انجام دهند.
عباس‌زاده بیان کرد: همچنین نیروی انتظامی با همکاری
دستگاه‌های ذی‌ربط بازرسی‌هایی از وضعیت رعایت پروتکل‌های