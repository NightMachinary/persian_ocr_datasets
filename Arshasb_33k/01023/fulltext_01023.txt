1023
دارد.
آمریکا و تونس؛ جدال سیاسی جدید بر سر همکاری نظامی 
به گزارش ایسنا، خبرگزاری آناتولی در گزارشی آورد: اخیرا استفن
تاونسند، فرمانده فرماندهی نظامی آمریکا در آفریقا (آفریکام) در
تماس تلفنی با عماد الحزقی، وزیر دفاع تونس فاش کرد که راه‌های
جدیدی را برای رفع نگرانی‌های امنیتی متقابل با تونس از جمله
استقرار یگان نظامی برای کمک به ارتش تونس بررسی می‌کند.
وی گفت: درحالی که روسیه به دامن زدن به بحران لیبی ادامه می‌دهد
امنیت منطقه‌ای در شمال آفریقا موجب نگرانی ماست.
بعد از 24 ساعت از انتشار این بیانیه جنجالی، فرماندهی نظامی آمریکا
در آفریقا این بیانیه را توضیح داد و اعلام کرد که آمریکا هیچ گونه
مأموریت‌های جنگی در تونس نخواهد داشت بلکه به اعزام یک یگان
آموزشی اکتفا خواهد کرد.
بیانیه نخست فرماندهی نظامی آمریکا جنجالی را در میان محافل
سیاسی تونس ایجاد کرد. محافل سیاسی و فعالان در شبکه‌های
اجتماعی نسبت به ورود کشور به نزاع‌های بین‌المللی و لطمه به حاکمیت
آن هشدار داده‌اند.
از سال‌های بعد از انقلاب ژانویه 2011 پرونده ماهیت حضور نظامی
آمریکا در تونس مطرح شد. همچنین صحبت درباره وجود