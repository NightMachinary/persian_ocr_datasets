3581
ترکیه به اندازه کافی دشمن دارد و زمزمه‌های تحریم‌ها از سوی اروپا و
آمریکا نیز مطرح می‌شود؛ با این اختلافات تنها این آمریکا، اسرائیل و
دشمنان هستند که خشنود خواهند شد. پزشکیان با تأکید بر اینکه مردم
آذربایجان تمامیت ارضی کشور را به عنوان یکی از اولویت‌های
خود می‌دانند، خاطرنشان کرد: همین مردم آذربایجان در خاک
خوزستان با جان دل جنگیدند و یک وجب از این سرزمین را به دشمن
ندادند، پس بدانند صدام اشتباهی کرد که نتیجه آن را سال‌ها دید. وی با
تاکید بر ضرورت پرهیز از برخوردهای احساسی، گفت: دیپلماسی
کشورمان باید در مسیری حرکت کند که اختلافات بین کشورهای
مسلمان کاهش یابد، باید از هر جمله و حرکتی که باعث تشدید این
اختلافات می‌شود، جلوگیری کنیم و با احساسات برخورد نکنیم.
نماینده مردم تبریز آذرشهر و اسکو در مجلس شورای اسلامی افزود:
اگر دیوانه‌ای سنگی را داخل چاهی بیاندازد، ده‌ها نفر عاقل جمع
شوند، نمی‌تواند آن سنگ را در بیاورند؛ پس تلاش کنیم خودمان این
دشمنی‌ها را تشدید نکنیم و با دیپلماسی صحیح در مسیر کاهش این
اختلافات قدم برداریم.
اظهارات اردوغان بی چشم و رویی است
ابوالفضل ابوترابی در گفت‌وگو با ایسنا در خصوص اظهارات رئیس
جمهور ترکیه و خواندن شعری در مورد رود ارس، اظهار کرد: علاوه بر