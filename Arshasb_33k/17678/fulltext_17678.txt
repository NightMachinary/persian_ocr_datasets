17678
سپاهان را هم درباره توانایی‌های فنی این مربی مردد کرد. رفته‌رفته
که تفکرات قلعه‌نویی متزلزل شد، شایعات قوت گرفتند و دیگر اندک
امید پرافتخارترین سرمربی تاریخ لیگ برتر هم کم‌رنگ شد. او هر روز
می‌شنید و می‌شنود که قرار است سرمربی جدیدی بیاید و به جای او
زردهای اصفهانی را هدایت کند.
فشار عصبی
قهرمانی زودهنگام پرسپولیس، بد نتیجه‌گرفتن سپاهان،
پررنگ‌شدن شایعات و شاید اندکی مشکلات شخصی، نه‌تنها
تفکرات قلعه‌نویی را زیر سؤال برد، بلکه اعصاب و روانش را هم درگیر
کرد. او چند ساعت بعد از ثبت قهرمانی پرسپولیس با نشانه‌هایی از
حملات عصبی راهی بیمارستان شد تا هوادارانش را نگران کند. شاید
فقط باید قلعه‌نویی بود تا بتوان فشار عصبی‌ای را که به او وارد شده، درک
کرد. به‌هرروی پزشکان به او توصیه کردند چند روز در بیمارستان
تحت مراقبت باشد و بعد، از فوتبال و هر کار پراسترس دیگری برای
مدتی معین دوری کند؛ اما قلعه‌نویی باید نشان می‌داد و نشان دهد که
عصر سرمربیگری‌اش پایان نیافته است. او با رد توصیه‌های پزشکان
سعی کرد دست‌کم از منزل هم که شده، سپاهان را برابر استقلال هدایت
کند؛ هدایتی که با یک شکست دیگر برایش همراه بود و یک بازی
پرحرف‌وحدیث دیگر. این‌بار قلعه‌نویی وارد جنگ رسانه‌ای نشد و