31221
وی در ادامه، ارزش محموله های قاچاق کشف شده را طبق نظر
کارشناسان بالغ بر 36 میلیارد ریال عنوان کرد.
جاویدان در پایان با اشاره به دستگیری 9 متهم در این رابطه، از معرفی آنها
به دستگاه قضائی جهت سیر مراحل قانونی و صدور احکام لازم خبر داد.
کشف 4 انبار احتکار نهاده دامی در شاهرود
محمدرضا کاملی 23 آذرماه با اعلام این خبر اظهار کرد: طی گشت
مشترک بازرسی باهمکاری سپاه پاسداران و بمنظور بازرسی از انبارها
و مراکز ذخیره سازی کالاهای اساسی در شهرستان شاهرود ، چهار
انبار احتکار ذرت دامی و علوفه ای به میزان حدود سه هزار و 200 تن
درشهرستان کشف شد.
وی با اشاره به دلایل برخورد با این ابارداران اضافه کرد: این انبارها
هیچ کدام در سامانه جامع انبارها ثبت نشده بودند و از همین رو
موجودی آنها احتکار محسوب می شود.
رئیس اداره صنعت ، معدن و تجارت شهرستان شاهرود از تشکیل
پرونده برای صاحبان این انبارها خبر داد و افزود: کالاهای احتکار
شده در این چهار انبار به ارزش ریالی حدود 19 میلیارد ریال بوده است.
کاملی از معرفی متخلفات به تعزیرات حکومتی خبر داد و اظهار کرد:
پرونده این محتکران به تعزیرات شهرستان ارجاع شده و این دستگاه
نظارتی مطابق قوانین با متخلفان برخورد خواهد کرد.