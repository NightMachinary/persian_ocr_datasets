13631
خسارت 680  میلیارد ریالی سرمازدگی به محصولات کشاورزی
هرمزگان
علی باقرزاده همائی ظهر امروز(21 دی ماه) در چهارمین جلسه
شورای بخش کشاورزی با اشاره به سامانه پرفشارسرد در مناطق
جنوبی کشور به خصوص در استان هرمزگان اظهار کرد: متاسفانه طی
یک هفته گذشته شاهد خساراتی به لحاظ سرمازدگی محصولات
کشاورزی در مناطقی از شرق ، شمال و غرب استان بودیم.
وی با بیان اینکه بهره برداران بخش کشاورزی قبل از بروز سرما بایستی
محصولات کشاورزان خود را تحت پوشش بیمه قرار می دادند،
افزود: با هماهنگی های انجام شده اکیپ های ارزیابی غرامت بیمه ای به
مناطق اعزام شدند و بررسی ها در حال انجام می باشد.
رییس سازمان جهادکشاورزی استان هرمزگان ادامه داد:
سرمازدگی در مزارع گوجه فرنگی ، بادمجان، فلفل دلمه ای در
شهرستانهای میناب و بخش مرکزی این شهرستان، مناطقی از
بندرعباس، حاجی آباد، پارسیان و رودان اتفاق افتاده است.
باقرزاده همچنین در خصوص غرامت بیمه ای اظهار کرد:
کشاورزانی که محصولات خود را بیمه کردند ارزیابی غرامت
محصولات کشاورزی آنها در حال انجام بوده و چرخه پرداخت
غرامت بیمه ای برای آنها طی می شود.