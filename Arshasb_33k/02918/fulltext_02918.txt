2918
علاوه بر مقبره حضرت حجی(ع) در ضلع جنوبی فضای داخلی
مسجد(امامزاده) دوسنگ قبر دیگر نیز وجود دارد، گویا یکی از این
سنگ قبرها متعلق به بانی مسجد و دیگری از آن میرزا
محمدبن‌میرزاعبداالله عموی بزرگوار آیت‌الله تألهی است.
برخی از مردم همدان اعتقاد دارند که در کنار قبر حجی نبی(ع) قبر یکی
دیگر از انبیا الهی نیز است اما نام و اثری از پیامبر دوم در آنجا وجود ندارد،
اگر این احتمال درست باشد هر دو پیامبر در زیر همان یک سکو
مدفون‌اند.
آرامگاه حضرت حجی(ع) مورد احترام مردم همدان است به
طوریکه روی سکوی قبر پیغمبر همیشه تعدادی شمع روشن در
شمعدانی‌ها و قندیل‌های سنگی دیده می‌شود که همین امر نشان
دهنده، تقدس و احترام مکان در میان اهالی بومی است.
مسجد پیغمبر یکی از مساجد با اهمیت همدان است که در ابتدای بازار
فلسطین، راسته پیغمبر، روبروی کاروانسرای قلمدانی واقع شده و در
سال 1379 به عنوان یکی از آثار ملی ایران به ثبت رسیده است.
موقعیت مکانی مسجد پیغمبر نشان می‌دهد که مسجد مرکزیت خاصی
داشته و هم اکنون نیز آن موقعیت تاحدودی حفظ شده است، آرامگاه
حجی نبی(ع) جزساختمان مسجد محسوب می‌شود البته به‌نظر
می‌رسد که ساختمان این قسمت قدیمی‌تر از ساختمان مسجد باشد.