24972
نامه کمپین پیگیری حقوق معلولان به نمایندگان دور جدید مجلس
به گزارش ایسنا، کمپین پیگیری حقوق معلولان در نامه‌ای خطاب به
نمایندگان دور جدید مجلس نوشته‌اند:
«اینک که مجلس یازدهم با اندیشه‌ای نو و تلاشی دگرباره، از هفتم
خرداد ماه 1399 آغاز به کار کرده است، یک ملت و به‌ویژه قشر
آسیب‌پذیر و محرومین چشم به راه طرح‌ها، آرا، تصمیمات و
نظارت‌های شما وکلای تازه نفس هستند.
یکی از این اقشار که حقوق‌شان آن‌گونه که شایسته و بایسته ادا نشده،
جامعه افراد دارای معلولیت است که تا رسیدن به حیات مبتنی بر کرامت
انسانی و بهره‌مندی از استانداردهای حداقلی برای یک زندگی شایسته
فرسنگ‌ها فاصله دارند.
بی‌شک گام اول برای تصمیم‌سازی‌ها و نظارت‌های صحیح بر پیشبرد
حقوق ما شهروندان دارای معلولیت در عرصه قانونگذاری، شناخت
صحیح از معلولیت منطبق با رویکردهای نوین حقوق بشری از سوی
شما نماینده ملت است.
امروزه بر اساس رویکرد حقوق بشری، فرد دارای معلولیت صرفا به
جهت آسیب جسمی، ذهنی و حسی نیست که معلول است، بلکه هرگاه
موانع گوناگون محیطی، اجتماعی، فرهنگی، اقتصادی و ... فرد را از
فرصت‌های برابر با دیگران در زندگی روزمره محروم سازد، معلول به