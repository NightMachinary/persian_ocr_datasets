31989
دسترسی به اینترنت برای بهره‌مندی دانش‌آموزان در دستور کار قرار
دارد.
وی با اشاره به اینکه در مورد تغییر کاربری و افزایش بهره‌وری فضاهای
آموزشی موضوع باید توسط معاون عمرانی استاندار پیگیری شود،
افزود: استان زنجان برخلاف استان‌های مجاور فاقد اردوگاه
دانش‌آموزی است، موضوعی است که باید مورد توجه قرار گیرد تا
اردوگاه‌های موجود در استان برای بهره‌مندی دانش‌آموزان مهیا
شود.
حقیقی شرایط موجود اردوگاه‌ها را نامطلوب خواند و تصریح کرد:
رسیدگی به وضعیت اردوگاه‌های دانش‌آموزی با اولویت اردوگاه
امام خمینی (ره) و شهید بهشتی در دستور کار قرار گیرد.
استاندار زنجان با اشاره به بهبود اجرای قانون اختصاص 5 درصد
درآمدهای شهرداری به آموزش و پرورش در زنجان، یادآور شد:
مقایسه وضعیت اختصاص این اعتبارات در سال گذشته در مقایسه با
سال‌های قبل موید این موضوع است.
مدیرکل آموزش و پرورش استان زنجان نیز در ادامه این جلسه اظهار
کرد: از زمان حضور در استان زنجان و تشکیل شورای آموزش و
پرورش، موضوع مطالبه حقوق آموزش و پرورش و جلب مشارکت
دستگاه‌ها در فعالیت این دستگاه در دستور کار قرار گرفت.