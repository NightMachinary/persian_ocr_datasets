4276
افزایش مشارکت مردم در شعبات اخذ رای زنجان
خدابخش مرادی نافچی بعدازظهر امروز (21 شهریور) در جریان
بازید از شعبات اخذ رای زنجان، در جمع خبرنگاران، با بیان اینکه از
لحاظ بسترسازی برای برگزاری انتخابات دور دوم یازدهمین مجلس
شورای اسلامی در شهرستان‌های زنجان و طارم مجموعه تمهیدات
لازم اتخاذ شده است، اظهار کرد: در این دوره از انتخابات علاوه بر
تمهیدات اجرایی و امنیتی، اقداماتی نیز برای رعایت پروتکل‌های
بهداشتی در دستور کار قرار دادیم.
وی با اشاره به اینکه نسبت به سال گذشته در این شعب بازدید شده زنجان
توسط همکاران هیئت اجرایی، معتمدان، نماینده فرماندار، نیروی
انتظامی، هیئت نظارت فاصله اجتماعی در موقعیت استقراری رعایت
شده بود، افزود: طبق ارزیابی انجام شده در سطح استان انتخابات با
جریان آرام خود به تناسب مناطق و شعب مشارکت را مردم داشتند.
این مسئول با اشاره به اینکه طبق رصدهای انجام شده شاهد افزایش
مشارکت مردم در انتخابات دور دوم یازدهمین مجلس شورای
اسلامی در شهرستان‌های زنجان و طارم هستیم، تصریح کرد: از مردم
دعوت می‌کنم برای انتخاب داوطلب مورد نظر خود به شعبات اخذ رای
مراجعه کنند تا بتوانیم پنج نماینده استان را تکمیل کنیم تا حتما در
توسعه استان موثر باشد.