22237
حد چند دقیقه به یاد بیاوریم که اژدهایی به نام کرونا هنوز بالای سرمان
است و بعد، بشویم همان آدم فراموشکار قبلی و برویم سراغ
راهکارهای نوین دور زدن قانون.
این سرمستی ناشی از پیروزی و غلبه بر قانون، یک روزی کار دستمان
می‌دهد. شاید هم کار دستمان داده است و خودمان نمی‌دانیم. این «ما»
یعنی همه؛ یعنی من و شما و مسئول و مقام و رئیس ...
معلوم نیست این ماجرا چقدر درست باشد اما حکایت ظریفی است.
می‌گویند در میانه جنگ جهانی دوم، وقتی لندن زیر بمباران نازی‌ها
بود، چرچیل قرار جلسه‌ای بسیار مهم داشت و بخاطر اشتغال به کارهای
دیگر، چند دقیقه مانده به جلسه به راننده‌اش گفت مرا فوری به محل جلسه
برسان. راننده مسیر کوتاه ولی ورود ممنوع را انتخاب کرد. وسط
خیابان ناگهان افسر راهنمایی‌ قبض جریمه در دست، دستور توقف
داد. راننده گفت: «این ماشین نخست‌وزیر است. ایشان به جلسه
محرمانه‌ای می‌رود و باید سر ساعت به جلسه برسد». افسر با خونسردی
گفت: «هم ماشین و هم نخست‌وزیر و هم من وظیفه‌مان را خوب
می‌شناسیم.» پلیس جریمه را صادر کرد و دستور دور زدن به راننده داد.
وقتی راننده مشغول دور زدن شد، چرچیل سیگار برگش را روشن کرد
و گفت: «جنگ را می‌بریم، چون قانون حاکم است و خیابان‌های لندن به
رغم بمباران سنگین دشمن با قانون اداره می‌شود.»