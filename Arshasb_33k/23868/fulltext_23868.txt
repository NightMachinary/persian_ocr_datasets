23868
وی ادامه می‌دهد: قبل از اینکه شورای فنی میراث فرهنگی ایجاد شود،
شورای عالی باغستان با ریاست استاندار فعال شد و مدیران جهاد
کشاورزی، محیط‌زیست، منابع طبیعی و سازمان باغستان
شهرداری نیز عضو این شورا هستند، اما از سال 82 که اولین سمینار
باغستان در قزوین برگزار شده تاکنون، باغستان نه‌تنها حفظ نشده بلکه
بیشتر تخریب‌ شده است و در این 16 سال کار مهمی انجام ندادند.
این باغدار خاطرنشان می‌کند: شهرداری که متولی است و سازمان
باغستان را دارد از همه بیشتر به باغستان دست انداخته چراکه این‌ها
نمی‌دانند باغستان چه منافعی در بلندمدت دارد؛ در حال حاضر منابع
طبیعی، باغستان و جهاد کشاورزی متولیان باغستان هستند اما با
همدیگر هم‌زبان نیستند، در سال‌های اخیر نیز بارها در جلسات
حرف‌های باغداران را می‌شنوند اما هیچ‌کدام از تصمیم‌های آن‌ها
عملی نشده است.
وی تأکید می‌کند: طبق سندی که موجود است 200 سال پیش جد من
دهخدا حسین و عمویم کریم بابا دخو بودند و هم‌اکنون باغ به من ارث
رسیده است، طی 8 سال که بحث احیای باغستان مطرح می‌شد ما
خوشحال بودیم که باغستان احیا می‌شود و ما حامی داریم اما تاکنون
جز تخریب باغستان اتفاقی نیفتاده است.
پوریا کاکوند یکی دیگر از باغداران جوان قزوینی نیز بیان می‌کند: