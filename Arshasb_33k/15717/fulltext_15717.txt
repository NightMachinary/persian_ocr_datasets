15717
راه‌اندازی 5 زمین چمن فوتبال در اردبیل
سجاد انوشیروانی 23 شهریور در مجمع عمومی سالیانه هیئت فوتبال
استان اردبیل اظهار کرد: از همان روزهای نخستین مسئولیت
بالاترین دغدغه بنده احیای فوتبال استان اردبیل بود به طوری که
تلاش کردیم تا خارج از طرح مسایل حاشیه‌ای روی موضوعات
پایه‌ای و اساسی فوتبال پیگیری‌ها را انجام دهیم. وی خاطرنشان کرد:
هرچند عده‌ای توصیه کردند که به سمت فوتبال نرویم چرا که هر
مدیرکلی به سمت فوتبال رفته مدیریت و شرایط کار خود را به ورطه
نابودی کشیده است اما بنده در کنار تمامی رشته‌های ورزشی توسعه
فوتبال را به عنوان یک ضرورت برای استان اردبیل تشخیص داده و به
سمتی حرکت کردم تا براساس نام و آوازه این استان اردبیل تیمی را در
لیگ‌های کشوری داشته باشد. مدیر کل ورزش و جوانان استان
اردبیل از رایزنی‌ها برای حضور سرمایه‌گذاران و صاحبان صنایع به
عنوان اسپانسر ورزشی خبر داد و گفت: به دلایل مختلف بسیاری از این
سرمایه‌گذاران حاضر و علاقمند به حضور در عرصه فوتبال نیستند ولی
در هفته‌های آینده خبر خوشی را به اهالی استان خواهیم داد تا با همراهی
خانواده فوتبال فضایی برای حضور یک تیم از اردبیل در لیگ‌های
دسته اول یا دوم فوتبال ایران فراهم آید. انوشیروانی در مورد
بلاتکلیفی تیم شهرداری اردبیل و عدم رغبت شهرداری برای حضور