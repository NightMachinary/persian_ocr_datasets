13606
سبزی و صیفی و جالیز نیز بین 20 تا 30 درصد زیان وارد کرده است.
وی میزان خسارت وارده بر اساس برآورد اولیه را بیش از 2500
میلیارد ریال اعلام کرد وافزود: کار بررسی خسارت وارده همچنان
ادامه دارد.
اولیایی تصریح کرد: کشاورزان روستاهای بلک، دودر، بند گاه و
مرادی کشک در بخش زرآباد بیشترین خسارت را متحمل شده اند.
خسارت سیلاب به 57 دستگاه پل‌ و ابنیه فنی استان قزوین
جواد حق لطفی، مدیرکل راهداری و حمل و نقل جاده‌ای استان
قزوین، روز جمعه 22 فروردین در نشست مدیریت بحران استانداری
قزوین با بیان اینکه خسارت به ابنیه فنی تحت پوشش این اداره کل در
شهرستان آوج بیش از سایر نقاط استان بوده است افزود: براثر سیلاب
57 دستگاه از پل‌ها و ابنیه فنی در حوزه استحفاظی راه‌های این استان بین
40 تا 70 درصد خسارت دیدند که برآورد اولیه از میزان کل این
خسارت‌ها 75 میلیارد ریال است.
وی اضافه کرد: به دنبال اخطاریه‌های هواشناسی مبنی بر بارش شدید
باران در راه‌های استان، 250 راهدار به همراه 200 دستگاه
ماشین‌آلات راهداری از دوشنبه 18 فروردین ماه تاکنون در
آماده‌باش کامل قرار گرفتند و با حضور در محورهای تحت پوشش به
هدایت مسیرها پرداختند.