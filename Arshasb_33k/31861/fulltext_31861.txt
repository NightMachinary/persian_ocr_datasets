31861
پردازند، غیرمرتبط است، ضمن این که در اسناد حقوقی آژانس نیز
هیچ جایگاهی ندارد.
وی ادامه داد: بیش از 1300 تن اورانیوم با غنای بالا و 300 تن پلوتونیوم
در جهان وجود دارد و برابر گزارش اجرای پادمان های آژانس در سال
2019 نیز «کیفیت قابل توجه مواد هسته ای» در سطح جهانی افزون بر
216448 بوده است. اگر اینگونه باشد، در جهان بسیار خطرناکی
زندگی می کنیم!
این دیپلمات ایرانی تصریح کرد: آیا مدیرکل گروسی می تواند به ما
بگوید که «کیفیت قابل توجه مواد هسته‌ای» برای پنج کشور ‌دارنده
سلاح و همچنین کشورهایی مانند هلند، آلمان، ژاپن، برزیل و
آرژانتین چقدر هست؟! بهتر نیست فعالیت های هسته ای تحت پادمان را
اینگونه اندازه گیری نکنیم؟!
مدیرکل آژانس در مصاحبه خود در پاسخ به این سوال که زمان گریز
هسته ای برای ایران چه زمانی است و این کشور چقدر با ساخت بمب هسته
ای فاصله دارد، گفته بود: در آژانس، ما در مورد زمان «گریز هسته ای»
صحبت نمی کنیم، بلکه به «کیفیت قابل توجه» مواد هسته ای که حداقل
مقدار لازم اورانیوم غنی شده یا پلوتونیوم مورد نیاز برای ساخت یک
بمب است، نگاه می کنیم. ایران در حال حاضر «کیفیت قابل توجه» مواد
هسته ای را ندارد.