21721
برنامه‌ریزی داشته باشیم
خسرو قمری در گفتگو با ایسنا در باره ی اینکه تعویق بازی های المپیک تا
چه اندازه می تواند به دوچرخه سواری ایران برای کسب نتیجه بهتر در
توکیو کمک کند، بیان کرد: ما در المپیک در یک فضای رقابتی جهانی
رکاب می زنیم از این رو اگر تعویق المپیک تاثیر مثبت داشته باشد این
تاثیر مثبت برای همه کشورها است و اگر تاثیر آن منفی باشد روی تمام
کشورها اثر می گذارد. اما در وضعیت موجود، اگر کشوری بتواند این
فرصت را براساس شرایط خودش و امکاناتی که دارد مدیریت کند،
چند قدم از رقبا جلو می افتد.
او ادامه داد: ما نیز باید براساس شرایط خودمان این فرصت را مدیریت
کنیم و از زمانی که در اختیارمان هست نهایت استفاده را ببریم. اما بحث
این است اکنون با توجه به این که کشور در شرایط بحرانی به سر می برد حتی
اگر برنامه ریزی هم داشته باشیم نمی‌توانیم اجرایی کنیم. ما باید
براساس نظر وزارت ورزش و ستاد مبارزه با کرونا تصمیم بگیریم، از
این رو ابتدا باید صبر کنیم که شرایط نرمال شود.
قمری در مورد آماده کردن رکابزنی که قرار است به المپیک برود نیز
گفت: اتحادیه جهانی دوچرخه سواری تمام مسابقات را تا سه ماه آینده
لغو کرده است و فعلا بلاتکلیف هستیم. ما برای اینکه فردی که می خواهد
به المپیک اعزام شود را انتخاب کنیم ابتدا گروهی 10 نفره را در نظر می