20728
غرق شدن یک پسربچه 8 ساله در رودخانه کرج
حسین عاشوری در گفت و گو با ایسنا، در توضیح این حادثه اظهار کرد:
عصر روز شنبه 20 اردیبهشت گزارشی مبنی بر غرق شدن پسر بچه‌ای
هشت ساله به آتش نشانی فردیس اعلام شد که بلافاصله دو تیم به محل
حادثه اعزام شد.
وی ادامه داد: این حادثه در محدوده زیر پل کلاک کرج اتفاق افتاده بود
و تیم‌های اعزامی به همراه تجهیزات به انتهای شهرک وحدت فردیس
رفتند تا در صورت مشاهده کودک او را نجات دهند که متاسفانه تلاش
آنها بی نتیجه ماند.
وی افزود: حدود 100 متر قبل از آبشار اول انتهای شهرک وحدت جسد
این کودک مشاهده و توسط نیروها از آب گرفته شد.
غرق‌شدن یکی از  اهالی روستای سرآقاسید در رودخانه
مرتضی زمانپور در گفت‌وگو با ایسنا از غرق‌شدن یکی از قرق‌بانان
طرح کرفس در منطقه سرآقاسید از توابع دهستان موگویی خبر داد و
گفت: تعدادی از قرق‌بانان این طرح که از اهای روستای بی آبه بودند در
حال بازگشت به منزل از روی رودخانه دچار حادثه شدند و یکی از آن‌ها
دچار غرق‌شدگی شد.
مدیرکل مدیریت بحران چهارمحال و بختیاری توضیح داد: 3 اکیپ
از جمعیت هلال‌احمر استان جهت امدادرسانی به منطقه اعزام شده‌اند.