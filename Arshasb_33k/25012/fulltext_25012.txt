25012
میندازن. حتی چند بار مجبور شدیم مسافرو به خاطر سرفه‌های سخت و
زیاد، نزدیک‌ترین ایستگاه پیاده کنیم. مسافر هم داشتیم که تو قطار
فوت شده اما نمیدونیم به خاطر کرونا بوده یا چیز دیگه‌ای. من که میگم
50 درصد مسافرا کرونا دارن. متاسفانه سیستم بلیت‌فروشی ما هم سفت و
سخت نیست. هیچ تستی از مسافر نمی‌گیرن که مطمئن بشن کرونا نداره.
اون اوایل که تازه کرونا اومده بود ما با ترس و لرز سوار قطار می‌شدیم.
الان هم اونقدر ماسک روی صورتمون میذاریم که پشت گوشمون
می‌سوزه اما خیلی از مسافرا عین خیالشونم نیست و اصلا مراعات
نمی‌کنن. خیلیاشون حتی ماسک هم نمی‌زنن.»
یکی از مسافرها بدون ماسک، سرش را می‌آورد داخل و سفارش چای
می‌دهد. مهماندار می‌نویسد و می‌گوید چشم، می‌آورم. همینطور
که می‌رود سراغ رو به راه کردن سفارش مسافر، حرفش را هم ادامه
می‌دهد: «قبلا دکتر بود تو قطار ولی چون دیدن زیاد کسی مراجعه
نمیکنه، حذفش کردن. الان دیگه فقط یه جعبه کمکای اولیه داریم تا اگه
خدایی نکرده دست مسافری برید یا فشارش افتاد، خودمون بتونیم یه
کاری بکنیم. اگه حال مسافری هم خیلی بد باشه بهش میگیم ما می‌تونیم با
نزدیک‌ترین ایستگاه هماهنگ کنیم که از اورژانس بخوان
آمبولانس بفرسته ایستگاه. حالا بعضی مسافرا پیاده میشن و بعضیا هم
ترجیح میدن تا مقصد تحمل کنن و بعد خودشون برن پیش دکتر.»