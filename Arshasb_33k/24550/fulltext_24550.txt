24550
می‌دهد: آن چنان مهربان بود و حضورش آن گونه موثر که در چنین
روزهایی نه تنها خانواده‌اش بلکه افراد بی‌شماری داغدار رفتنش
هستند چراکه اکبر عالمی، در گوشه گوشه خاک ایران دختران و پسران
بسیاری داشت زیرا که او پدرانه در کنار دانشجویانش در شهر و دیار
دور و نزدیکی ایستاد. او از حضور موثر عالمی در امر آموزش یاد
می‌کند و می‌گوید: پیشه‌اش پرورش نسل بود. معمار و معلمی بود که
می‌دانست شاگردانش را برای چه هدفی پرورش می‌دهد. در اوج
هنرمندی و سوادی که داشت، بیشترین زمان خود را صرف آموزش
می‌کرد، در عین اینکه یکی از بهترین هنرمندان عکاسی و سینما بود.
اسکویی تاکید می‌کند: هرگز چون او معلمی را ندیده‌ام که این گونه به
شاگردانش عشق بورزد. می‌توان از مهربانی‌هایش کتاب نوشت.
می‌گفت زنده‌ام به نفس شاگردانم. این هنرمند عکاس ابراز تاسف
می‌کند: مگر چند تن مثل او داریم که به معماری انسانی سینما کمک کنند
و سینماگرانی پرورش دهند که پیش از هنرمند بودن، انسان باشند.
اسکویی با تاکید بر اینکه قدر معماران سینمای نوین ایران را بدانیم،
خاطرنشان می‌کند: و حالا باید احمد ضابطی جهرمی را دریابیم که به
تازگی از بستر بیماری برخاسته است. باید به پایش گل بریزیم. برایش
بزرگداشت برگزار کنیم و جویای حالش باشیم که او نیز برای فرهنگ
سرزمین ما کم زحمت نکشیده است. این هنرمند در پایان سخنانش