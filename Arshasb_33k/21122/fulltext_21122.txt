21122
فریاد مرگ در پارک لاله
به گزارش ایسنا، روزنامه شهروند در ادامه نوشت: «شامگاه شنبه‌شب
بود که مهدی به همراه پدرش به پارک لاله تهران رفتند. پدر و پسر بعد از
بازی‌های مختلف به سراغ یکی از میزهای پینگ‌پنگ رفتند و سرگرم
بازی شدند. ساعت حوالی 23 بود. پدر و پسر گرم بازی بودند که ناگهان
توپ پینگ‌پنگ به درون باغچه کنار میز افتاد. مهدی به سمت باغچه
رفت تا توپ را بردارد و هرچه زودتر بازی را ادامه بدهد اما خبر نداشت
که حادثه غم‌انگیزی در انتظارش است. به خاطر آبیاری درختان و
فضای سبز، داخل باغچه پر از آب بود و توپ هم روی آن شناور شده بود.
مهدی به داخل باغچه رفت و توپ را برداشت اما به خاطر وجود آب در
باغچه دستانش خیس شد. درست لحظه‌ای که می‌خواست به سوی
پدرش برود و دوباره بازی را شروع کند، ناگهان از حرکت ایستاد.
دستانش روی تیر چراغ برق بود که خشک شد. مهدی برای این که
تعادلش را حفظ کند، دست خود را به تیر برق گرفته بود و همانجا جریان
برق او را از بین برد. بلافاصله قاضی جنایی به همراه تیم بررسی صحنه جرم
راهی محل حادثه شدند. با دستور قاضی کارشناس برق نیز در پارک
حضور یافت. زمین بازی با سه میز پینگ‌پنگ در چند قدمی باغچه‌ای
قرار داشت و کارشناس برق پس از بررسی‌های تخصصی اعلام کرد که به
دلیل اتصالات پوسیده، برق به تیرآهنی منتقل شده و این حادثه