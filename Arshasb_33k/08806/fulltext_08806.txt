8806
بهزاد نوروزی چگینی گفت: تأسیس و راه اندازی مراکز یادگیری
محلی بر اساس موقعیت جغرافیایی، آمار بیسوادان و امکان
سنجی‌های انجام شده و آمادگی مسئولان محلی مدنظر قرار می‌گیرد.
به گزارش ایسنا به نقل از روابط عمومی آموزش و پرورش فارس،
نوروزی چگینی خاطرنشان کرد: 15 مرکز یادگیری محلی جدید در
شهرستان‌های بختگان، داراب، فراشبند، زرین دشت، مرودشت،
فیروزآباد، سرچهان و بوانات راه‌اندای می‌شود.
معاون سوادآموزی آموزش و پرورش فارس با اشاره به اجرای موفق
طرح توسعه سواد زنان و دختران عشایر در فیروزآباد، گفت: یکی از
اهداف سوادآموزی، آموزش به بزرگسالان جامعه بزرگ عشایری
است که به هر دلیلی نتوانسته اند در سنین قانونی دوره ابتدایی را
بگذرانند.
معاون سوادآموزی آموزش و پرورش فارس گفت: جلب و تقویت
مشارکت همه دستگاه‌ها و نهادها به خصوص بخش مردمی و غیردولتی،
تقویت احساس مسئولیت اجتماعی، استفاده درست و بهینه از
امکانات موجود در محل، تلاش برای همسوسازی خدمات
آموزشی، فرهنگی و اجتماعی و هویت بخشی به مسئولان محلی و افراد
توانمند با صلاحیت بومی از ارکان مهم مراکز یادگیری محلی است.
نوروزی در مورد نحوه انتخاب مدیر مرکز یادگیری محلی گفت: