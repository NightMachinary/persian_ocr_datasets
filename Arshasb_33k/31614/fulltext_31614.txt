31614
ازجمله این عوامل می‌توان به فقر اقتصادی، توزیع ناعادلانه درآمد و
اختلافات طبقاتی بسیار در جامعه، مهاجرت وسیع روستاییان به
شهرها، گسترش فقر و افزایش هزینه‌های زندگی، رکود اقتصادی و
بیکاری به خصوص در کشورهای صنعتی یا در حال توسعه، قوانین و
مقررات ناکافی برای پیشگیری سواستفاده از کودکان و یا مقابله با آن و
فقدان آموزش و آگاهی عمومی اشاره کرد.
این جامعه‌شناس تصریح کرد: کودکان خیابانی در خیابان با هدف
کسب درآمد برای کمک به خانواده یا تأمین مخارج شخصی مجبور به
کار کردن‌اند در حالی که فاقد مهارت لازم برای گذران زندگی
روزمره هستند و بسیاری از آنان برای بقا مجبور به انجام فعالیت‌های
غیرقانونی مانند گدایی، دزدی، فحشا، پورنوگرافی، قاچاق و
توزیع و فروش مواد مخدرند.
وی تأکید کرد: ورود کودکان به خیابان بیشتر معلول شرایط
نامطلوب آن‌ها در خانواده‌های نابسامان و از هم گسیخته، آزار کودک
در خانواده و فرار از خانه شمرده می‌شود.
مولایی بیان کرد: کودکان خیابانی به نسبت کودکان عادی بیشتر به
اختلال‌های رشدی، سو تغذیه، شکستگی استخوان و کبودی بدن
دچار می‌شوند که همگی از مصداق‌های اختلال در کارکرد جسمانی
کیفیت زندگی به شمار می‌آیند.