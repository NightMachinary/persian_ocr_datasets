10082
تشییع دومین شهید مدافع سلامت در اصفهان
مراسم تشییع این پزشک مدافع سلامت از ساعت 8 و 30 دقیقه تا 9 صبح
درضلع شمالی بیمارستان الزهرا(س) برگزار شده و سپس در گلستان
شهدای اصفهان خاکسپاری می شود.
دکتر سید محمد موسوی، متخصص اطفال بیمارستان حضرت زهرا
(س) بود که روز گذشته بر اثر ابتلا به کرونا درگذشت و به جمع شهدای
مدافع سلامت پیوست.
این پزشک متخصص سابقه فعالیت به عنوان مدیر شبکه بهداشت و درمان
اردستان، رییس بیمارستان کاشانی، مدیر درمان استان، معاون
درمان بیمارستان امین، پزشکمتخصص اطفال بیمارستان های امین و
زینبیه، پزشک متخصص خیریه‌های زهرای مرضیه و خیریه دولت
آباد، بیمارستان حضرت زهرا زینبیه و مجتمع خیریه حضرت امام
رضا(ع) دولت آباد را در سوابق کاری خود دارد.
دکتر موسوی در تاریخ 10 تیر ماه به علت ویزیت تخصصی بیماران در
بیمارستان حضرت زهرا (س) زینبیه به بیماری کووید19 مبتلا شد و
سرانجام در سن 59 سالگی بر اثر ابتلا به این بیماری درگذشت.
دکتر مجید فرهاد و سعید حقیقی از دیگر شهدای مدافع سلامت استان
بودند که در ماه‌های گذشته بر اثر کرونا جان باختند و به فیض شهادت
نائل شدند.