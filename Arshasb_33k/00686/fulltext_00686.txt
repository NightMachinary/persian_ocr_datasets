686
او خاطرنشان کرد: احداث این سد بهبود وضعیت معیشتی کشاورزان
و باغداران در عرصه‌ای به وسعت چهار هزار هکتار، پایداری و حفظ
اشتغال چهار هزار نفر از جمعیت منطقه در قالب 933 خانوار را به دنبال
دارد.
مدیر آب و خاک و امور فنی و مهندسی سازمان جهاد کشاورزی فارس
اظهار کرد: این سد با ارتفاع حدود 11.5 متر از پی و طول تاج 540 متر و
دبی پیک طراحی 180 متر مکعب در ثانیه، نقش بسزایی در تغذیه
آبخوان‌ها و سفره آب زیر زمینی منطقه خواهد داشت و امید است با
اجرای این پروژه که از مطالبات دیرینه کشاورزان و بهره برداران
منطقه است، شاهد تحولات خوبی در عرصه کشاورزی باشیم.
آغاز عملیات اجرایی شبکه جمع آوری فاضلاب و تصفیه خانه طولیان در
کهگیلویه
فیض الله پاسره مدیرعامل آب و فاضلاب کهگیلویه و بویراحمد در
حاشیه کلنگ زنی این پروژه در جمع خبرنگاران با بیان اینکه دو پروژه
در این خصوص در استان آغاز شده است، اظهار کرد: یکی از این شبکه
ها در روستای تنگاری در بویراحمد و دیگری در روستای طولیان
کهگیلویه انتخاب شد.
وی بیان کرد: هشت هزار متر لوله گذاری برای شبکه طولیان پیش بینی
شده است.