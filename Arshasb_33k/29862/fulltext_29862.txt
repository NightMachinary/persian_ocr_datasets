29862
بازنگری فعالیت‌های خود در رسانه‌ها و فضای مجازی با یک مدیریت
زمانی و برنامه ریزی درست از ظرفیت‌های موجود استفاده کنیم به
نحوی که به سلامت جسم و روان خود آسیبی وارد نکنیم.
این کارشناس ارشد مشاوره در پاسخ به این سوال که برای کم کردن
استرس در این روزهای کرونایی چه پیشنهادی دارید؟ خاطرنشان
کرد: شیوع کرونا باعث شد رفتارهای همدلانه و همکاری توده مردم
اشکال جدیدی به خود بگیرد و تلاش همگانی برای حفظ بقا و تقویت
ارکان جامعه شدت یابد که این امر به نوبه خود پیامدهای مثبتی را برای
رفتارهای اجتماعی آینده رقم خواهد زد.
وی بیان کرد: گسترش روحیه همکاری و تعاون در اقشار مختلف،
فعالیت‌های خودجوش مردمی برای کمک به دیگران، حمایت از
اقشار آسیب‌پذیر و ... از جمله رفتارهایی هستند که هر چند در گذشته
وجود داشتند اما در این برهه ماهیت جدیدی یافته‌اند و باعث افزایش
احساس آرامش و مقابله با فشارهای روحی ناشی از این شرایط می‌شوند.
پیام این رویدادها این است که زندگی جریان دارد و اگرچه پوست
اندازی‌هایی در برخی رفتارها مشاهده می‌شود اما شکی نیست که
جامعه همچون رودی مسیر خود را پیدا می‌کند و حیات اجتماعی
تداوم خواهد داشت.