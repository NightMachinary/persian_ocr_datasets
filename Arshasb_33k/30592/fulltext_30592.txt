30592
مدیریت ژنرال دوگل بر نیروی مقاومت فرانسه بود و بالاخره ریاست
روزولت بر کاخ سفید بود که در نهایت دست بالا را برای متفقین و
پیروزی بر آلمان و ژاپن فراهم کرد. در شوروی نیز فردی چون استالین
حضور داشت که عملکرد بی‌نظیرش در مواجهه با ارتش آلمان در سه
جبهه لنین‌گراد، مسکو و استالین‌گراد (نام‌های آن زمان) برای او
سرمایه مهمی بود و نیز تصمیم او در انتقال سریع صنایع شوروی از غرب
به شرق برای در امان ماندن از آلمان‌ها همچنان فراموش‌نشدنی است.
روزولت که 10 سال پیش از ریاست‌جمهوری‌اش فلج شده بود و با
ویلچر حرکت می‌کرد، تنها فردی است که در ایالات متحده 4 دوره
رییس‌جمهور شد. چرچیل نه فقط سیاستمدار زیرک، بلکه یک نویسنده
و ادیب زبردست بود. ویژگی‌های کاریزما و شجاعت و پایداری
ژنرال دوگل نیز بر کسی پوشیده نیست. حال این رهبران را مقایسه کنید
با ترامپ، بوریس جانسون و مکرون تا ببینیم که آنان چقدر امکان
مواجهه عقلانی و شجاعانه با مساله کرونا را دارند؟ البته بخشی از
برخورد این کشورها محصول ساختار اداری و نظام سیاسی آنها است
ولی در هر حال آن نیز متاثر از رهبران‌شان می‌شود.
البته شاید بتوان گفت که چنین روند سراشیبی در کیفیت مدیریت
جوامع را در بسیاری از کشورهای دیگر نیز می‌توانیم مشاهده کنیم.
حضور مسئولانی به نسبت هوچی و کم‌دانش به یک واقعیت معمول در