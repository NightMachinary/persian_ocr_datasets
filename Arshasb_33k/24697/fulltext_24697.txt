24697
به گزارش ایسنا، نارندرا مودی، نخست‌وزیر هند امروز پنج‌شنبه در
جلسه افتتاحیه هفته جهانی هند از طریق ویدیو کنفرانس سخنرانی
کرد.
نخست‌وزیر هند با اشاره به بحران‌های کنونی گفت، دهلی‌نو یک نقش
پیشرو در احیای جهانی ایفا می‌کند. او گفت، این امر در ارتباط نزدیک با
دو عامل است؛ اول، استعداد هند و دوم توانایی هند در اصلاح و
نوسازی.
او هند را نیروگاه استعداد توصیف کرد که مایل به مشارکت است.
مودی گفت، هندی‌ها اصلاح‌طلبان طبیعی هستند و تاریخ نشان داده
است که هند بر هر چالشی غلبه کرده است، چه اجتماعی و چه اقتصادی.
نخست‌وزیر هند همچنین به فهرستی از دستاوردهای شش سال اخیر
کشورش اشاره کرد.
به گفته مودی، هند یکی از بازترین اقتصادها در جهان است و از تمام
شرکت‌های چند ملیتی برای راه‌اندازی کسب و کار در هند دعوت به
عمل می‌آورد. نخست‌وزیر هند، کشورش را به عنوان سرزمین
احتمالات و فرصت‌های بسیار توصیف کرد. به گفته او، فرصت‌های
سرمایه‌گذاری در بخش دفاعی و بخش فضا وجود دارد.