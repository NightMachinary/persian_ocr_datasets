33042
طرح فاصله‌گذاری هوشمند و آخرین اقدامات دستگاه‌های اجرایی
مسئول برای کنترل شیوع بیماری کرونا در استان، در شانزدهمین
جلسه ستاد استانی مدیریت و مقابله با کرونا به ریاست استاندار
آذربایجان شرقی بررسی شد.
آغاز اجرای طرح فاصله‌گذاری هوشمند از 23 فروردین، مهم‌ترین
دستور کار این جلسه بود و مقرر شد اجرای طرح فاصله‌گذاری
اجتماعی نیز تا 22 فروردین در تمام شهرهای استان ادامه داشته باشد.
براساس طرح فاصله‌گذاری هوشمند، مدارس تا پایان فروردین
تعطیل بوده و درخصوص نحوه فعالیت آنها بعد از این تاریخ، بعداً
تصمیم‌گیری خواهد شد؛ دانشگاه‌ها نیز فعالیت‌های آموزشی خود را
همچنان به شکل مجازی ادامه می‌دهند.
سازمان‌ها و دستگاه‌های دولتی نیز با دوسوم جمعیت شاغل فعالیت
خواهند کرد و ساعت کاری ادارات نیز از ساعت 7.30 صبح تا 13.30
ظهر خواهد بود؛ همچنین کارکنان مسن یا دارای بیماری‌های
زمینه‌ای و بانوانی که به فرزندان خود شیر می‌دهند، می‌توانند با
اطلاع دستگاه مربوطه در محل کار خود حضور نداشته باشند.
فعالیت واحدهای تولیدی و پروژه‌های عمرانی هم تنها با رعایت
پروتکل‌های بهداشتی مجاز است و تمام اصناف ملزم به مراجعه به سایت
وزارت بهداشت برای ثبت‌نام و اطلاع از پروتکل‌های بهداشتی