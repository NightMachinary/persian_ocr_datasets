21123
غم‌انگیز رقم خورده است. با اعلام این نظریه، قاضی دستور بازداشت سه‌
نفر را صادر کرد. یکی از آنها ناظر پارک و دو نفر دیگر پیمانکار سابق و فعلی
پارک هستند که به اتهام تسبیب در قتل شبه‌عمد بازداشت شدند. در حال
حاضر نیز تحقیقات در خصوص شناسایی مقصر اصلی این حادثه ادامه
دارد.
پدر مهدی که کودکش را درست در مقابل چشمان خود از دست داد،
حالا نمی‌داند فریادش را به گوش کدام مسئول برساند. نمی‌داند باید از
چه کسی شاکی باشد: «اگر بوستانی با قدمتی بیش از 40‌سال جای امنی
برای گذراندن اوقات فراغت و سرگرمی بچه‌های ما نباشد، پس باید
برای تفریح سالم به کجا پناه ببریم. اگر این پارک‌ها نتواند پاسخگوی
نیاز مردم باشد، پس باید از این به بعد چه کنیم. مردم کودکان‌شان را به این
پارک‌ها می‌آورند که تفریح سالمی داشته باشند اما حالا در این شرایط
چه باید کرد. من در این روزهای کرونایی که بچه‌هایمان هر روز در
خانه هستند و جایی نمی‌توانند بروند، هر شب دختر و پسرم را به پارک
می‌بردم. حدودا یک‌ماه بود که این کار را انجام می‌دادم. دخترم محیا
خواهر دوقلوی مهدی بود. هر شب هر دو را به پارک می‌بردم و بازی
می‌کردیم. به خاطر شرایط کرونا، در زمان‌های خلوت به آنجا
می‌رفتیم. آن شب دخترم پیش مادرش ماند. مهدی اما اصرار کرد که
مثل هر شب به پارک برویم. با هم به آنجا رفتیم. کلی بدمینتون و بازی‌های