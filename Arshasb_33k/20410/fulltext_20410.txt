20410
عزاداران حسینی تابع مقررات ستاد مبارزه با کرونا باشند
«رضا زارع زاده مهریزی» روز دوشنبه 20 مرداددر همایش توجیهی
روسای هیات‌ها مذهبی و مداحان شهرستان مهریز، افزود: ستاد ملی
کرونا برای ماه محرم نسبت به تدوین دستورالعمل دقیقی اقدام و این
پروتکل‌ها را به همه هیات‌ها و برگزارکنندگان مراسم‌های عزاداری‌
ماه محرم ابلاغ کرده است.
وی اظهار کرد: عمل به مقررات و توجه به بیماری کرونا در برنامه‌های
عزاداری ماه محرم امسال موجب پیشگیری و غلبه بر این بیماری است،
لذا در این حوزه باید عمل به شیوه‌های بهداشتی، یک وظیفه در نظر گرفته
شود.
این مسئول در همین رابطه تاکید کرد: استفاده از ماسک برای تمام
اعضای هیات‌ها و برگزار کنندگان مراسم‌های عزاداری در محرم و
صفر امسال ضروری است.
زارع زاده مهریزی همچنین خاطرنشان کرد: برگزاری هرگونه
مراسم بدون رعایت فاصله‌گذاری اجتماعی به خصوص در
محیط‌های بسته، ممنوع است.
فرماندار در پایان نیز یادآور شد: ضد عفونی کردن محل برگزاری
مراسم‌ها تحت نظارت مسئولان شبکه بهداشت و درمان و همچنین
انجام برنامه‌ها در فضای باز باید مورد اهتمام متولیان باشد.