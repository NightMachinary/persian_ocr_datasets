31168
اطمینان حاصل کنند.
کشف گور خمرۀ اشکانی در تپه اشرف
علیرضا جعفری زند در گفت‌وگو با ایسنا اظهار کرد: در فصل هفتم کاوش
در تپه اشرف، موفق شدیم خمره بزرگی که بر اساس شواهد یک گور
خمره متعلق به اواخر دوره اشکانی است پیدا کنیم و تصمیم داریم همین
امروز و فردا آن را به کارگاه مرمت منتقل کرده تا تخلیه و کاوش را در
آزمایشگاه ادامه بدهیم.
وی تأکید کرد: این گور خمره یکی از مهم‌ترین یافته‌های ما در فصل
هفتم است و تاکنون از دورۀ اشکانی چنین یافته‌ای در اصفهان
نداشته‌ایم.
سرپرست هیأت باستان‌شناسی تپه اشرف خاطرنشان کرد: پیش‌تر
قطعاتیاز سفال‌های دوره اشکانی و هخامنشی به بعد در این محدوده
کشف‌شده بود اما کشف این گور خمره به بسیاری از سؤالات ما ازجمله
دربارۀ محل تدفین در تپه اشرف پاسخ می‌دهد.
جعفری زند یادآور شد: از سال‌ها پیش معتقد بودم که تپه اشرف و تپه جی
از نظر ساختاری زمانی به هم متصل بوده‌اند و احداث خیابان مشتاق
آن‌ها را از هم جدا کرده، به همین دلیل تلاش می‌کردم کف خیابان هم
کار باستان‌شناسی انجام شود اما به خاطر پرتردد بودن این مسیر، چنین
کاری میسر نشده بود تا اینکه اداره آب تصمیم به لوله‌گذاری گرفت و ما