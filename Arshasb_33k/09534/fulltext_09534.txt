9534
رحمتی تصریح کرد: هر چند برخی به صورت شیطنت آمیز تمام سعی
خود را بر آن داشته اند تا بخش هایی از این متمم بودجه به سرانجام نرسد و
در این راه از هیچ بی اخلاقی و بی تقوایی دریغ نکردند و متاسفانه با دادن
اطلاعات غلط و ربط دادن موضوعات نامربوط، سعی در تحت الشعاع
قرار دادن وظایف قانونی و انسانی نمایندگان دارند، ولی غافلند از
آنکه ما به عهدی که با مردم بسته ایم ادامه خواهیم داد.
وی در تذکر به شهردار اراک که خواستار ثبت و پاسخ به این تذکر شد،
اظهار کرد: واضح و مبرهن است، نهاد شورای شهر به عنوان عالیترین
نهاد، ناظر مردمی بر عملکرد شهردار است. بی توجهی شهردار به سلسله
مراتب قانونی و بروز اعمالی بدون کسب اجازه و مصوبه از شورا که
باعث وهن شورا و شهرداری می شود غیرقابل پذیرش و توجیه است. با
توجه به مسبوق به سابقه بودن این گونه رفتارها، به شهردار تذکر می دهم
بر سبیل قانون حرکت کرده و از اوامر قانونی شورای بالادستی خود
تخطی نکند.
رحمتی با طرح دو سوال از شهردار اراک گفت: 11 آبانماه نامه ای با
موضوع افزایش قیمت کرایه تاکسی توسط شهردار به فرمانداری
شهرستان اراک ارسال شد، لازم است پاسخ دهید چگونه این نامه نگاری
بدون مصوبه شورای شهر و به صورت علی الراس انجام شده است؟
همچنین 22 مهرماه نیز نامه ای مبنی بر عودت پارک طبیعت به سازمان