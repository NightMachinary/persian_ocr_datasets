26858
شهریار عسکری در گفت‌وگو با ایسنا، با اشاره به وضعیت هوای
شهرهای خوزستان، اظهار کرد: طبق آخرین اندازه‌گیری‌ها تا
ساعت 11 صبح امروز (22 اردیبهشت‌ماه) میزان ذرات آلاینده‌ها در
هوای اهواز 179 میکروگرم و طبق استانداردها، در وضعیت ناسالم
بوده است.
وی افزود: در این مدت، وضعیت هوای شادگان و آبادان خطرناک و
هوای رامشیر بسیار ناسالم بوده است. هوای شهرهای ماهشهر،
شوشتر، سوسنگرد، بندر امام، شوش، رامهرمز، اهواز، حمیدیه و
دزفول هم ناسالم گزارش شده است.
عسکری تصریح کرد: در این مدت هوای گتوند، امیدیه و
مسجدسلیمان نیز ناسالم برای گروه‌های حساس گزارش شده است.
هوای بجنورد برای تمامی گروه‌ها ناسالم شد
جواد عمارلو در گفت و گو با ایسنا، اظهارکرد: شاخص هوا امروز در
مرکز خراسان شمالی به عدد 158 رسیده که برای تمامی افراد ناسالم
است.
وی افزود: توصیه می شود افراد و گروه های حساس طی امروز از منزل
خارج نشود.
عمارلو ادامه داد: ذرات گرد و غبار، پایداری و وارونگی هوا عامل
اصلی بروز این مشکل بوده است.