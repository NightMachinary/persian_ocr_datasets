27107
شهرداری یک منطقه نمی‌تواند به‌تنهاییتصمیم‌ بگیرد
مشاور راهبردی مرکز مطالعات و برنامه‌ریزی و رئیسهیئت مدیره
انجمن طراحان شهری تهران نیز در این نشست گفت: شهرداران مناطق
مختلف، در مدتی که باعنوان شهردار منصوب می‌شوند، عهده‌دار
وظایف متعددی هستند که یکی از آنها صدور پروانه ساختمانی است و
هر شهرداری تلاش می‌کند تا درآمد بیشتری از این محل کسب کند.
دکتر سهیلا صادق‌زاده با اشاره به اینکه میزان درآمدهای کسب‌شده
از معیارهای ارزیابی شهرداران است، افزود: با وجود این، اگر شهر را
یک کلیت با تمام اجزا و عناصرش در نظر بگیریم، درمی‌یابیم با ایجاد
مشکل در هریک از اجزا، کل شهر دچار معضل خواهد شد؛ از همین رو
شهردار یک منطقه نمی‌تواند به تنهایی برای آن منطقه تصمیم گیرد.
وی در همین زمینه تصمیم‌گیری‌هایی را که به مسائلی بنیادی همچون
ترافیک، منظر شهری، آلودگی هوا و محیط زیست بستگی دارد، در
زمره موضوعاتی دانست که نباید به‌صرف نظر یک نفر، درباره آن‌ها
اقدام کرد.
رئیس هیئتمدیره انجمن طراحان شهری تهران بیان کرد: در دوره‌ای
شهرداری تهران صدور پروانه‌های ساختمانی بلندمرتبه را
به‌صورت متمرکز به معاونت شهرسازی و معماری واگذار کرد که
نکاتی مثبت و منفی داشت.