19428
این میزان رشد محقق شده است.
مدیرعامل صندوق ضمانت سرمایه گذاری بخش تعاون با اشاره به
حمایت صندوق از تعاونی های تامین و تولید ماسک و لوازم بهداشتی
در ایام کرونا، گفت: تفاهم نامه سه جانبه ای میان بانک توسعه تعاون،
صندوق ضمانت سرمایه گذاری تعاون و معاونت امور تعاون به امضا
رسید که بر اساس آن نزدیک به 50 شرکت تعاونی که عمده فعالیتشان
تولید ماسک بر اساس نیاز کشور بود، برای دریافت ضمانت نامه به ما
معرفی شدند و دراسرع وقت با سفته برای آنها ضمانت نامه صادر شد.
به گفته حسین نژاد بیش از 70 درصد معرفی شدگان، ضمانت نامه های
خود را دریافت کردند و با واگذاری اختیار تشکیل پرونده در شعب
بانک، کار صدور ضمانت نامه برای متقاضیان با سهولت بیشتری انجام
گرفته است.
صدور ضمانت و اعتبار اسنادی، نیازی به گواهی مالیات مستقیم ندارد
حسن دادگر در گفت‌وگو با ایسنا، از لغو پیش‌نیاز ارائه گواهی مالیات
مستقیم برای صدور ضمانت نامه و اعتبار اسنادی در بانک‌ها خبر داد و
اظهار کرد: بر اساس بخشنامه صادره از طرف بانک مرکزی، در راستای
تسهیل فرایندهای کسب و کار و تولید، دیگر نیازی به ارائه گواهی
مالیات مستقیم برای صدور ضمانت‌نامه و گشایش اعتبار اسنادی
وجود ندارد.