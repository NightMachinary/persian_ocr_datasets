17679
فقط سپاهان بیانیه‌ای خطاب به استقلالی‌ها صادر کرد که از «هدیه داور
لذت ببرید». شاید اگر رقیب تیمی غیر از استقلال بود، قلعه‌نویی از آن
حرف‌های همیشگی‌اش می‌زد و «دست‌های پشت‌پرده» را مقصر
می‌دانست. او سکوت کرد تا مهیای دیدار با نساجی شود؛ ولی مشکل با
«صبر»‌کردن حل نمی‌شد. امیر می‌توانست خودش را بابت بخت و
اقبال بدش سرزنش کند که توپ‌های‌شان به جای تور به تیر خورد؛
ولی مگر نه اینکه تیر دروازه و بدشانسی هم جزئی از بازی است؟! سپاهان
این‌بار به نساجی هم باخت تا امیدهایش برای رسیدن به بالای جدول،
اندک و اندک‌تر شود. اما نتیجه بدتر از چیزی بود که هواداران فکرش را
می‌کردند: سپاهان در دیدارهای اخیر خود علاوه بر تساوی مقابل
سایپا و پارس جم، شکست مقابل تراکتور، استقلال و نساجی را هم تجربه
کرد تا سه پله در جدول سقوط کند.
تلاش برای سرنگونی ژنرال در باغ فردوس!
همان سقوط، باختن‌ها و نبردن‌ها کافی بود تا تلاش برای سرنگونی
ژنرال در اصفهان آغاز شود. عده‌ای از هواداران سپاهان که روزی
می‌خواستند جلوی اتوبوس این تیم بخوابند و مانع از برگزاری
بازی‌شان برابر پرسپولیس شوند، بعد از شکست مقابل نساجی، به زمین
باغ فردوس (محل تمرینات سپاهان) رفتند و علیه قلعه‌نویی شعار سر
دادند؛ آنها «دوای دردشان» را صدا می‌زدند که اتفاقا همان شخصی