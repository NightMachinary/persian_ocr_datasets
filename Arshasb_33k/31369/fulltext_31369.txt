31369
کمبود تمامی گروه‌های خونی در چهارمحال و بختیاری
حسین هاشمی در گفت‌وگو با ایسنا با بیان اینکه اهداکننده خون در
استان‌های کشور کاهش یافته است، اظهار کرد: چهارمحال و
بختیاری نیز مانند دیگر استان‌ها با کمبود خون مواجه شده است و
افزایش مبتلایان به کرونا دلیل اصلی مراجعه کم به مراکز انتقال خون
است.
وی با بیان اینکه پیش از کرونا روزانه 70 الی 80 واحد خونگیری در
سطح استان انجام می‌شد، یادآور شد: در شرایط کنونی این مقدار به
روزانه 30 واحد رسیده است و نیاز به تمامی گروه‌های خونی در استان
وجود دارد.
مدیرکل انتقال خون چهارمحال و بختیاری با اشاره به فعالیت 9
بیمارستان در استان، افزود: اگر هر بیمارستان روزانه 10 واحد
فرآورده خونی احتیاج داشته باشد روزانه 90 واحد فرآورده خونی
مورد نیاز است بنابراین کاهش چشمگیری در فراورده‌های خونی را
شاهد هستیم.
هاشمی با بیان اینکه تمامی وسایل و تجهیزات در مراکز اهدای خون،
یک بار مصرف و استریل شده است، خاطرنشان کرد: تخت‌ها و
صندلی‌های سالن‌ها به‌طور مداوم ضدعفونی و نکات بهداشتی نیز به
مراجعه‌کنندگان یادآور می‌شود، مردم بدون نگرانی از ابتلا به کرونا