7633
برگزاری غیرحضوری امتحانات پیام نور/ 10 تیرماه پایان امتحانات
نیمسال دوم
به گزارش ایسنا، تمام ارزشیابی‌های دروس نظری نیمسال تحصیلی
جاری در بازه زمانی ابلاغ شده در برنامه امتحانات و منطبق با جدول
زمان‌بندی و تاریخ از قبل تعیین شده، برگزار می‌شود. عدم شرکت
دانشجو در ارزشیابی در تاریخ و ساعت اعلام شده، به منزله غیبت در
جلسه امتحان است.
چنانچه مدرس قبل از تاریخ اعلام شده در برنامه امتحانات، نسبت به
ارزشیابی برخی یا کلیه دانشجویان اقدام کرده باشد، ارزشیابی مجدد
لازم نیست.
نوع ارزشیابی به صورت غیرمتمرکز است و روش انجام آن
غیرحضوری بوده و صرفاً از طریق بستر الکترونیکی و یا سایر
روش‌های غیرحضوری مورد تأیید مرکز/واحد و توسط مدرسین
ذیربط طراحی و انجام می‌شود.
مدرسین باید همه سوابق ارزشیابی درس را حفظ کنند به نحوی که در
صورت لزوم، قابلیت مراجعه و بررسی مجدد را داشته باشد.
ستاد امتحانات در هر استان و مرکز/واحد وظیفه راهبری و نظارت بر
نحوه ارزشیابی‌ها را بر عهده دارد.
ثبت نمره ارزشیابی باید حداکثر تا تاریخ 21 تیر 99 توسط مدرس در