26459
هشدار مجدد ترکیه به نیروهای وابسته به حفتر
به گزارش ایسنا، به نقل از خبرگزاری آناتولی، عمر چلیک، سخنگوی
حزب عدالت و توسعه ترکیه در نشست کمیته اجرایی حزب خود که به
دلیل تدابیر مقابله با ویروس کرونا از طریق مجازی برگزار شد، اظهار
داشت: بار دیگر تاکید می‌کنیم اگر هرگونه حمله و تعرض علیه
کارمندان ما در سفارت طرابلس انجام بگیرد، نیروهای حفتر را به
عنوان دشمن مشروع قلمداد خواهیم کرد.
پیش از این پنج کشور یونان، قبرس، مصر، فرانسه و امارات با انتشار
بیانیه‌ای مشترک سیاست‌های آنکارا در شرق مدیترانه و لیبی را مورد
انتقاد شدید قرار دادند. در واکنش به این بیانیه، حامی آکسوی،
سخنگوی دستگاه دیپلماسی ترکیه پاسخ تندی داد و این پنج کشور را
متهم کرد که تلاش می‌کنند تا «ائتلاف شیطان» به وجود آورند.
این سخنگو خاطرنشان کرد، این پنج کشور به دنبال آشوب منطقه‌ای و
بی‌ثباتی در شرق مدیترانه و نیز قربانی کردن امید لیبیایی‌ها برای تحقق
دموکراسی هستند.
سخنگوی وزارت امور خارجه ترکیه تأکید کرد: ما از این کشورها
می‌خواهیم مطابق با عقل سلیم و قوانین بین‌المللی عمل کنند.
وی افزود: صلح و ثبات در منطقه از طریق گفت‌وگوی اصیل و صادقانه
قابل تحقق است، نه از طریق ائتلاف شیطان.