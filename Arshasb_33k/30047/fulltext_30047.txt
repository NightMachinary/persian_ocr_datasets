30047
«کارگاه هنر سه‌بعدی برای کودکان» منتشر شد
به گزارش ایسنا به نقل از روابط عمومی انجمن نویسندگان کودک و
نوجوان، جمال اکرمی با اعلام این خبرگفت: این کتاب حاوی 32
کاردستی هیجان‌انگیز در قالب آثار حجمی و نقاشی‌های ترکیبی
برای کودکان و نوجوانان به‌ویژه در دوران فعلی قرنطینه خانگی است.
او افزود: از آن‌جا که کودکان از فشاردادن و له‌کردن مواد لذت
می‌برند و علاقه دارند مواد را به هم ببافند، لایه‌لایه روی هم بچینند،
قالب‌گیری کنند یا با آن‌ها شکل‌های سه‌بعدی بسازند، تصمیم به ترجمه
و انتشار این کتاب سودمند برای بچه‌های علاقه‌مند به هنر و خلاقیت
گرفتیم.
این عضو انجمن نویسندگان کودک و نوجوان که سال‌ها به عنوان
مدرس هنر مشغول به کار بوده تصریح کرد: سوزان شوایک هنرمند و
نویسنده کتاب‌های پرفروش «کارگاه هنر برای کودکان» و
«کارگاه هنر برای خردسالان» است که این‌بار کتابی تازه درباره
آفرینش هنرهای سه‌بعدی، تخیلی و سرگرم‌کننده نوشته است.
این نویسنده و مترجم اضافه کرد: این کتاب دربرگیرنده 32 فعالیت
هنری روی کاغذ، سفال، پارچه، مجسمه و جواهرات تزئینی است و هر
یک از این فعالیت‌ها از اثر هنری یک هنرمند یا یک آیین فرهنگی الهام
گرفته شده که نشان می‌دهد چگونه می‌توان به سلیقه‌های گوناگون در