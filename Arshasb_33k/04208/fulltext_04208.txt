4208
کارشناس امور ورزشبانوان اداره‌کل ورزش و جوانان استان
زنجان عنوان کرد: ورزش‌های قدرتی دارای سیستم‌های مختلفی
است که با توجه به شرایط سنی و وزنی بانوان برای آن‌ها تعیین می‌شود و
انجام تمرینات آن بدون اطلاع از اصول و قواعد می‌تواند باعث
آسیب مفاصل شود.
این مسئول در رابطه با تاثیر ورزش در سلامت جسمی و روحی بانوان،
بیان کرد: علاوه بر اینکه ورزش بر ایجاد یک ساختار فیزیکی مناسب و
ورزیده برای بانوان موثر است، باعث ترشح ببشتر یک‌سری
هورمون‌ها در بدن می‌شود که این هورمون‌ها در ایجاد شادی، نشاط و
انرژی بیشتر تاثیرگذار است که انعکاس این انرژی و نشاط از بانوان در
محیط خانه بر همسر و فرزندان، باعث بهبود روابط نیز می‌شود.
مقدم گفت: طبق نتایج و آمار، ورزش در سلامت جسمی و روحی و
روانی انسان‌ها موثر بوده و آشنایی و ورود کودکان از دوران
کودکی در ورزش می‌تواند وارد روتین زندگی آن‌ها شده و جایگاه
خود به‌صورت منظم قرار داشته ‌باشد.
وی خاطرنشان کرد: در این ایام و با وجود ویروس کرونا نیز بانوان
می‌توانند با انجام حرکاتی مانند درجا زدن در خانه و یا پیاده‌روی به
مدت 20 الی 30 دقیقه با رعایت پروتکل‌های بهداشتی در مکان‌های
خلوت به ورزش نیز بپردازند.