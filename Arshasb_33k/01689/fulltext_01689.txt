1689
محمد زمانی، امروز چهارشنبه 23 مهرماه در جلسه هماهنگی و
همفکری با کانون پرورش فکری کودکان و نوجوانان اظهار کرد:
بسته تحولی مدرسه خوانا با هدف ارتقای مهارت‌های خواندن،
نوشتن و آداب و مهارت‌های زندگی در سال تحصیلی جاری و با
مشارکت سازمان و نهادهای مختلف در سطح استان اجرا می‌شود.
به گزارش ایسنا، وی با اشاره به اجرای این بسته در 209 مدرسه ابتدایی و
مرکز پیش دبستانی بهارستان علم و ادب، تصریح کرد: اجرای طرح
خوانا در واقع فراگیری تمام مهارت‌های خواندن، نوشتن، گوش
دادن، صحبت کردن و آداب و مهارت‌های زندگی است که در 10
درصد مدارس ابتدایی و مراکز پیش دبستانی استان اجرا می‌شود.
معاون آموزش ابتدایی آموزش و پرورش خراسان جنوبی، بر
استفاده از ظرفیت کانون‌های پرورش فکری کودکان و نوجوانان
در اجرای مطلوب این بسته تحولی تأکید کرد و ادامه داد: کانون‌های
پرورش فکری کودکان و نوجوانان استان به عنوان یک دستگاه
تخصصی با برخورداری از مربیان توانمند و امکانات هنری متعدد،
می‌تواند نقش تأثیر گذاری در نهادینه کردن ارکان بسته تحولی خوانا
در مدارس داشته باشد.
وی ضمن تشریح بسته تحولی خوانا، بیان کرد: همکاری و همفکری دو
نهاد تعلیم و تربیت و کانون پرورش فکری کودکان و نوجوانان بستر