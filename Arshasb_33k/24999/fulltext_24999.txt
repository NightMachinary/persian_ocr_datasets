24999
ناوبندر «مکران» و ناو موشک انداز «زره» به نیروی دریایی ارتش ملحق
می شوند
به گزارش ایسنا، صبح چهارشنبه و در اولین روز رزمایش دریایی
اقتدار، طی مراسمی ناوبندر مکران و ناو موشک انداز زره با حضور
سردار سرلشکر باقری رئیس ستادکل نیروهای مسلح و امیر سرلشکر
موسوی فرمانده کل ارتش به ناوگان جنوب نیروی دریایی ارتش
جمهوری اسلامی ایران(نداجا) ملحق می شوند.
ناوبندر مکران، بزرگترین شناور نظامی کشور است که با تلاش
متخصصان مجموعه ی کارخانجات نیروی دریایی راهبردی ارتش
به یکی از بزرگترین ناوبندر های بالگردبر تبدیل شده تا پشتیبانی از
ناوگروه های این نیرو در آب های دور دست به ویژه منطقه شمال
اقیانوس هند، تنگه باب المندب و دریای سرخ را بر عهده داشته باشد.
الحاق ناوموشک انداز زره با قابلیت مانور و سرعت بالا به ناوگان جنوب
نداجا امکان حراست از آبهای تحت حاکمیت جمهوری اسلامی
ایران را فراهم می آورد.
همچنین امروز تعدادی از یگان های شناوری نیروی دریایی ارتش در
محدوده ی آب های دریای عمان و شمال اقیانوس هند برای اجرای
رزمایش اقتدار دریایی گسترش یافتند.