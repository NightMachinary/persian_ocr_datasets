18639
این استاد علوم سیاسی و روابط بین‌الملل دانشگاه اصفهان، گفت: مشکل
اصلی اینجا است که قول‌های ترامپ مورد اعتماد در داخل و سطح
بین‌المللی نیست و همان‌طور که می‌بینید در جریان تظاهرات ضد
نژادی در آمریکا سخنان ترامپ مردم را آرام نکرده است که این امر به
سابقه خراب ترامپ در لغو قراردادهای بین‌المللی بر می‌گردد.
بنابراین اگر ایران امروز اعلام می‌کند که حاضر به مذاکره با دولت
آمریکا نیست منطقی است، چرا که دستگاه دیپلماسی ایران پیش‌بینی
می‌کند اگر مذاکره و توافقی حاصل شد اعتباری به ترامپ نیست که این
توافق را اجرا کند.
بصیری تصریح کرد: دموکرات‌ها قول داده‌اند اگر در انتخابات
آمریکا پیروز شوند به برجام بر می‌گردند، اما با قاطعیت نمی‌توان گفت
که ترامپ رأی نخواهد آورد، چرا که او دارای مشاوران خوبی است و
ممکن است در دقیقه آخر طوری حرکت کند که 8 درصد آرای
خاکستری را که هم‌اکنون به سمت جو بایدن رفته است به طرف خود
بکشاند چرا که در وضعیت آمریکا نژادپرستان تقریباً پشت سر ترامپ
هستند و 45 درصد آرا را تشکیل می‌دهند.
وی با بیان اینکه فعلاً این آرای خاکستری به ضرر دونالد ترامپ ریزش
کرده است، گفت: به همین دلیل ترامپ به دنبال حربه‌های خاصی است تا
آرای خاکستری را به نفع خود جلب کند که یکی از این حربه‌ها بحث