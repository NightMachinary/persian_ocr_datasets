1569
دوباره آن احساسات شرم و نقص را نداشته باشند و به این دلیل برای خود
قوانین و معیارهایی در نظر می‌گیرند که در مقابل دیگران دچار شرم
نشوند. قوانینی که فرد برای خود در نظر می‌گیرد، در واقع زرهی ایجاد
می‌کند و کارکرد زره این است که در برابر آسیب‌ها از فرد محافظت
کند، اما همان طور که زره یک شی محکم، سخت و انعطاف‌ناپذیری
است، کمال‌گرایی هم مانع از این می‌شود که رفتاری انعطاف‌پذیر و
متفاوتی داشته باشد. کمال‌گرایی بر خلاف ذات ما عمل می‌کند و به هیچ
وجه اجازه نمی‌دهد که ما رشد و پیشرفت را تجربه کنیم. بنابراین
کمال‌گرایی در ذات ما انسان‌ها و دنیا جایی ندارد و مانع رشد و حرکت ما
نیز است.
این روانشناس بالینی گفت: عده‌ای معتقد هستند کمال‌گرایی به این
دلیل خوب است و می‌تواند مفید باشد و درنتیجه به آن ادامه می‌دهند. در
حقیقت هر رفتاری که انجام می‌دهیم حتی اگر آن رفتار آسیب‌رسان
باشد، زمانی آن را تکرار می‌کنیم که برای فرد منافعی دارد. اگر رفتاری
منفعت نداشته باشد به هیچ وجه آن را انجام نمی‌دهیم. بنابراین اگر به
رفتاری ادامه می‌دهیم و آن رفتار را به عنوان آسیب‌رسان و منفی در نظر
می‌گیریم، حتما دنبال این موضوع باشیم که این رفتار چه پیامدهای
مثبتی برای فرد به ارمغان می‌آورد؛ چراکه اگر موضوعی برای فرد
منفعت نداشته باشد یک لحظه هم به آن ادامه نمی‌دهیم. کمال‌گرایی هم از