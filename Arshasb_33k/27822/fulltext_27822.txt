27822
وقوع انفجارهای پیاپی در حومه لاذقیه سوریه
به گزارش ایسنا، به نقل از المیادین، تلویزیون دولتی سوریه شنبه شب
اعلام کرد که صدای انفجارهای پیاپی در آسمان شهر ساحلی جبله
واقع در حومه لاذقیه به گوش رسیده است.
هنوز ماهیت این انفجارها و گروهی که پشت آن است مشخص نشده اما به
نظر می‌رسد با توجه به ناکامی‌های اخیر گروه‌های تروریستی در
روزهای گذشته مقابل ارتش سوریه این حملات توسط این گروه‌ها
انجام شده باشد.
شهر جبله در استان لاذقیه واقع در شمال غرب سوریه است.
در همین راستا دیده بان حقوق بشر سوریه که نهادی غیر دولتی و مرکز آن
در لندن است گزارش داد که این انفجارها در حومه لاذقیه در نزدیکی
پایگاه نظامی حمیمیم که در اختیار نیروهای روسیه است رخ داده
است.
براساس گزارش این نهاد، علت انفجارها فعالیت نیروهای پدافند
هوایی حکومت سوریه دربرابر پهپادهایی است که به سمت پایگاه
حمیمیم در حرکت بوده‌اند.
این نهاد اعلام کرد که هیچ گزارشی درباره تلفات احتمالی این حادثه
مخابره نشده است.
وقوع حریق در ارتفاعات دراک شیراز