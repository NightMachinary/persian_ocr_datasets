17447
محسوب می‌شود، متاسفانه علائم خوبی به جامعه حقوقی مخابره نکرد و
نشان داد که حتی قانونگذاران عنایت لازم را به کمیسیون خاص
مرتبط با امور حقوقی ندارند.
اشرافی تصریح کرد: خوشبختانه اکنون در چارت سازمانی همه
وزارتخانه‌ها معاونت حقوقی و امور مجلس وجود دارد که غالبا در زیر
مجموعه اینها ادارات کل امور حقوقی که از جمله رسالت آن دادن
نظریات حقوقی و تخصصی به وزارتخانه مربوطه هست وجود دارد؛
گو اینکه شاید یا به علت ضعف تخصصی یا عدم باور قلبی در همه موارد از
آنها بهره گیری شایسته نمی‌شود.
وی تاکید کرد: اکنون که با اجرای اصل 44 قانون اساسی، غالب
شرکت‌های دولتی و بزرگ به بخش خصوصی واگذار شده‌اند ایجاب
می‌کند که این شرکت‌ها هم در امور داخلی و خصوصا در معاملات
خارجی، حتما از نظریات و تخصص کارشناسان و مشاورین حقوقی
که دارای تخصص بین المللی هستند بهره گیرند تا احتمال تضییع حقوق
آنها خصوصا در مراودات بین المللی کاهش یابد.
این وکیل دادگستری افزود: سوابق امر نشان می‌دهد مدیران
شایسته‌ای که به بهره گیری از نظریات مشاورین حقوقی خصوصا در
قراردادها و معاملات خارجی باور داشته‌اند، قراردادهای منعقده
تحت مدیریت آنها غالبا به سرانجام رسیده است و برعکس در