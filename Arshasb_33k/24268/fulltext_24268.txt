24268
مقام اسبق قطر: ما قدرت‌مان را از رئیس جمهوری‌خواه یا دموکرات
آمریکا نمی‌گیریم
به گزارش ایسنا، به نقل از اسپوتنیک، حمد بن جاسم، نخست وزیر و وزیر
خارجه پیشین قطر در واکنش به اعلام پیروزی جو بایدن، نامزد
دموکرات انتخابات آمریکا گفت که کشورهای شورای همکاری
خلیج فارس و اتحادیه عرب باید در سیاست‌هایی خود تجدید نظر
کنند؛ چراکه این سیاست‌ها به خاطر دستورکارهایی اتخاذ شده است
که در راستای منافع ما نیست. از جمله برجسته‌ترین این سیاست‌ها نیز
محاصره اعمال شده بر قطر است که بی‌پایه و اساس است.
وی در توییت‌هایی تاکید کرد که باید قدرت کشورهای منطقه
برخاسته از ملت‌هایشان باشد نه از یک رئیس جمهوری‌خواه یا
دموکرات در کاخ سفید.
حمد بن جاسم عنوان کرد: معمولاً کشورها و ملت‌های عربی در سایه
نتیجه هر انتخاباتی در آمریکا سرگرم پیش‌بینی‌ها و تحلیل‌هایی
درمورد این می‌شوند که این انتخابات چه نتایجی برای ما دارد و این
تحلیل‌ها بر اساس اینکه رئیس منتخب دموکرات باشد یا جمهوری
خواه، متفاوت است.
بن جاسم تصریح کرد: صرف نظر از اینکه چه کسی به پست ریاست
جمهوری می‌رسد، عبرت‌ها و درس‌هایی وجود دارند که ما باید آنها