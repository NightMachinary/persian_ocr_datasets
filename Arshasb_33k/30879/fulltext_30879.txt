30879
دهقانی با بیان اینکه نیروی انتظامی و کارشناسان بهداشت محیط
بازرسی و نظارت را در دستور کار قرار داده‌اند و با افراد متخلف برخورد
خواهد شد، تصریح کرد: اکنون وضعیت شهرستان‌های خوسف،
سرایان، بشرویه و طبس سفید و شهرستان‌های بیرجند و نهبندان نیز قرمز
اعلام شده است، اما امکان دارد در چند روز اخیر این وضعیت تغییر کند.
وی بیان کرد: نتایج تحقیقاتی که در تهران انجام شده نشان می‌دهد
حساسیت مردم در خردادماه نسبت به اردیبهشت به میزان قابل توجهی
کاهش یافته است.
رییس دانشگاه علوم پزشکی بیرجند اظهار کرد: با توجه به شرایط کلی
دنیا و کشور، برخی کشورها تعطیلی‌ها را به دلیل تبعات وسیعی که برای
آن‌ها ایجاد می‌کند به تدریج کم می‌کنند، اما رعایت پروتکل‌های
بهداشتی از جمله الزامات این بازگشایی‌ها است.
دهقانی با بیان اینکه سازمان بهداشت جهانی اعلام کرده که دولت‌ها
استفاده از ماسک را اجباری کنند، ادامه داد: با اینکه تاکید می‌شود در
محیط تجمعی از ماسک استفاده شده و فاصله اجتماعی رعایت شود، اما
آن چنان که باید رعایت نمی‌شود.
وی افزود: افزایش مسافرت‌ها، افزایش ترددهای غیرضرور،
کاهش میزان رعایت پروتکل‌های بهداشتی، کاهش شست و شوی
دست‌ها در طول روز، افزایش دید و بازدیدها و حضور جمع‌های