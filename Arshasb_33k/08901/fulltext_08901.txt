8901
«قاسم سلیمانی‌دشتکی» در نشست شورای آموزش و پرورش استان،
اظهار کرد: سال 98 از نظر میزان سرمایه‌گذاری و کاهش نرخ بیکاری
سال بسیار خوبی بود به طوری که در این سال رتبه اول امنیت سرمایه
گذاری در کشور به دست آوردیم و بالای 16 هزار میلیارد تومان
سرمایه گذاری در استان انجام شد.
وی با بیان اینکه از لحاظ سرمایه‌گذاری طبق اعلام مرکز پژوهش‌های
مجلس بالای 200 درصد رشد سرمایه گذاری در استان داشتیم،
تصریح کرد: در سال 98 برای سفر رئیس‌جمهور چند بار برنامه‌ریزی
کردیم اما هر بار به دلایل و اتفاقاتی که افتاد سفر انجام نشد.
استاندار ایلام ادامه داد: با آماده شدن الفین برای سفر رئیس جمهور بالغ
بر 30 هزار میلیارد تومان طرح و پروژه آماده شده که البته برخی از آنها
شروع به کار کرده‌اند و در سال 98 برای اولین بار و در طول 41 سال اخیر
آمار بیکاری استان تک‌رقمی شد و به عدد 7 درصد رسید و جز 3 استان برتر
کشور در زمینه کاهش نرخ بیکاری قرار گرفتیم.
سلیمانی‌دشتکی تصریح کرد: درحالی که نرخ بیکاری در سال 91
حدود 17.6 بود در اوایل دولت دوازدهم به 11.4 و در پایان سه ماهه
زمستان به 7 و در مجموع در سال 98 به 8‌.3 درصد رسید.
وی گفت: رتبه کاهش نرخ بیکاری استان از رتبه 30 در سال 91 به رتبه 17
در پایان دولت یازدهم و امروز به رتبه سوم کاهش یافته است.