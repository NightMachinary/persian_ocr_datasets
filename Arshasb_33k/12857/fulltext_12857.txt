12857
قانونی است.
این عضو هیأت مدیره کانون وکلای دادگستری مرکز با تصریح بر
اینکه گردانندن مجرمین در سطح شهرها نوعی مجازات ترذیلی است
که نتایج زیان باری برای جامعه در پی دارد، گفت: معمولاً این دسته از
مجرمین بعد از چنین مجازاتی، دیگر چیزی برای از دست دادن ندارند و
حیثیت و اندک آبرویی که برای آنها باقی مانده بود نیز در اثر تشهیر از بین
می رود؛ لذا هیچگاه به زندگی عادی اجتماعی باز نخواهند گشت و راه
انتقام از جامعه را در پیش خواهند گرفت.
حجتی خاطر نشان کرد: این شکل از تشهیر در دنیای امروز، امری
منسوخ و مطرود است و شیوه های دیگری جایگزین آن شده که حتی در
قوانین کیفری ما نیز مورد پیش بینی قرار گرفته است و در واقع تشهیر را از
حالت سنتی و کلاسیک آن خارج و به شکل نوینی در قالب مجازات
اصلی و تکمیلی و از مجرای اطلاع رسانی عمومی از طریق رسانه ها و به
منظور تنویر افکار عمومی تجویز نموده است که برای نمونه می توان به
نصب پلاکارد برای گران فروشان در محل کسب ایشان در قانون
تعزیرات حکومتی ویا آگهی انتشار حکم قطعی محکومیت به
درخواست شاکی بر مبنای ماده 27 قانون حمایت از مؤلفین و مصنفین و
یا انتشار حکم محکومیت محکومین در جراید که در قانون مجازات
اسلامی مورد پیش بینی قرار گرفته است اشاره کرد.