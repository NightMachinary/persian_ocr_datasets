16124
رزمایش کمک مومنانه، جلوه درخشان ایثار و نوع‌دوستی ملت ایران
است
محمدرضا پورمحمدی در مراسم آغاز دومین مرحله از رزمایش
کمک مومنانه در مصلای امام خمینی تبریز، با تبریک میلاد کریم اهل
بیت، امام حسن مجتبی(ع)، اظهار کرد: امروز با صحنه‌های زیبایی از
ایمان والای مردم عزیزمان مواجه هستیم که سال‌های اول انقلاب و
هشت سال دفاع مقدس را تداعی می‌کند.
وی با اشاره به اینکه ایران اسلامی امروز هم با امتحان‌های سختی روبه‌رو
است، افزود: ملت ایران از این امتحان هم سربلند بیرون آمده و
سازمان‌های بین‌المللی هم بر این موضوع صحه گذاشته‌اند.
وی ادامه داد: امروز در شرایطی که کشورهای مدعی پیشرفت و تمدن،
در بحران کرونا دست‌وپا می‌زنند، ملت ما به خوبی توانسته این
موضوع را مدیریت کند و آن‌چه در کشورمان اتفاق افتاده است شبیه
به یک معجزه است.
استاندار آذربایجان شرقی با بیان اینکه این معجزه الهی، نتیجه ایمان
والای مردم است، گفت: ایمان و اعتماد به نفسی که به برکت امام راحل در
بین مردم ما احیا شد، تمام بحران‌ها مانند هشت سال جنگ را به خوبی
مدیریت کرد و این مردم بودند که در تمام میدان‌های ساخت، با تمام
سرمایه‌های خود به صحنه آمده‌اند.