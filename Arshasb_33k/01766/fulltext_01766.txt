1766
ایستگاه‌های اتوبوس، مراکز تجمعی، ورودی بیمارستان ها،
بانک‌ها و ... را ضدعفونی و سمپاشی می‌کنند.
وی با بیان اینکه عملیات ضدعفونی سطح شهر در صورت نیاز در مراحل
بعدی نیز ادامه خواهد داشت، اضافه کرد: حفظ سلامت شهروندان،
کنترل شرایط موجود و جلوگیری از شیوع ویروس کرونا از
اولویت‌های مجموعه مدیریت شهری است.
توسلی، تنظیف و ضدعفونی مداوم ناوگان حمل و نقل شهری با استفاده
از مواد ضدعفونی کننده را از دیگر اقدامات برشمرد و بر ضرورت
رعایت دستورالعمل بهداشت فردی و عمومی توسط شهروندان برای
پیشگیری از شیوع بیماری کرونا، تاکید کرد و افزود: از عموم
شهروندان ساوجی درخواست می‌شود برای حفظ سلامت خود
حتی‌المقدور از ترددهای غیرضروری در شهر پرهیز کرده و در هنگام
تردد در سطح شهر و استفاده از وسایل حمل‌ونقل عمومی پروتکل‌های
بهداشتی را رعایت کنند.
بر اساس اعلام روابط عمومی دانشکده علوم پزشکی ساوه در روز
چهارشنبه 18 تیرماه 1399 تعداد چهار نفر در ساوه و دو نفر در زرندیه به
علت بیماری کرونا بستری شدند که حال عمومی دو نفر از این بیماران
بدحال بوده و در بخش مراقبت های ویژه تحت مراقبت هستند.
متاسفانه در 24 ساعت گذشته دونفر در ساوه به علت کرونا فوت شدند.