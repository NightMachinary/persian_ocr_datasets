15386
دوومیدانی کار پارالمپیکی: نیزه مناسب و استاندارد برای مسابقات
ندارم
امان الله پاپی در گفت و گو با ایسنا، درباره حضورش در تیم ملی
دوومیدانی پس از پایان مرحله اول رکوردگیری اظهار کرد: در
مرحله اول رکوردگیری دوومیدانی رکورد پیش بینی شده از سوی
کمیته ملی پارالمپیک جهت دعوت به تیم ملی 46 متر بود که من توانستم
47.57 متر را پرتاب کنم و رکورد لازم را برای دعوت به تیم ملی کسب
کنم. البته هنوز خبری از دعوت به تیم ملی نیست و منتظر تصمیم کمیته فنی
فدراسیون جانبازان و معلولان و انجمن هستم تا ببینم به تیم ملی دعوت
می شوم یا خیر. وی گفت: در مسابقات جهانی امارات با پرتاب 47.80
متر با کسب مدال نقره توانستم سهمیه پارالمپیک را هم کسب کنم که بعد از
این مسابقات به تیم ملی دعوت شدم و در اردوی کیش نیز حضور داشتم.
بعد از اینکه اردوها به خاطر کرونا به مدت شش ماه تعطیل شد چند روز قبل
از برگزاری رکوردگیری رئیس انجمن پارادوومیدانی که در طی
این 6 ماه تماسی با من نداشت تا ببینید تمریناتم در چه وضعیتی قرار دارد،
به من زنگ زد و گفت باید در رکوردگیری شرکت کنم. او به من تأکید کرد
که بدون نیزه شرکت کنم و او در جریان مسابقات نیزه در اختیارم قرار
خواهد داد.
وی ادامه داد: وقتی در رکوردگیری شرکت کردم متأسفانه او نیزه ای