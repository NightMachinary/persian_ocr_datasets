25558
نقش بی‌بدیل رسانه‌ها در امیدآفرینی و رفع دلتنگی‌های دوران
کرونا
مصطفی خاکسار قهرودی در ویژه‌برنامه «اشاره» که شب گذشته از
شبکه خراسان رضوی پخش شد، به ارائه گزارشی از اقدامات آستان
قدس رضوی در شرایط ناشی از شیوع کرونا پرداخت و اظهارکرد:
یکی از تکالیف ما در روزهای سخت مواجهه با ویروس کرونا و فراهم
آوردن شرایط مطلوب برای زیارت زائران حرم
علی‌بن‌موسی‌الرضا(ع) است.
وی خاطرنشان کرد: از ابتدای مواجهه با این بیماری، حرم مطهر
رضوی با دستور و تدابیر تولیت آستان قدس رضوی و همچنین
هماهنگی با ستاد ملی مبارزه با کرونا، رعایت شیوه‌نامه‌های بهداشتی
را به طور جدی در دستور کار خود قرار داد و شرایطی را فراهم آورد که
بیشترین میزان رعایت این دستورالعمل‌ها در حرم مطهر انجام شود.
ایجاد شرایط مطلوب برای زیارت در روزهای کرونایی
قائم‌ مقام تولیت آستان قدس رضوی ادامه داد: با تلاش خادمان این
آستان مقدس شرایط مناسبی برای زیارت مطلوب حرم مطهر رضوی
در دوران شیوع کرونا فراهم آمد که از جمله می‌توان به استفاده از
دستگاه تب‌سنج در ورودی حرم مطهر، توزیع ماسک، فراهم آوردن
ماده ضدعفونی برای دست‌ها، مفروش کردن حرم با رعایت