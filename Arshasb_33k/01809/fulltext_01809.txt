1809
و در اقتصاد کشور اثرگذار خواهد بود. جهانگیری ادامه داد: همه
دستگاه ها باید کمک کنند تا طبق برنامه ریزی های انجام شده این طرح
ها اجرایی شود و دبیرخانه شورا در جلسات آتی شورای عالی مناطق
آزاد گزارشی از میزان پیشرفت فیزیکی و زمان بندی اجرای طرح ها
ارائه کند. معاون اول رییس جمهور با تأکید بر همت مضاعف همه
مسئولان و مردم به منظور ایجاد جهش در تولید و اشتغال در سال جاری
گفت: واحدهای آسیب دیده از کرونا در مناطق آزاد نیز می توانند از
تسهیلات 50 هزار میلیارد تومانی دولت استفاده کنند. جهانگیری با
بیان اینکه برای دریافت این تسهیلات شرایط آسانی از سوی دولت در
نظر گرفته شده است، اظهار امیدواری کرد: تا پایان خردادماه همه
واحدهای آسیب دیده از بحران کرونا بتوانند از این تسهیلات بهره
مند شوند. معاون اول رییس جمهور تأکید کرد: ‌هدف دولت از
پرداخت تسهیلات با نرخ سود پایین حفظ اشتغال در کشور است و کسب
و کارهایی نظیر هتل ها، رستوران ها و بخش های مرتبط با گردشگری که
در مناطق آزاد فعال هستند به سرعت با ثبت اطلاعات خود در سامانه ذی
ربط از تسهیلات بهره مند شوند. جهانگیری همچنین با اشاره به ایجاد
پنجره واحد خدمات مناطق آزاد و ویژه اقتصادی تصریح کرد: این
پنجره واحد باید فعالیت را برای سرمایه گذاران، صادرکنندگان و
وارد کنندگان آسان کند و دبیرخانه منطقه آزاد می تواند از تجربه