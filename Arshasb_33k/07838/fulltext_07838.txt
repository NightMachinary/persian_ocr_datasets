7838
بزرگداشت یوم‌الله نهم دی در گیلان برگزار می شود
حجت‌الاسلام والمسلمین مجتبی اشجری امروز در نشست
بزرگداشت دهه بصیرت و میثاق با ولایت که امروز در سالن اجتماعات
این شورا برگزار شد ضمن عرض تسلیت ضایعه جانگداز فقدان مجاهد
نستوه و عالم ربانی آیت‌الله محمد یزدی (رضوان‌الله‌ تعالی علیه) به ملت
مسلمان ایران به‌ویژه روحانیت اظهار کرد: ان شا الله مجاهدت‌های
ایشان در دوران مبارزات انقلاب اسلامی و پس از پیروزی آن در
مسئولیت‌های بزرگ همچون ریاست قوه‌ قضاییه و عضویت در
شورای نگهبان و مجلس خبرگان موجب ترفیع درجات ایشان از
سوی حضرت باری‌ تعالی خواهد شد.
وی با بیان اینکه تروریسم دولتی با همکاری سرویس‌های جاسوسی
سیا و موساد در چند سال اخیر دست به ترور دانشمندان هسته‌ای نظام
مقدس جمهوری اسلامی زده تا به خیال خام خود حرکت علمی کشور را
متوقف کند، اظهار کرد: در این سال‌ها جریان علمی کشور به همت
جوانان انقلابی و مومن رونق گرفته و راه این شهیدان بزرگوار با سرعت
بیشتری ادامه یافته است. بی‌شک همانگونه که رهبر معظم انقلاب
اسلامی فرموده‌اند، مجازات عاملان و آمران جنایت ضدبشری ترور
شهید دانشمند هسته‌ای و دفاعی فخری‌زاده از سوی ملت انقلابی و
مسلمان ایران بی‌پاسخ نخواهد ماند.