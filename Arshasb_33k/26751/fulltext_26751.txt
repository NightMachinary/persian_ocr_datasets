26751
حجت‌اله صیدی در جریان بازدید از مرکز تحقیقات و نوآوری و
همچنین خطوط تولید محصولات جدید خودرو سازی سایپا،
افزود: هزینه‌های تولید محصولات جدید سایپا توسط بانک
صادرات ایران تامین مالی خواهد شد و برای رسیدن به اهداف بلند این
شرکت در کنار آن خواهیم بود.
این بانک از طریق طرح طراوت در زنجیره تامین برای ارائه انواع
خدمات بانکی با سایپا همکاری دارد و در همکاری‌های جدید سقف
عملیات بانکی با سایپا افزایش خواهد داشت.
وی گفت: محصولات جدید سایپا نیاز به سرمایه‌گذاری دارد و بانک
صادرات ایران به طور ویژه و در چارچوب مقررات بانک مرکزی برای
تامین مالی این محصولات برنامه‌ریزی خواهد کرد و به طور بلند مدت
در کنار این خودرو ساز خواهد ایستاد.
صیدی در این دیدار که با حضور مدیران ارشد بانک و نیز مدیرعامل و
مدیران بخش‌های مختلف سایپا انجام شد، اظهار کرد: باید از دو منظر به
سایپا نگاه کرد.
از نگاه بانک به این شرکت به عنوان یک مشتری می‌توان نگریست و گفت
که با داشتن بازار مصرف، فناوری تولید، منابع مالی و انسانی و
نهاده‌های تولید از قبیل قطعات و مواد اولیه، شرکت سایپا از شرایط
مناسبی برخوردار است.