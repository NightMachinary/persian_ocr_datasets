3786
بیماری زمینه ای دارند، نگهداری می شوند اظهار کرد: ما از ستاد
خواسته ایم که امکان انتقال این افراد به هیچ مرکز دیگری را نداریم و
تنها مراکز بهزیستی می تواند پذیرای این عزیزان باشد برای همین
توافق کردیم ستاد هماهنگی لازم را انجام و پس از انتقال همه
مددجویان خاور شهر ما فرایند ضد عفونی را انجام و مرکز را برای
قرنطینه موقت آماده خواهیم کرد.
وی در پاسخ به سوالی مبنی بر اینکه یکی از مدیران ستاد مبارزه با مواد
مخدر اعلام کرده، شهرداری تهران تاکنون درخواستی مبنی بر
ایجاد اتاق مصرف در گرمخانه ها نداشته گفت: بر اساس سلسله مراتب
اداری، ما باید با ستاد مبارزه با مواد مخدر استان تهران مکاتبه کنیم که
استاندار، ریاست آن را عهده دار است و این مکاتبه در هفته اول
فروردین انجام شده. همچنین در تاریخ 6 اسفند سال گذشته مکاتبه‌ای
با فرمانداری به عنوان ریاست شورای تامین شهرستان داشتیم که
موضوع را برای تصمیم گیری به کمیته درمان ستاد ارجاع داده اند؛ اما
هنوز از کمیته درمان یا فرمانداری پاسخ مکتوبی دریافت نکرده‌ایم.
در هر دوی این مکاتبات درخواست صدور اجازه دایر کردن اتاق
مصرف، در چند گرمخانه پایتخت را مطرح کردیم چراکه تردد
معتادان برای تامین مواد مخدر مصرفی، سبب می شود که ریسک شیوع
کرونا در گرمخانهها افزایش یابد.