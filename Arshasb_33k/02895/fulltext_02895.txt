2895
پس از هر زلزله تهران، موضوع آمادگی این شهر برای مقابله و راه‌های
کاهش خسارات به سخنرانی‌های مسئولان و اخبار رسانه کشیده
می‌شود؛ اما با گذشت زمان این اخبار هم معمولا کاهش پیدا می‌کند.
زمین‌لرزه سال 96 تهران هم یکی از این نقاط عطف بود که چند روز پس از
وقوع آن رئیس شورای شهر در یک برنامه تلویزیونی از تلاش برای
ایجاد یک سیستم هشدار صوتی خبر داد. «محسن هاشمی» در آن
گفت‌و‌گوی سال 96 با تأکید بر لزوم آمادگی برای هر زلزله احتمالی، از
طرح اجرای سیستمی صوتی خبر داد که می‌تواند 10 تا 15 ثانیه پیش از
وقوع زلزله و با تکان‌های اولیه، به مردم هشدار دهد. او در توضیح این
سیستم گفته بود: «اکنون در دنیا می‌شود زلزله را تقریبا 10 تا 15 ثانیه قبل
از وقوع به مردم گزارش داد. قرار بوده است که در تهران سیستمی اجرا
شود که بر مبنای آن، در همه محله‌های تهران بوق‌هایی با صدای بلند
نصب شود و زلزله را به مردم اطلاع دهد. تکان‌های اولیه زمین این را به
صورت خودکار به سیستم منتقل می‌کند و باید این سیستم در تهران اجرا
شود. اکنون صحبت از یک تا دو میلیون خسارت‌دیده می‌شود که با
اجرای این سیستم، این رقم می‌تواند به یک‌چهارم تا یک‌پنجم تقلیل
یابد.»
علاوه‌ بر این دی سال گذشته هم رئیس سازمان پیشگیری و مدیریت
بحران تهران در گفت‌و‌گو با «شرق» اطلاعات جدیدی درباره این