23423
 مرمت و ساماندهی کاروانسرای تاریخی «ایری» ورزقان
احمد حمزه زاده در این خصوص اظهار کرد: کاروانسرای تاریخی
ایری ورزقان از جمله بناهای مهم و با اهمیت استان بشمار می‌آید که به
سبب قدمت آن که بخش نخست متعلق به دوره تیموری و بخش بازسازی
شده و عمده آن متعلق به دوره صفوی است، در فهرست آثار ملی کشور
ثبت و مرمت و بازسازی آن طی سال‌های گذشته در دستور کار این اداره
کل قرار گرفته است.
وی در ادامه با بیان این‌که این مرحله از مرمت و بازسازی کاروانسرای
تاریخی ایری با اعتباری بالغ بر یک میلیارد و 415 میلیون ریال در حال
انجام است، گفت: در این مرحله از مرمت کاروانسرای ایری ورزقان
اقداماتی نظیر خاکبرداری و پی کنی، اجرای دیوار سنگی، کف
سازی و بندکشی، اجرای طاق سنگی، اندود گچ و خاک و سفید کاری،
تهیه و ساخت درب آهنی و اجرای طاق انجام شده است.
به گزارش روابط عمومی اداره کل میراث فرهنگی، گردشگری و
صنایع دستی آذربایجان شرقی، وی در خاتمه با بیان این‌که این مرحله
از عملیات مرمتی کاروانسرای تاریخی ایری در سال 99 انجام خواهد
شد، افزود: با آغاز این مرحله از عملیات مرمت بطور مستقیم برای 115 نفر
فرصت شغلی فراهم شد و درصورت تامین اعتبار لازم عملیاتی مرمتی
آتی در این کاروانسرا طی سال آینده نیز تداوم خواهد داشت.