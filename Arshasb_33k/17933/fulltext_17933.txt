17933
سرنوشت شوم مهمانان یک عروسی...
همه با کارت دعوت می‌آیند، اما این وسط یک مهمان ناخوانده هست
که همینطور سرش را پایین انداخته و دعوت نشده، همراه مهمانان
وارد سالن عروسی می شود.
این مهمان ناخوانده که از وجود این همه میزبان به شعف آمده، هر جای
سالن که دلش بخواهد می‌رود و با هرکس که دوست داشته باشد سر یک میز
می نشیند و تا آخرین ساعات پایانی شب دست در دست مهمانان به رقص و
پایکوبی می پردازد!
با پایان گرفتن عروسی و راهی شدن عروس و داماد به خانه بخت، همه به
خانه‌هایشان برمی‌گردند و این مهمان ناخوانده هم همراهشان به خانه
می‌رود!
آثار هم خانه شدن با این مهمان ناخوانده، چند روز بعد خود را نشان
می‌دهد و همه چیز با کمی تب، عطسه و یا سرفه شروع می‌شود. خوشی
های عروسی چند ساعته پایان گرفته و حالا درد و مصیبت‌های چند
روزه تازه شروع می‌شود.
کرونا بعد از چند روز ماندگاری در بدن مهمانان عروسی، حالا شروع
به قدرت نمایی می کند. حال خیلی از مهمان‌ها رو به وخامت می گذارد و
خیلی ها در خانه بستری می شوند. تعدادی از مهمان ها حالشان هر روز
بدتر می شود و به ناچار در بیمارستان بستری می شوند