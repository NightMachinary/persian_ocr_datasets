8444
بیش از 140 هکتار گلخانه در لرستان وجود دارد ‌
چنگیز ابراهیمی در گفت‌وگو با ایسنا اظهار کرد: با توجه به تغییر شرایط
اقلیمی، پراکندگی بارندگی‌ها، محدودیت منابع آبی و افزایش
درجه حرارت دما چاره‌ای جز توسعه کشت‌های متراکم گلخانه‌ای و
انتقال کشت سبزی و صیفی‌جات از فضای باز به محیط‌های کنترل شده
نداریم.
وی ادامه داد: با هماهنگی انجام شده، صدور مجوز احداث واحدهای
گلخانه‌ای در کمترین زمان انجام می‌شود.
ابراهیمی افزود: بیش از 140 هکتار گلخانه در استان وجود دارد که
برنامه ما توسعه کشت‌های گلخانه‌ای در سطح استان است.
این معاون سازمان جهاد کشاورزی لرستان‌ خاطرنشان کرد: در فضای
گلخانه در مصرف آب به میزان 10 تا 15 برابر نسبت به کشت در فضای آزاد
صرفه‌جویی می‌شود که از این‌رو گلخانه‌ها محل مناسبی برای
برون‌رفت از چالش فعلی بحران آب محسوب می‌شوند.
وی یادآور شد: همچنین تولید محصولات کشاورزی در فضای
گلخانه نسبت به فضای آزاد عملکرد بهتری دارد.
ابراهیمی گفت: با توسعه کشت محصولات گلخانه‌ای، صادرات
محصولات تولیدی بخش کشاورزی استان نیز افزایش می‌یابد.
بیش از 150 هزار واحد مسکونی بدون سکنه در آذربایجان شرقی وجود