20982
فردگرایی و جمع‌گرایی افراد به عوامل شخصیتی آن‌ها بستگی دارد
فرهاد طهماسبی در گفت‌وگو با ایسنا اظهار کرد: فردگرایی و
جمع‌گرایی افراد به عوامل شخصیتی و تربیتی آنان بستگی دارد؛
تحقیقات کارشناسان نشان می‌دهد که 30 درصد رفتارهای انسان‌ها
تحت تأثیر عوامل شخصیتی است.
وی بیان کرد: عوامل شخصیتی افراد تحت تأثیر علل موروثی و ذاتی
است و از نسل‌های گذشته به اشخاص می‌رسد.
طهماسبی با اشاره به این‌که عوامل تربیتی افراد به اجتماعی که در آن
زندگی می‌کنند بستگی دارد، عنوان کرد: زمانی که در جامعه زمینه
جمع‌گرایی فراهم باشد و افراد با شرکت در جمع مورد تشویق قرار
بگیرند، تمایل به حضور در جمع فراهم می‌شود.
این جامعه‌شناس اضافه کرد: زمانی که در یک جامعه جایگاه اجتماعی
افراد براساس حضور در جمع بالا و پایین باشد، افراد به جمع‌گرایی
علاقه‌مند می‌شوند.
وی ادامه داد: عوامل اجتماعی مؤثر بر جمع‌گرایی افراد شامل
خانواده، مدرسه، گروه دوستان، محل کار، رسانه‌های جمعی
دیداری و نوشتاری، رسانه‌های مجازی و... است.
طهماسبی افزود: رسانه‌های مجازی نقش مهمی در فردگرایی افراد
داشته، شخص را منزوی تربیت کرده و خطراتی برای جمع‌گرایی و