29763
چه چیز تماشاگران فوتبال را خشمگین می‌کند؟
به گزارش ایسنا، فوتبال به عنوان پرطرفدارترین رشته ورزشی، به
دلیل فراگیری، نفوذو گستردگی منحصر به فرد آن در میان اقشار مختلف
جامعه، بیشتر از سایر ورزش‌ها بازتاب ویژگی‌های فرهنگی جامعه
است.
یکی از مسائلی که در دو دهه اخیر مورد توجه اندیشمندان اجتماعی،
جامعه‌شناسان، متخصصین تربیت‌بدنی و صاحب‌نظران قرار گرفته،
بررسی عوامل رویدادها و بروز خشونت در فوتبال است. خشونت،
بخش جدایی‌ناپذیر فوتبال است و بروز رفتارهای پرخاش‌گرانه در
مقاطع زمانی و مسابقات مختلف با شدت کم و زیاد قابل مشاهده است.
با توجه به اهمیت این موضوع، پژوهشگران با انجام مطالعه‌ای عوامل
موثر بر شیوه‌های ابراز خشونت در تماشاگران و بازیکنان فوتبال را
بررسی کردند. «امیررضا علیزاده»؛ دانشجوی کارشناسی ارشد
مدیریت ورزشی دانشگاه غیرانتفاعی مهر آستان گیلان و «فاطمه
انتشاری»؛ استادیار مدیریت ورزشی دانشگاه آزاد اسلامی واحد
رشت، در این مطالعه مشارکت داشتند.
برای انجام این مطالعه 80 نفر از تماشاگران و بازیکنان فوتبال لیگ برتر
استان گیلان در رده سنی بزرگسالان، در بازه زمانی فروردین تا تیرماه
1399 با استفاده پرسش‌نامه مورد بررسی قرار گرفتند.