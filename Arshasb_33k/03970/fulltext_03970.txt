3970
افتتاح سه باب کتابخانه عمومی در لرستان
فرشته طهماسبی بیستم آبان ماه با اشاره به اهمیت هفته کتاب، اظهار
کرد: با توجه به در پیش بودن بیست و هشتمین دوره هفته کتاب با شعار
اعلام شده از سوی شورای سیاستگذاری هفته کتاب جمهوری
اسلامی ایران با عنوان «دانایی، مانایی» و با درنظر داشتن شرایط ناشی
متاثر از موج سوم شیوع ویروس کرونا جلسات متعددی با هدف
برنامه‌ریزی برای برگزاری هرچه بهتر برنامه های ویژه هفته کتاب در
استان برگزار شد.
وی افزود: پس از بررسی نظرات کارشناسان اداره کل و پیشنهادات
روسای ادارات کتابخانه‌های عمومی شهرستان‌ها، مصوب شد که
برنامه‌های پیشنهادی در سه سطح استانی، شهرستانی و کتابخانه‌ای با
درنظر گرفتن شرایط ویژه کشور در مبارزه با بیماری کرونا در بستر
فضای مجازی اجرا شود.
طهماسبی آیین تکریم مقام کتابداران و ترویج فرهنگ
کتاب‌خوانی را مهمترین برنامه این اداره کل در استان برشمرد و ادامه
داد: این مراسم یکشنبه 25 آبان از طریق فضای مجازی و با حضور
کتابداران، اهالی قلم، فعالان حوزه کتاب و کتاب‌خوانی،
مسئولان، مدیران ادارات و دستگاه‌های اجرایی، خبرنگاران و
اصحاب رسانه برگزار خواهد شد.