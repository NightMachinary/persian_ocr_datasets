31311
می‌شود که در انتظار تعیین تکلیف ارزهای ترجیحی هستند. هرچند
قطعات خودرو به درخواست وزارت صمت، بدون تخصیص ارز
ترجیحی و بدون ارائه کد رهگیری کالا، ترخیص شدند.
کلاف پیچیده دپوی کالا متوجه بانک مرکزی، وزارت صمت و
گمرک می‌شود. بانک مرکزی از دو سال قبل تأمین ارز از بازار آزاد را برای
صادرکنندگان و واردکنندگان ممنوع اعلام کرد تا تأمین ارز برای
تجار از مجرای نیما و از سوی این نهاد تأمین شود، اما این بانک نتوانست
تعهدات خود را ایفا کند و فعالان اقتصادی را با چالش روبه‌رو کرد.
از سوی دیگر طبق گفته فعالان اقتصادی، صدور دستورالعمل‌های
پیچیده و خلق‌الساعه معاونت گمرک نه‌تنها نتوانست نقش
تسهیل‌کننده را ایفا کند بلکه روند خروج کالا از انبارها را به‌شدت
کاهش داد و بر عدم تعادل میان ورود و خروج کالا به گمرک مؤثر بود.
بنابر اعلام وزارت اقتصاد در سال گذشته، به‌طور متوسط هرروز دو
بخشنامه توسط گمرک صادرشده که تعداد آن‌ها را در طول یک‌سال به
720 بخشنامه می‌رساند.
جنجال بر سر رسوب کالاها در گمرکات کشور در سال‌جاری به دلیل
عدم تخصیص و تأمین ارز سروصدای زیادی به راه انداخت تا این‌که
پس از ماه‌ها کش‌وقوس بین وزارت صمت، گمرک و بانک مرکزی، تیم
اقتصادی دولت مصوبه‌ای را برای سرعت بخشیدن به تسهیل روند