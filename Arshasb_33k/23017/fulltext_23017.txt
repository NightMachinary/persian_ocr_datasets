23017
بازگرداندن مجرمین و متهمین اقتصادی، علیرضا حیدرآبادی‌پور
مدیرعامل اسبق بانک سرمایه که درحین تحقیقات مقدماتی از کشور
خارج شده بود با تلاش پلیس اینترپل جمهوری اسلامی توسط پلیس
اسپانیا دستگیر و به کشور مسترد شد. این اولین بار است که یک مجرم
اقتصادی از اروپا به کشور بازگردانده می‌شود. حیدرآبادی‌پور دو
پرونده مهم فساد اقتصادی دارد. وی به اخلال در نظام اقتصادی از طریق
خیانت در امانت و تحصیل مال نامشروع متهم بوده و در جریان محاکمه
برخی از مدیران بانک سرمایه در شعبه سوم دادگاه ویژه رسیدگی به
جرائم اخلال‌گران در نظام اقتصادی کشور به طور غیابی به 12 سال
حبس محکوم شده است. نامبرده براساس وضعیت قرمز اعلام شده از
سوی بازپرس پرونده و با هماهنگی پلیس اینترپل ایران شناسایی و
دستگیر و طی انجام تشریفات قانونی به کشور بازگردانده شده است. به
گزارش مرکز رسانه قوه قضاییه، اهتمام دستگاه قضایی و سایر
دستگاه‌های ذیربط برای بازگرداندن حیدرآبادی‌پور، این زنگ
خطر را برای دیگر غارتگران بیت‌المال که به خارج متواری شده و نزد
کشورهای غربی پناه گرفته‌اند به صدا درمی‌آورد که دوران
خوش‌نشینی‌های اینچنینی آن هم با بهره از پول های غارت شده مردم به
پایان رسیده و تمامی این افراد دیر یا زود به کشور مسترد و به عدالت
سپرده خواهند شد.