9103
تبلیغات مرحله دوم انتخابات مجلس، صرفا در فضای مجازی/تدوین
پروتکل های بهداشتی برای انتخابات 
به گزارش ایسنا، سید اسماعیل موسوی در همایش معاونین سیاسی
امنیتی و اجتماعی استانداری های سراسر کشور که به صورت
ویدیوکنفرانس در محل وزارت کشور برگزار شد، با بیان اینکه بعد از
نشست های متعدد با متولیان حوزه بهداشت، در نهایت قرار بر برگزاری
مرحله دوم انتخابات مجلس شورای اسلامی شد، اظهار داشت: با
هماهنگی کمیته امنیتی و اجتماعی ستاد ملی مدیریت مقابله با بیماری
کرونا، پروتکل های بهداشتی جهت برگزاری انتخابات مرحله دوم
مجلس شورای اسلامی تدوین شده است.
دبیر ستاد انتخابات کشور ادامه داد: هدف ما حفظ سلامت شرکت
کنندگان در انتخابات است و روسای دانشگاه های علوم پزشکی
استان ها هم عضو ستاد انتخابات استان می شوند تا نظارت دقیق تری بر
رعایت اصول بهداشتی در فرایند انتخابات داشته باشند.
وی اضافه کرد: ستادهای تبلیغاتی نامزدها در 9 استان کشور فعالیتی
نخواهد داشت و تبلیغات انتخاباتی صرفا در عرصه مجازی صورت
خواهد گرفت.
موسوی همچنین با اشاره به این که تلاش داریم تا زمینه استفاده از
ظرفیت های صدا و سیما را در استان ها برای نامزدها فراهم سازیم، گفت: