17277
دستخوش مشکل کرده است. در واقع اضطراب ناشی از مبتلا شدن به
کرونا میزان تحریک جنسی زوجین را ضعیف تر می کند و علاقه آنان به
روابط زناشویی کم می شود. عدم رسیدگی ظاهری و شلختگی و
مضطرب بودن نیز جاذبه های جنسی زوجین را تحت تاثیر قرار می دهد.
وی با اشاره به نقش قرنطینه در افزایش چالش های خانگی، خاطرنشان
کرد: زن و شوهر بیشتر در کار هم دخالت می کنند و پا پیچ هم می شوند،
زیرا این روزها رفت و آمدهای ما کم شده و برون ریزی با دیگران
نداریم لذا باید بخشنده تر باشیم و سخاوت را تمرین کنیم.
این مشاور خانواده، از زن و شوهرها خواست بیشتر هوای هم را داشته
باشند و تاکید کرد: زوجین به این نکته توجه کنند که هرچقدر تحت
فشار هستند، طرف مقابل آنان نیز تحت فشار است و باید هیجان
ناخوشایند را به رسمیت بشناسیم و اضطراب و غمگینی را بپذیریم و
بدانیم این تجربه نیز می گذرد و توقع بی جا از همسر نداشته باشیم، زیرا
همسر مسئول تمام نیازهای ما نیست و همه ما مسئول خودمان هستیم.
حقانی پور، آشپزی کردن، فیلم دیدن و کتاب خواندن را تفریحات
خوشایند دانست و اضافه کرد: این روزها به بازی های فکری توصیه می
شود، زیرا تعامل اعضای خانواده را بالا می برد.
وی از زوجین خواست عاشقی را تمرین کنند و گفت: عشق در پارادایم
ظهور انسان خلاق یک بروز متفاوت دارد و نباید در فضای ایده آل دنبال