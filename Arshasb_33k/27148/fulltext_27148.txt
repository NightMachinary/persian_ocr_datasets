27148
واکنش جامعه باستان شناسی ایران به احتمال ایجاد شعبه دوم موزه
ملی
به گزارش ایسنا، در این بیانیه سرگشاده آمده است: «در چند روز
گذشته، اخباری مبنی بر توافق میان وزارت میراث فرهنگی،
گردشگری و صنایع دستی با تولیت حرم بنیان‌گذار جمهوری اسلامی
ایران پیرامون راه اندازی «شعبه دوم موزه ملی» یا ایجاد «مخزن امن» در
رسانه‌ها منتشر شد که با واکنش‌های زیادی در سطح داخلی و خارجی به
ویژه از سوی پژوهشگران و کنش‌گران میراث فرهنگی رو به رو شد.
شتابزدگی در اعلام پیشنهاد یا تصمیم ناپخته و کارشناسی نشده و روشن
نبودن جزئیات آن در کنار اظهارات ناهمخوان مدیران میراث
فرهنگی کشور که یکی تایید (مدیر کل موزه‌ها و اموال منقول
فرهنگی) و دیگری (روابط عمومی وزارتخانه) تکذیب می‌کند و در
پایان پس از روزها انتظار چیزی روشن نمی‌شود، همگی بیانگر
بی‌برنامگی، آشفتگی و ادامه سیاست‌های هزینه‌زا و مشکل آفرین
پیشینی است که داغ آنها همچنان بر تن و پیکره میراث فرهنگی کشور
مانده است.
«جامعه باستان‌شناسی ایران» به عنوان جمعی از متخصصان که دغدغه
توسعه اصولی تشکیلات میراث فرهنگی و باستان شناسی کشور را
دارد مایل است نکاتی را در این زمینه مطرح کند و خواستار روشن شدن