17056
رییس ستاد اجرایی فرمان امام (ره): اساسی ترین مساله در زمینه
عدالت، عدالت اقتصادی است
به گزارش ایسنا، درابتدای این مراسم سیدابراهیم رئیسی در بازدیدی
یکساعته از بخشهای مختلف نمایشگاه دائمی ستاد اجرایی فرمان امام
دیدن کرد و از نزدیک درجریان دستاوردهای ستاد در بخشهای
مختلف اشتغالزایی، تولید دارو ، تجهیزات پزشکی و اقلام بهداشتی
ضدکرونایی ، روشهای تحقیقی واکسن کرونا و دستاوردهای
شرکتهای دانش‌بنیان قرار گرفت.
رئیس قوه قضائیه پس ازاین بازدید اظهار کرد: اقدامات ارزشمندی
که ستاد اجرایی در کشور انجام داده، جلوه‌ای از تحقق شعار «ما
می‌توانیم» و اجرایی‌ کردن گام‌ دوم انقلاب اسلامی است.
رئیسی افزود: رئیس ستاد اجرایی فرمان امام ثابت کرده با در کنارهم
قراردادن فکر و اندیشه و مدیریت جهادی، می‌توان بزرگترین
مشکلات را با کمک نیروهای جوان از سر راه برداشت.
وی با بیان اینکه فعالیت‌های گسترده ستاد در حوزه مبارزه با کرونا و
ایجاد اشتغال، شگفت‌انگیز و قابل تقدیر است، گفت: اقدامات بزرگی
در ستاد اجرایی فرمان امام در خصوص تولید واکسن کرونا صورت
گرفته که دولت و وزارت بهداشت باید درخصوص حمایت و به نتیجه
رسیدن آن ، تسریع کنند؛ باید جلوی افزایش میزان تلفات این بیماری