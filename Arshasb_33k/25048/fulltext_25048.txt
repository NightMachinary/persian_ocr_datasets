25048
نماینده ولی فقیه در هرمزگان، چاره‌اندیشی در زمینه مشکلات
اقتصادی مردم را هنر مسؤولان دانست و تصریح کرد: مردم ما 42 سال
است که پای انقلاب اسلامی ایستاده‌اند و در همه شرایط مقاومت
کرده‌اند و اکنون مسؤولان وظیفه دارند در این زمینه مسؤولانه‌تر و
دغدغه‌مندتر عمل کرده و به یاری یکدیگر، فشار را از دوش مردم
بردارند.
حجت‌الاسلام عبادی‌زاده در ادامه راهکار اصلی و حقیقی برای غلبه بر
تحریم‌ها و ایستادگی در برابر فشارها و تکانه‌های اقتصادی را تقویت
تولید ملی برشمرد و گفت: هر چه در کشوری تولید جدی‌تر گرفته شود و
همه ارکان آن برای حمایت از تولید مصرانه‌تر پای کار باشند، آن
اقتصاد از گزند آسیب‌ها در امان‌تر است و ما این راه حل اساسی را از
فرمایشات دقیق و هوشمندانه رهبر معظم انقلاب اسلامی برداشت
کرده‌ایم.
امام جمعه بندرعباس در ادامه با تجلیل از ورود مجلس به امر نظارت
میدانی بر حسن اجرای قوانین و سفر رییس مجلس به مناطق مختلف
کشور در روزهای اخیر، عنوان کرد: نظارت میدانی مجلس
بخصوص رییس مجلس در استان‌های مختلف کشور گشایش‌گر امور
است و باید با دقت مشکلات و مسائل هر منطقه احصا و در اختیار
کمیسیون‌های مجلس قرار گیرد تا این سفرها بتواند اثراتی مطلوب بر