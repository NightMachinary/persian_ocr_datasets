22533
مثلث توسعه اقتصادی در خراسان رضوی پررنگ‌تر خواهد شد
علی‌اکبر لبافی امروز، 22 مهر ماه، در جلسه ستاد فرماندهی اقتصاد
مقاومتی که در سالن جلسات استانداری خراسان رضوی برگزار شد،
اظهار کرد: ما مدل مثلث توسعه اقتصادی فرهنگی را در مجلس برای همه
نمایندگان مجلس اعم از کمیسیون‌ها و ‌مجمع نمایندگان استان‌های
مختلف در قالب دو برنامه یکی سیاست‌های کلی وزارتخانه و دیگری
برنامه مشروط احیای مسئولیت‌های اجتماعی یا مثلث توسعه
اقتصادی فرهنگی ارائه کردیم.
وی افزود: مشروط شد اگر استانداران هر استان بخواهند و آمادگی
داشته باشند، حسب درخواست استانداران این مدل قابل پیاده شدن
است. این مدل در همه کارگروه‌ها و کمیسیون‌ها ارائه شد، خود آقای
رزم‌حسینی نیز در صحن علنی این مدل را ارائه کردند. ما نماینده مخالفی
با این موضوع ندیدیم. اخیرا استاندار یزد درخواست داشتند که این
مدل در استان آن‌ها پیاده شود و خود وزیر نیز پیگیری کردند که در
استان فارس نیز انجام شود.
لبافی ادامه داد: مثلث توسعه اقتصادی فرهنگی نه تنها کمرنگ
نمی‌شود، بلکه پررنگ‌تر هم خواهد شد، زیرا وزارت صمت و کشور
دنبال این کار هستند. ما نیز کار را دنبال می‌کنیم و هیچ محدودیتی
ایجاد نشده است. این مدل بستگی به این دارد که چقدر استاندار و ارکان