15336
وی با بیان اینکه در حال حاضر کشورهای مختلفی با این ویروس مواجه
شده‌اند، گفت: می‌بینید کشورهای پرطمطراقی که با تفخر فکر
می‌کردند این بیماری سراغ آنها نمی‌آید و یا اگر بیاید آن را زود کنترل
می‌کنند اکنون برای مبارزه با این ویروس دست به دامن کشورهایی
شده‌اند که حتی آنها را پیش از این تحریم کرده بودند.
سیدعباس موسوی با بیان اینکه اکنون بشریت دچار مشکل شده است،
افزود: زمانی که برای اولین بار این ویروس در چین شناسایی شد و
دولت و ملت چین نیازمند برخی کمک‌ها بودند مردم ایران، دولت ایران
و شرکت‌های ایرانی کمک‌های خوبی به چین انجام دادند و ما معتقدیم
که وقتی نیکی می‌کنید خداوند آن را به ما برمی‌گرداند.
وی ادامه داد: وقتی این ویروس در ایران شیوع پیدا کرد چینی‌ها نیز
کمک‌های خوبی به ما کردند در کنار بیش از 30 کشور، سازمان
بین‌المللی، سازمان‌های مردم‌نهاد و ایرانیان مقیم خارج از کشور.
وی با بیان اینکه دولت و ملت چین و شرکت‌های چینی تاکنون
کمک‌های خوبی به ایران در زمینه مقابله با ویروس کرونا کرده‌اند،
گفت: تا اکنون 30 هواپیما شامل وسایل، تجهیزات و وسایل مورد
نیاز پزشکی برای مبارزه با ویروس کرونا در اختیار مردم کرونا قرار
داده‌اند و ما قدردان زحمات این کشور و دیگر کشورها هستیم که از
راه‌های مختلف به ایران در این زمینه کمک کرده‌اند.