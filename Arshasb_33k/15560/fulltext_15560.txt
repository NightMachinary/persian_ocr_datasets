15560
ذوق زدگی نتانیاهو و گانتس از توافق عادی سازی روابط با مراکش 
به گزارش ایسنا، به نقل از شبکه خبری روسیا الیوم، بنیامین نتانیاهو،
نخست‌وزیر رژیم صهیونیستی از توافق تاریخی با مراکش استقبال و
از محمد ششم، پادشاه مراکش به دلیل تصمیمی که وی آن را جسورانه و
تاریخی‌ خواند، قدردانی کرد.
وی همچنین از دونالد ترامپ، رئیس‌جمهور آمریکا به دلیل
تلاش‌هایش برای تحقق صلح قدردانی کرد.
نتانیاهو گفت: اسرائیل برای برقراری کامل روابط دیپلماتیک با
مراکش در سریع‌ترین زمان ممکن تلاش می‌کند. با مراکش برای
انجام پروازهای هوایی مستقیم و تبادل هیئت‌های دیپلماتیک
برنامه‌ریزی می‌کنیم.
در همین راستا، بنی گانتس، وزیر جنگ رژیم صهیونیستی و
نخست‌وزیر تناوبی این رژیم از توافق عادی‌سازی روابط با مراکش
استقبال کرد.
گانتس گفت: این فرصتی برای تحکیم روابط میان مردم اسرائیل و
مراکش است. این توافق گام چشمگیری است که در خدمت منافع
دفاعی و اقتصادی دو طرف است. ما از دولت آمریکا به خاطر تلاشش
برای حفظ قدرت اسرائیل و ثبات منطقه قدردانی می‌کنیم.
رسانه‌های رژیم صهیونیستی اعلام کردند، نتانیاهو، گانتس و گابی