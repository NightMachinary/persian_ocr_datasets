15539
ذخیره سازی پلاسمای بهبودیافتگان کووید 19 در اصفهان
مجید زینلی در گفت و گو با ایسنا، اظهار کرد: با توجه به قرارگیری در
فصل سرما و زمستان، میزان مراجعه مردم برای اهدای خون کاهش می
یابد، بنابراین از مردم می خواهیم اهدای خون را فراموش نکنند و به
طور مستمر خون خود را اهدا کنند تا بتوانیم پاسخگوی نیازهای
مراکز درمانی و بیماران باشیم.
وی از کاهش اهدای پلاسمای بهبودیافتگان کووید به علت کاهش
بیماری در سطح استان خبر داد و گفت: در حال حاضر تعداد بیماران
کووید19 و تعداد اهداکنندگان پلاسما کمتر شده است و مصرف
پلاسما در بیمارستان ها پایین آمده است.
مدیرکل انتقال خون استان با اشاره به اینکه روزانه 5 تا 6 واحد پلاسما از
بهبودیافتگان کووید در استان دریافت و ذخیره می کنیم، افزود: در
صورت نیاز و اعلام بیمارستان ها، پلاسمای ذخیره شده را ارسال می
کنیم، ولی درحال حاضر باتوجه به اینکه درخواستی نداشته ایم،
پلاسما ذخیره سازی می شود.
وی همچنین به وضعیت اهدای خون در استان اشاره و خاطرنشان کرد:
در حال حاضر وضعیت ذخیره خون استان بحرانی نیست و نزدیک به 6
روز ذخیره خون داریم، اما از مردم می خواهیم برای پایدار ماندن
وضعیت فعلی با مراجعه به مراکز انتقال خون، خون خود را اهدا کنند.