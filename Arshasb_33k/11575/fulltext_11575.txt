11575
توقیف 2 کشتی متخلف صید ترال و کشف هزار و 500 کیلو انواع آبزیان 
به گزارش ایسنا، علی صالحی در تشریح جزئیات این خبر اظهار داشت:
در راستای پیگیری و نظارت بر حقوق عامه و با هماهنگی مقام قضایی،
مرزبانان پایگاه دریابانی بندر جاسک ضمن شناسایی دو فروند کشتی
صید ترال، در اقدامی ضربتی بلافاصله شناورهای مذکور را توقیف و
متخلفین را بازداشت کردند.
وی یادآور شد: مرزبانان در بازرسی از این شناورها یک هزار و 500
کیلوگرم انواع ماهی قاچاق و یک توپ تور صیادی غیرمجاز ترال را
کشف کردند. وی تصریح کرد: برای متهمان به منظور تکمیل روند
تحقیقات و سیر مراحل دادرسی پرونده قضایی تشکیل شده است.
رییس کل دادگستری استان هرمزگان یادآور شد: در پی سفر ثمر
ریاست قوه قضائیه به هرمزگان در مهرماه 1398 و دستور ویژه به منظور
حفظ ذخیره آبزیان و تحقق آرزوی دیرینه صیادان برای جلوگیری از
صید بی رویه و غیر مجاز ترال، بیش از یکسال است که مبارزه بی امان با این
نوع صید مخرب به صورت مستمر در دستور کار دستگاه قضایی استان
هرمزگان قرار گرفته و در همین راستا در این بازه زمانی، ده‌ها کشتی
صید ترال توقیف و برای متخلفین پرونده قضایی تشکیل شده است.
صالحی در خاتمه بر عزم جدی دستگاه قضایی استان هرمزگانی در مقابله
با صید غیرمجاز ترال به موازات حمایت از صیادان بومی تأکید کرد.