21105
دقیق‌تر و به تفکیک شرکت‌های خودروساز طبق آنچه که اشاره شد، در
مجموع 152 هزار دستگاه خودرو طی شش ماهه دوم سال 99 در قالب
فروش فوق‌العاده به بازار و به همان روش قرعه‌کشی عرضه خواهد شد.
معمارباشی تصریح کرد: در بررسی انجام شده از سوی نهادهای
بازرسی، وزارت صمت و حتی رسانه‌ها، کسری قطعات خودروهای
موجود در پارکینگ‌ها مشخص هستند. در حال حاضر تعداد
خودروهای ناقص بالغ بر 100 هزار دستگاه است که در پارکینگ
خودروسازان قرار دارند که به سبب وارداتی بودن این قطعات و عدم
تامین و ترخیص به موقع آن‌ها به دلایلی که تا حدود زیادی مشخص
بوده و گمرک جمهوری اسلامی و همچنین بانک مرکزی و سایر دستگاه
مرتبط از شرایط این موضوع به طور کامل آگاهی داشته و مطلع
هستند، امکان تجاری‌سازی خودروها وجود نداشته است.
درعرضه نشدن خودروها به بازار هیچ عمدی در کار نیست
وی افزود: به مردم عزیز کشورمان اطمینان خاطر می‌دهیم که به هیچ
عنوان احتکار خودرو از سوی خودروسازان مطرح نیست و
هیچگونه عمدی برای عدم عرضه به بازار وجود ندارد و به شدت این
مسئله کنترل می شود و نهادهای نظارتی و بازرسی این موضوع را مورد
رصد دقیق قرار داده‌اند. خودروهای موجود در کف پارکینگ‌ها
اغلب متعلق به تعهدات معوق خودروسازان هستند.