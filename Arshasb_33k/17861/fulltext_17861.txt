17861
دانشگاه افسری امام حسین (ع) بیان کرد: سردار غلامی هم در سپاه به
تقوا، اخلاص و سختکوشی شهره است؛ لذا امیدواریم وی که پرچم این
دانشگاه را به دست می‌گیرد، این راه را با قوت و جدیت ادامه دهد.
سرلشکر صفوی: آمریکایی‌ها از مکتب شهید سلیمانی شکستی
راهبردی خوردند
به گزارش ایسنا، سرلشکر پاسدار سید یحیی رحیم صفوی دستیار و
مشاور عالی فرماندهی کل قوا و رئیس پژوهشگاه علوم و معارف دفاع
مقدس در مراسمی که صبح سه‌شنبه با عنوان «پاسداشت اولین سالگرد
شهادت سپهبد شهید حاج قاسم سلیمانی» در سازمان مطالعه و تدوین
کتب دانشگاهی در علوم اسلامی و انسانی برگزار شد، به تبیین مکتب
شهید سلیمانی پرداخت و خاطرنشان کرد: یکی از عوامل موثر در
شکست سیاسی و نظامی آمریکا و هم پیمانان او در اشغال نظامی دو کشور
مظلوم و مسلمان افغانستان و عراق شهید سلیمانی و مکتب او بود.
وی گفت: مبارزات قهرمانانه ملت مظلوم افغانستان و عراق نیز در این
شکست تاثیر بزرگی بود، اما حاج قاسم نقشی اساسی در این زمینه داشت.
آمریکایی‌ها شکستی راهبردی از مکتب شهید سلیمانی را در منطقه
غرب آسیا خوردند.
رئیس پژوهشگاه علوم و معارف دفاع مقدس اظهار کرد: آمریکایی ها
آنقدر احمق بودند که سال ها با جنگ در افغانستان و عراق از رقیب