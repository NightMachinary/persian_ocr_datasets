19951
طرح زوج و فرد خودروها در بروجرد ملغی شد
عبدالرحیم رحیمی امروز در جمع خبرنگاران، اظهار کرد: پیرو جلسه
ستاد مبارزه با کرونا شهرستان در خصوص فعالیت بازار و صنوف، از
روز شنبه مورخ 23 فروردین بجز مشاغل پرخطر مابقی اصناف با
رعایت دستورالعمل‌های بهداشتی مجاز به فعالیت هستند.
وی تصریح کرد: فعالیت کلیه اماکن ورزشی (خصوصی و عمومی)،
فعالیت تالار های پذیرایی و سالن های مراسم فعالیت رستوران‌ها،
طباخی‌ها، فست فودها و غذاهای آماده ممنوع است و غذاهای آماده
فقط مجاز به ارائه غذای بیرون‌بر هستند.
فرماندار بروجرد خاطرنشان کرد: همچنین فعالیت آرایشگاه‌ها و
سالن‌های زیبایی (مردانه و زنانه)، فعالیت کلیه اماکن گردشگری و
اقامتی و فعالیت کلیه قهوه خانه‌ها، چای خانه‌ها و کافی شاپ‌ها است.
رحیمی اضافه کرد: فعالیت کلیه گرمابه‌ها، استخرها و سونا، فعالیت
کلیه اماکن تفریحی، بازی و گیم نت‌ها ها و تردد اتوبوس‌ها و ون‌های
درون شهری نیز ممنوع است.
وی بیان کرد: هرگونه مراسم و جشن که شامل تجمع افراد می‌شود (از
قبیل مراسم ترحیم و عروسی و... و.) ممنوع است.
معاون استاندار لرستان ادامه داد: بازگشایی پاساژها ممنوع است و
طرح زوج و فرد خودروها ملغی شد.