28785
نمی‌کنیم اما خیلی از کارها دارند انجام می‌شوند. برخی از آنها بی سر و
صدا هستند و برخی از آنها چندان بی سر و صدا نیستند.
علاوه بر میلی، مارک استر، وزیر دفاع آمریکا نیز خطاب به این کمیته
شهادت داد. آنها گفتند ارتش آمریکا به دنبال اطلاعاتی در خصوص
پول‌های پرداختی روسیه به طالبان به عنوان مشوق کشتار
آمریکایی‌ها است اما گفتند که آژانس‌های اطلاعاتی ارتش درباره
گزارش‌ها در خصوص این مورد ابراز تردید کردند و هیچ نشانه‌ای در
خصوص کشته شدن یک آمریکایی به دلیل وجود یک برنامه به اصطلاح
پرداخت پول برای آن ندیده‌اند.
آنها تاکید کردند روسیه سال‌هاست که از طالبان حمایت کرده و
اظهارنظر میلی نشان داد که آمریکا تا آن میزان که می‌توانسته برخورد
سختی نداشته است.
مشخص نیست که آیا دونالد ترامپ رئیس جمهوری آمریکا در
گفت‌وگوهای متعددش با ولادیمیر پوتین رئیس جمهور روسیه این
مسئله را مطرح کرده است یا خیر؟
در جلسه استماع میلی و استر چند قانونگذار درباره موضوع ارزیابی
اطلاعاتی مربوط به برنامه اعطای جایزه روسیه به طالبان سوال‌هایی را
پرسیدند. این نمایندگان گفتند یک گزارش طبقه بندی شده درباره این
اطلاعات پیش از جلسه استماع دریافت کرده‌اند.