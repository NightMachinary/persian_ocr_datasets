29638
کنید، دولت باید ریل و آسفالت را ایجاد کند و آنگاه برای سفرها
عوارض بگیرد. بنابراین زیرساخت باید توسط دولت‌ها و
حاکمیت‌ها پایه‌گذاری شود. فراهم کردن زیرساخت یعنی اینکه
بتوان یک پیام‌رسان راه‌اندازی کرد، اینکه اینترنت قطعی نداشته باشد
و امنیت کامل داشته باشد. در حالی که در حال حاضر، به نظر می‌رسد این
زیرساخت‌ها آماده نشده و یا کامل نیست.
عضو هیات مدیره اتحادیه کسب‌وکارهای مجازی با بیان اینکه خود
پلتفرم هم باید جذابیت‌های لازم را داشته باشد، افزود: نکته مهم تر
اینکه مردم بتوانند با خیال راحت از این سرویس استفاده کنند. تصور
مردم ما این است که هر سازمان و نهاد نظارتی می‌تواند به پلتفرم‌های
داخلی ورود کند و اطلاعات آنها را بگیرد، اما مردم باید اعتماد داشته
باشند که شبکه اجتماعی مانند خیابانی است که اگر حرفی در آن
ردوبدل شد، قرار نیست مورد رصد قرار گیرد.
برخی دوست ندارند پلتفرم‌های ایرانی رشد کنند
الفت‌نسب با بیان اینکه کسانی که دوست ندارند پلتفرم‌های ایرانی رشد
کنند، به این شایعات دامن می‌زنند، اظهار کرد: اگر بخش خصوصی
واقعی پلتفرم پیام‌رسان را ارائه کند،‌ مردم به آن اطمینان می‌کنند. دلیل
اعتماد مردم به واتس‌اپ این است که از مبدا تا مقصد رمزنگاری شده و
هک کردن پیام‌هایی که رد و بدل می‌شود، به‌شدت دشوار است.