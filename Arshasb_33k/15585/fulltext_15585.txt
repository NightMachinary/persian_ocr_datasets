15585
رئیس جمهور فیلیپین داوطلب استفاده از واکسن روسی کروناست
به گزارش ایسنا، به نقل از خبرگزاری رویترز، روسیه منتظر تصویب
مقررات برای تولید یک واکسن بالقوه کووید 19 در ماه جاری میلادی
است و آماده است تا آن را در اختیار فیلیپین نیز قرار دهد و یا با یک شرکت
فیلیپینی برای تولید انبوه این واکسن همکاری کند.
فیلیپین در بین کشورهای آسیایی بالاترین آمار ابتلا به ویروس
کرونا را دارد که روز دوشنبه به 136 هزار و 638 تن رسید.
رودریگو دوترته، رئیس جمهور فیلیپین گفت: به ولادیمیر پوتین،
رئیس جمهور روسیه خواهم گفت که به مطالعات شما در مبارزه با
کووید 19 به شدت اعتماد دارم و معتقدم که واکسنی که شما تولید کنید
برای بشریت حقیقتا خوب خواهد بود.
رقابت جهانی شدید برای تولید واکسن کووید 19 این نگرانی را به
وجود آورده که سرعت و اعتبار ملی می‌تواند امنیت را به خطر
بیاندازد.
دوترته برای کاهش نگرانی‌های عمومی پیشنهاد داد هنگامی که این
واکسن رسید برای آزمایش آن داوطلب شود و گفت: من می‌توانم
اولین شخصی باشم که این واکسن بر روی او آزمایش می‌شود.
دولت فیلیپین اعلام کرده که برای همکاری با روسیه در آزمایش این
واکسن و تولید انبوه آن آماده است.