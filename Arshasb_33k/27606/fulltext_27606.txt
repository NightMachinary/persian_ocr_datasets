27606
فونداسیون و اسکلت بود که روی آنها کار کردیم و حداکثر تا آبان،
مسکن مهر نیمه تمام نخواهیم داشت به استثنای مواردی که پرونده
قضایی دارد و از حوزه ماموریت ما خارج است.
وزیر راه و شهرسازی با اشاره به حمل و نقل ریلی در کشور اظهار کرد: تا
سال گذشته روزانه حداکثر 53 واگن در بندر امام بارگیری می‌کردند
که اکنون این میزان به 110 واگن رسیده و در بندر عباس از 45 به 99 واگن
رسیده است که این باعث ایمنی، صرفه اقتصادی و صرفه جویی در
انرژی خواهد شد.
اسلامی با اشاره به پیاده سازی برنامه جامع مسکن تصریح کرد: ثبت نام
صورت گرفته در برنامه اقدام ملی، اقدام و عمل ماست یک میلیون و 600
هزار نفر در این طرح ثبت نام کردند که از این میان 800 هزار نفر واجد
شرایط هستند ما در بحث مسکن مهر وظیفه داریم طبق قانون اساسی
وظایف ذاتی وزارت راه زمینه خانه دار شدن مردم را فراهم کنیم در
شهرهای زیر 100 هزار نفر بنیاد مسکن هم در این زمینه فعالیت می‌کنند.
وی ادامه داد: به رغم همه تنگناها زمین مورد نیاز را برای طرح اقدام ملی
عرضه کردیم، پروژه‌ها شروع شده و در شهرهای کوچک و متوسط به
صورت گروهی و در شهرهای خیلی کوچک به صورت فردی در اختیار
مردم قرار می‌دهیم. این جزو سیاست‌های قاطع ماست که آن را دنبال
می‌کنیم و لحظه‌ای از آن کوتاه نخواهیم ماند.