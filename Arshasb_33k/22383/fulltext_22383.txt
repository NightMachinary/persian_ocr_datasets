22383
وی با بیان اینکه درآمد اغلب مهدهای کودک به طور طبیعی از محل
پرداخت شهریه توسط والدین کودکان تامین می‌شود و با توجه به
تعطیلی مهدهای کودک، این درآمد به دست نیامده است، تصریح کرد:
مالکان ساختمان‌ها سخاوتمندانه مهدهای کودک، همکاری و
تعامل لازم را با مسولان مهدهای کودک در خصوص پرداخت اجاره بها
داشته باشند.
همتی با بیان اینکه مهدهای کودک از جمله صنوف بخش خصوصی
تحت نظارت سازمان بهزیستی به شمار می‌روند، افزود: پویش همدلی
ویژه بخشش اجاره بهای مهدهای کودک در ایام تعطیل در راستای
پیشگیری از شیوع ویروس کرونا راه‌اندازی شده که بر اساس این
پویش، به مالکان ساختمان مهدهای کودک که اجاره بهای خود را در
ایام شیوع کرونا ببخشند نشان حامی کودک اعطا می‌شود.
وی با بیان اینکه در حال حاضر بیش از 50 روز است که مهدهای کودک
تعطیل هستند، خاطرنشان کرد: مردم استان ایلام همواره نشان
داده‌اند که در عرصه‌های مختلف به ویژه با همدلی و وحدت توانسته اند
بر مشکلات فائق آیند و امید است که در این زمینه نیز مالکان همکاری
لازم را با مهدهای کودک داشته باشند.
مالکی: اردوغان به جای حرف‌های بدون مبنای تاریخی در کنار ایران
بایستد