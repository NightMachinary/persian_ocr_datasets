19666
فرماندار شهرستان رشت گفت: در همین راستا در سال‌های اخیر چند
بیمارستان خصوصی در سطح شهرستان راه اندازی شده است، اما با
وجود این همچنان خلا وجود یک بیمارستان جامع و کامل در سطح
شهرستان که خدمات درمانی در زمینه‌های مختلف را به صورت یک جا
ارائه دهد، در سطح شهرستان احساس می‌شود.
وی با بیان اینکه استان گیلان استحقاق داشتن چنین بیمارستان جامع و
کامل را دارد، ادامه داد: با توجه به نیاز موجود و پیگیری متخصصین
پزشکی و اقدامات انجام شده از سوی دانشگاه علوم پزشکی در این
خصوص، باید شرایط و نیازمندی‌های مرتبط شناسایی و مشکلات و
موانع مربوطه برطرف شوند تا با در نظر گرفتن ظرفیت‌های موجود
برای ایجاد چنین مرکزی اقدام لازم صورت پذیرد.
مقام عالی دولت در مرکز استان تامین سلامت جامعه و ایجاد امنیت و
آرامش فکری و روحی شهروندان را از بزرگ‌ترین دستاوردهای
ساخت بیمارستان جامع خواند و افزود: ارائه زمین مناسب جهت
احداث این بیمارستان نخستین مرحله انجام این پروژه است و در همین
راستا کمیته‌ای تخصصی جهت انتخاب زمین مناسب بر مبنای
ویژگی‌های دسترسی مناسب، مقوله‌های زیست محیطی و سایر
استانداردهای کارشناسی شده، راه اندازی و در مدتی محدود
موظف به معرفی آن خواهد بود.