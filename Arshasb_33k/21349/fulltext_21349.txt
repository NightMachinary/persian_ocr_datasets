21349
به گزارش ایسنا و به نقل از اسپورت بیلد، بایرن مونیخ با یوپ هاینکس
بهترین دوران تاریخ خود را تجربه کرد و توانست قهرمانی در سه گانه را
در سال 2013 به دست آورد.
هانز فلیک سرمربی کنونی بایرن مونیخ به ستایش از هاینکس پرداخت
و به مناسبت هفتاد و پنجمین سالگی این مربی بزرگ گفت: هاینکس با
اختلاف زیاد نسبت به دیگر مربیانی که زیر نظر آنها کار کردم بهترین
مربی ام به شمار می آید. او رفتار خیره کننده ای با بازیکنان داشت و سبک
خاص خود را هم داشت. به نظرم سبک کار من بسیار شبیه به هاینکس است.
سرمربی بایرن ادامه داد: به خاطر می آورم که یک روز سر تمرین آمدم و
می خواستم تمرین کنم که هاینکس من را صدا زد و گفت که امروز
نیازی به تمرین کردن تو نیست. به او گفتم که من آمده ام تا تمرین کنم اما او
گفت که از عملکرد من راضی است و باید به خانه بروم و استراحت کنم.
ابتدا معنی این حرکت هاینکس را نفهمیدم اما بعدا توضیح داد که از کار
من بسیار راضی بوده است و به همین خاطر خواست که به من پاداش دهد و
دو روز استراحت کردم.
فلیک در پایان گفت: چنین رفتاری از یک مربی در آن زمان شایع نبود
بلکه یک رفتار خاص بود که هاینکس این کار را کرد و در من تاثیر
زیادی داشت. این رفتار هاینکس در شخصیت من تاثیر گذاشت و او
واقعا مربی بزرگی بود.