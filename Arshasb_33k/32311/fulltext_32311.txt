32311
این مدرس تئاتر ابراز تاسف کرد: با این وضعیت، فرهنگ ما هر روز رو به
افول می‌رود و باید بگویم به زندگی نباتی وارد می‌شویم که همان مرگ
فرهنگی یک ملت است.
او اضافه کرد: مترجمان ما آثار بسیار خوبی ترجمه می‌کنند و
نویسندگان‌مان نیز آثار خوبی می‌نویسند ولی باعث تاسف است که ما
خود را از این کتاب‌ها بی‌بهره می‌کنیم. در همین کشور ما کتاب
درخشانی به نام «دختر استالین» منتشر می‌شود که خاطرات این دختر
درباره اتفاقاتی است که پدرش رقم زده است ولی ما با نخواندن این
کتاب‌ها، خود را از این تجربه‌ها محروم می‌کنیم.
نعیمی افزود: ملتی که کتاب نخواند، صاحب رویاهای مشترک هم
نمی‌شود و بتدریج روحیه سلحشوری خود را از دست می‌دهد و درباره
هر فاجعه‌ای به یک بی‌تفاوتی وحشتناک می‌رسد.
او با ابراز تاسف از کم‌رنگ شدن فرهنگ شفاهی در ایران اضافه کرد:
روزگاری همه ما با متل‌ها و قصه‌های مشترکی گره می‌خوردیم. «اتل
متل توتوله» برای همه ما حس مشترکی ایجاد می‌کرد ولی از زمانی که
فرهنگ قصه‌گویی رخت بربست، این حس‌ها و رویاهای مشترک هم
نابود شد. حالا دیگر کسی حوصله ندارد برای کودکان قصه بگوید.
همه سر خود را با یک گوشی موبایل گرم کرده‌اند.
نعیمی متذکر شد: وقتی مردمی از فرهنگ تهی شوند، آن زمان است که