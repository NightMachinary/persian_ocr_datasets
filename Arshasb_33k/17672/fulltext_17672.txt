17672
ستاد کنگره 6000 شهید استان قم فعال شد
به گزارش ایسنا، احمد حاجی‌زاده با اشاره به اهداف کنگره شهدای قم
توضیح داد: تولید محتوا در راستای ترویج فرهنگ ایثار و شهادت و
جذب مخاطب بخشی از اهداف ما هستند. تبیین مواجهه مردمو رهبری
با جنگ، نقش‌آفرینی رزمندگان در هشت سال جنگ تحمیلی، بیان
مسائل تاریخ جنگ و توجه دادن آحاد مردم به سبک زندگی شهدا از
دیگر اهداف کنگره شهدای قم است. وی یادآور شد: فعالیت‌های
کنگره شهدای قم همزمان با نوزدهم آبان ماه و سالروز ورود حضرت
معصومه (س) به قم که «روز قم»نام‌گذاری شده آغاز می‌شود. امروز
سه‌شنبه بیستم آبان ماه، نهالستان و یادمان جدید شهدای قم در زمینی به
مساحت 12 هکتار در بلوار مرجعیت با حضور جمعی از خانواده‌های
شهدای استان افتتاح می‌شود. در این بوستان به یاد هر شهید قم یک نهال با
برچسب و تابلوی شهدا، کاشته خواهد شد.
رییس ستاد کنگره شهدای استان قم افزود: همچنین تولیدات
فرهنگی این کنگره نیز توسط اداره کل فرهنگ و ارشاد اسلامی
رونمایی می‌شود و روز بیست و دوم آبان ماه قرارگاه مجازی در
بخش‌هایتولیدات پویانمایی، عکس نگاشت، موشن گرافی،
کلیپ و نماهنگ، رصد فضای مجازی آغاز به کار می‌کند. حاجی زاده
گفت: شنبه 24 آبان ماه، 12 سردیس شهدای قم در گلزار شهدای قم