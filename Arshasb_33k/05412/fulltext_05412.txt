5412
مدیرکل کانون پرورش فکری کودکان و نوجوانان استان
هرمزگان صبح امروز(20 مردادماه) در آئین معرفی منصور نعیمی،
گفت: حضور استاد ارزشمند منصور نعیمی که از مفاخر استان هستند،
در خانه خودشان کانون برایمان بسیار جای خوشبختی است و ایشان
را سندی پر افتخار از افتخارات کانون هرمزگان می دانیم.
پروین پشتکوهی افزود: پیشینه عکاسی در کانون به دهه پنجاه با
حضور استاد نعیمی نخستین مربی عکاسی استان هرمزگان بر می گردد.
مدیرکل کانون با اشاره به خلاقیت و استعداد کودکان و نوجوانان
هرمزگانی اظهار کرد: خورشید هرمزگان از دریا طلوع می کند و ما
ظرفیت های بی نظیری در همه زمینه ها داریم.
وی افزود: امروز که اعضای هرمزگان تصمیم گرفته اند با تکیه بر گذشته
پرافتخارشان حرکت دوباره ای را شروع کنند؛ شب و روز را بهم
خواهند دوخت تا گام های بلندی را بردارند.
پشتکوهی اعلام کرد: از ده روز قبل فعالیت های این انجمن شروع شده
است و امروز به طور رسمی این انجمن افتتاح می شود.
پشتکوهی اظهار کرد: طی این مدت اقداماتی همچون معرفی نماینده
انجمن به تهران، تشکیل گروه رابطان انجمن عکاسی مراکز فرهنگی
هنری استان و راه اندازی صفحه اینستاگرام انجمن انجام شد.
وی بیان کرد: در راستای پرورش استعدادها گروه مجازی انجمن