20450
دستورکار قرار بگیرد و پیش‌بینی می‌کنم با آن موافقت شود.
به گفته مک‌گاورن، جمهوری‌خواهان مجلس نمایندگان آمریکا با
تصمیمی که از مایک پنس، معاون ترامپ می‌خواهد تا متمم 25 قانون
اساسی را اجرا کرده و ترامپ را از قدرت برکنار کند، مخالفت خواهند
کرد.
او تاکید کرد، در این صورت کمیته قوانین این تصمیم را به رای‌ خواهد
گذاشت و 24 ساعت بعد حکم دیگری درباره عزل به واسطه رای‌گیری
مطرح خواهد شد.
عضو پارلمان اروپا: منتظر توضیح عربستان درباره گزارش فارن پالسی
هستیم
به گزارش ایسنا، به نقل از سایت روزنامه عربی21، مارک ترابیلا، عضو
بلژیکی پارلمان اروپا با انتشار توییتی ضمن ابراز نگرانی خود نسبت به
پیشنهاد سلمان بن عبد العزیز، پادشاه عربستان برای حمله به قطر که مجله
آمریکایی فارن پالسی آن را افشا کرد، نوشت: عربستان باید درباره
آنچه در این گزارش آمده توضیح دهد.
ترابیلا افزود: کشورهای عضو شورای همکاری خلیج فارس باید به
همکاری کامل خود به ویژه در این زمان‌های سخت که جهان با ویروس
کرونا مواجه است، ادامه داده و از افزودن بر ناآرامی‌ها خودداری
کنند.