25704
نماینده سبزوار: وزیر کشور به طرح تقسیمات کشوری استان سربداران
و خراسان غربی توجه کند
به گزارش ایسنا، رمضانعلی سبحانی فر در تذکری شفاهی در جلسه علنی
امروز مجلس، بیان کرد: با توجه به ابلاغ ادغام بخش ششتمد به
سربداران، از رئیس جمهور و هیات دولت به ویژه آقایان واعظی،
امیری، جهانگیری و رحمانی فضلی و البته اداره کل تقسیمات استان
تقدیر و تشکر می کنم.
نماینده مردم سبزوار در مجلس شورای اسلامی در ادامه اظهار کرد: از
وزیر کشور می خواهم تا نسبت به طرح تقسیمات کشوری استان
سربداران و خراسان غربی توجه لازم را با توجه به شرایط منطقه و ظرفیت
و تاریخ و پیشینه این منطقه داشته باشد.
نماینده عراقی خواستار صدور حکم جلب ترامپ در پی ترور سردار
سلیمانی و ابومهدی شد
به گزارش ایسنا به نقل از المعلومه، حسن سالم، نماینده پارلمان عراق
تاکید کرد که دولت عراق باید حکم جلب بین المللی دونالد ترامپ،
رئیس جمهور آمریکا در پی ترور سردار سلیمانی و ابومهدی
المهندس را صادر کند.
وی گفت که نقض حاکمیت عراق در نتیجه اختلافات داخلی در روند
سیاسی عراق بوجود آمد.