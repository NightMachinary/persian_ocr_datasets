3659
مسکن و به همین دلیل برخی آن را ادامه مسکن مهر می دانند. این برنامه از
اواخر سال 1397 کلید خورد و شهریور 1398 به شکل رسمی با حضور
حسن روحانی کلنگ آن زمین زده شد اما طی حدود یک سال گذشته
صرفاً درگیر مسائل ثبت‌نام از متقاضیان بوده و به نظر می‌رسد سرعت
مناسبی ندارد و اتمام آن تا سال 1400 چیزی شبیه معجزه است.
از طرف دیگر بخش خصوصی به عنوان بازوی اصلی تولید مسکن
گرفتار رکود شده است. مطابق طرح جامع مسکن، ایران سالانه به
حدود یک میلیون واحد مسکونی نیاز دارد، در حالی که هم اکنون
تولید بین 300 تا 350 هزار واحد در سال است. نوسازی بافت های
فرسوده هم با وجود آنکه آمار دقیقی از آن طی سال های گذشته ارائه
نشده، بنا به اذعان مهدی عبوری، مدیرعامل شرکت بازآفرینی
شهری به دلیل تغییرات و نوسان های شاخص های کلان و رکود بی سابقه
بازار مسکن و ساختمان، کند پیش رفته است.
در بازآفرینی عقبگرد داشتیم
در این باره حسن محتشم، عضو هیئت مدیره انجمن انبوه سازان تهران
خاطرنشان می کند: از حدود 15 سال قبل قرار بود سالانه 10 درصد از
بافت فرسوده نوسازی شود که باید چند سال قبل این هدف به طور کامل
محقق می‌شد اما طی این سال ها شاید 15 درصد هم برنامه جلو نرفته باشد و
این در حالی است که بیش از همین مقدار حاشیه نشینی اضافه شده است؛