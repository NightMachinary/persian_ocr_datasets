14480
دستگاه ها و نهادهای مسئول پای کار بیایند. چرا که رسیدگی به مسائلی
نظیر فقر، مشکلات اقتصادی و ... جزو وظایف پلیس نیست.
وی ادامه داد: در بحث سرقت های خرد ما افزایشی هشت درصدی
داشتیم اما باید توجه داشته باشیم که در بسیاری از شاخص های دیگر از
جمله سرقت های مهم شاهد کاهش در آمارها هستیم.
سخنگوی نیروی انتظامی از انجام 21 میلیون و 245 هزار و 453
عملیات از سوی سامانه 110 خبر داد و گفت: بیش از 15 میلیون و 150
هزار عملیات از طریق تماس با سامانه 110 و بیش از شش میلیون عملیات
نیز از طریق مراجعه حضوری، مرجوعه قضایی و ... انجام شده است.
وی در مورد پرونده های حوزه مبارزه با قاچاق کالا و ارز نیز گفت: در
این بخش نیز تعداد کل پرونده های کشف شده افزایشی 16 درصدی
داشته است و ارزش ریالی پرونده های مکشوفه بالای 500 میلیون
تومان و بین 100 تا 500 میلیون تومان نیز به ترتیب 31 و 43 درصد رشد
داشته اند.
حاجیان درباره اقدامات پلیس بین الملل نیز اظهار کرد: در 9 ماهه امسال
تعداد کل پرونده های تشکیل شده ارجاعی به پلیس بین الملل 685 فقره
بوده است. از این تعداد 37 مجرم و متهم ایرانی که در خارج از کشور
بوده اند به داخل کشور استرداد شده و با اقدامات پلیس ایران شش مجرم
دیگر کشورها نیز در ایران دستگیر شده و به کشور خود مسترد شده اند.