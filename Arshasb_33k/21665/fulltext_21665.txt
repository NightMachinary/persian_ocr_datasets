21665
قضات سراسر کشور به سامانه ملی قوانین و مقررات وصل شدند
به گزارش ایسنا به نقل از پژوهشگاه قوه قضائیه، سیدحجت‌الله
علم‌الهدی با اعلام این خبر افزود: این سامانه پیش از این توسط معاونت
حقوقی ریاست جمهوری و در بستر اینترنت وجود داشت اما اکنون
پیرو تفاهم‌نامه منعقد شده میان پژوهشگاه قوه قضائیه و معاونت تنقیح
قوانین و مقررات ریاست جمهوری و با هماهنگی مرکز آمار و فناوری
اطلاعات قوه قضائیه، امکان استفاده از این سامانه در بستر شبکه داخلی
قوه قضائیه برای کلیه قضات و کارکنان قضایی فراهم شد.
وی با اشاره به لزوم دسترسی قضات به مجموعه قوانین و مقررات
اظهارکرد: قضات در مقام رسیدگی به پرونده‌های قضایی باید
دسترسی به کلیه قوانین و مقررات به عنوان ابزار کار خود داشته باشند.
تاکنون قضات غالبا از کتب تنقیح شده قوانین و مقررات استفاده
می‌کردند که با توجه به اصلاحات مکرر قوانین و مقررات و هزینه‌های
بالای چاپ کتاب، استفاده از این شیوه مشکلات فراوانی برای قضات
ایجاد می کرد اما در این سامانه کلیه قوانین و مقررات کشور به روز و به
صورت تنقیح شده و با آخرین اصلاحات موجود است.
رئیس پژوهشگاه قوه قضائیه افزود: این اقدام در راستای برطرف
کردن یکی از مهمترین نیازمندی‌های قضات در رسیدگی‌های
قضایی صورت گرفته است که بی شک تاثیر قابل توجهی در اتقان آرای