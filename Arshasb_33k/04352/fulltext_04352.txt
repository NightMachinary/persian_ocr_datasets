4352
افزایش 25 درصدی تولید و استخدام 70 نفر در پالایشگاه کرمانشاه
به گزارش ایسنا، بنابر اعلام روابط عمومی و امور بین الملل شرکت
پالایش نفت کرمانشاه، محمدرضا امامی نیا، سخنگوی شرکت
پالایش نفت کرمانشاه با اشاره به گوشه ای از تحولات و اقدامات مثبت
صورت گرفته در پالایشگاه کرمانشاه از زمان خصوصی سازی
تاکنون، گفت: مدیریت بخش خصوصی در زمان ورود به پالایشگاه با
انبوهی از بدهی های مالیاتی و دیون مختلف مواجه بود که بر همین
اساس اولویت اصلی خود را پرداخت این مالیات ها و بدهی ها قرار داد و با
تلاش و همت کارکنان خود توانست مبالغ کلانی از بدهی های
مالیاتی شرکت را پرداخت کند. براین اساس، بدهی های مالیاتی
مربوط به عملکرد و تکلیفی که مانع از صدور کارت بازرگانی شرکت
شده بود، بطور کامل تسویه شد.
وی ادامه داد: همچنین کلیه پرونده‌های مالیاتی مربوط به بخش‌های
مختلف حقوق، مالیات تکلیفی و مالیات عملکرد تا پایان سال 1397
تسویه حساب گردیدند. مبالغ مالیات سال 98 کامل پرداخت شده و
عملکرد آن مطابق مقررات در حال رسیدگی می باشد.
امامی نیا خاطرنشان کرد: در کل مبالغ کلانی توسط پالایشگاه
کرمانشاه به عنوان مالیات ارزش افزوده از سال 96 الی 98 پرداخت
شده است