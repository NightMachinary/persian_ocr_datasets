23225
بنیامین نتانیاهو، نخست وزیر رژیم صهیونیستی پس از اعلام
عادی‌سازی روابط با مراکش، تاکید کرد که اسرائیل با میانجی‌گری
آمریکا به توافقی برای ایجاد روابط دیپلماتیک با مراکش دست یافت.
در ادامه شرکت هواپیمایی ال آل رژیم صهیونیستی اعلام کرد در حال
بررسی امکان آغاز پروازهای مستقیم به مقصد مراکش است.
مراکش مجددا سفیر الجزایر را احضار کرد
به گزارش ایسنا، روزنامه القدس العربی به نقل از منابع مراکشی نوشت،
بحران در روابط مراکش و الجزایر پس از اظهارات احرضان بوالطاهر،
سرکنسول مراکش در وهران درباره دشمن خواندن الجزایر ایجاد
شد. پس از آن الجزایر سفیر مراکش را احضار کرده و اظهارات
سرکنسول مراکش را به اطلاع او رساند.
در پی این مساله و با بالاگرفتن تنش در مناسبات دو کشور، محند
ابوسعید بلعید، سخنگوی ریاست جمهوری الجزایر تاکید کرد که
کنسول مراکش عملاً خاک الجزایر را ترک کرده و این اقدام پس از
درخواست الجزایر صورت گرفت، چراکه وی حد و حدود را زیر پا
گذاشته بود.
پس از این اظهارات ناصر بوریطه، وزیر خارجه مراکش، عبدالحمید
عبداوی، سفیر الجزایر در رباط را بار دیگر احضار کرده و به وی موضع
مراکش را درباره اظهارات بلعید ابلاغ کرد.