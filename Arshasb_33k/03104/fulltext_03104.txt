3104
یعنی پریرا بسته بودند. در این دیدار بوعذار که به عنوان مهاجم سایه
کار می‌کرد، در یکی دو نوبت می‌توانست فولاد را به گل برساند. به هر
حال فولاد با برنامه بود و بیشتر حملات این تیم از کناره‌ها به ویژه از سمت
راست طراحی می‌شد.
وی ادامه داد: فولاد در نیمه اول، ریسک نمی‌کرد و کم تعداد در محوطه
حریف ظاهر می‌شد و به جز چند خطری که از سوی بوعذار حریف را
تهدید کرد، شاهد موارد دیگری نبودیم و معلوم بود که نکونام
برنامه‌هایش را برای نیمه دوم گذاشته است. ضمن این‌که در نیمه
نخست، دفاع فولاد کمی باز بود و همین باعث شد، سایپا در یک موقعیت
گلزنی قرار بگیرد که البته توپ ارسالی راهی درون دروازه فولاد
نداشت. سایپا از همان ابتدا به دنبال کسب یک امتیاز بود.
*استرس، تمرکز فولادی‌ها را برهم زده بود
یزدانی‌اصل عنوان کرد: در نیمه دوم که به نیمه مربیان معروف است،
شاگردان نکونام بازی را بسیار تهاجمی آغاز کردند و می‌توانستند
در چندین صحنه، دروازه سایپا را باز کنند اما به علت استرس زیاد، در
زدن ضربات آخر کم‌دقت بودند و همین نیز باعث شد که فولادی‌ها
تمرکز لازم را نداشته باشند و به گل نرسند. البته فولادی‌ها فکر
می‌کردند فقط پریرا باید کار را تمام کند، در صورتی که این تفکر
درست نبود.