25883
انتقادات برخی از نمایندگان و حتی کانون‌های هواداری و
پیشکسوتان استقلال به رویکرد وزارت ورزش به باشگاه استقلال
بود. آنها مدعی بودند که توجه و اقدامات لازم برای پیشبرد امور این
باشگاه صورت نمی‌گیرد، لذا قرار شد وزارت ورزش با یک رویه‌ی
درستی مسیر خوبی را در پیش بگیرد و نمایندگان هم نظارت‌های لازم
از باب انجام وظایف نظارتی‌شان صورت دهند.
این عضو فراکسیون ورزش مجلس شورای اسلامی در جمع‌بندی
اظهار کرد: هفته گذشته یعنی در زمان تعطیلات مجلس تعدادی از
هواداران استقلال با تجمع مقابل مجلس شورای اسلامی خواستار
رسیدگی به وضعیت این باشگاه شدند پیش از این قشرهای مختلفی
همچون معلمان نهضتی، سرباز معلم و بازنشستگان تامین اجتماعی و
نیروهای مسلح مقابل مجلس تجمع کرده بودند اما تاکنون تجمع
ورزشی نداشتیم لذا این در نوع خود اولین بار بود. با توجه به این خواسته
و پیامک‌های بسیار به نمایندگان، این جلسه در ایام تعطیلی مجلس
شورای اسلامی برگزار شد. ما این نوید را به هواداران استقلال می‌دهیم
که مشکلات این باشگاه حل شود و وزارت ورزش نیز تعهد داده که
ظرف یک ماه آینده باشگاه استقلال به ثبات مدیریتی برسد.
قاضی‌زاده هاشمی همچنین گفت: تعدادی از نمایندگان به دلیل
عملکرد وزارت ورزش در حوزه‌های مختلف به دنبال طرح سوال از