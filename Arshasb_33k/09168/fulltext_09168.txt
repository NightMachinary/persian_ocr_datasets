9168
اند.
تجهیز 54 خانه ورزش روستایی استان مرکزی تا پایان 99
عابد حقدادی در گفت و گو با ایسنا افزود: پیشرفت ورزش روستایی
همواره مورد توجه مسئولان قرار داشته و این رویرد در ارتقای ورزش
کشور تاثیر زیادی دارد.
وی تصریح کرد: اعتقاد داریم ورزش در روستاها می بایست هدفمند و
منسجم پیگیری شود، چراکه استعداد و ظرفیت ورزشکاران
روستایی همواره قابل توجه بوده و شاهد هستیم که بسیاری از
قهرمانان و مدال آوران کشورمان از حوزه ورزش روستایی معرفی و
مطرح شده اند.
وی با بیان اینکه از ابتدای سال 98 تاکنون نزدیک به 100 خانه ورزش
روستایی در استان تجهیز شده است، افزود: امکاناتی حداقلی در این
خانه های ورزش روستایی قرار گرفته و می تواند مورد استفاده آقایان
و بانوان قرار بگیرد. همچنین در نظر داریم تا پایان سال جاری 54 خانه
ورزش روستایی دیگر را هم در استان تجهیز کنیم.
مدیرکل ورزش و جوانان استان مرکزی در پایان گفت: ایجاد
امکانات سخت افزاری و نرم افزاری از راه های مهم توسعه ورزش در
روستاهاست که البته در این مسیر، حمایت سایر مسئولان می تواند
نقش ویژه ای داشته باشد.