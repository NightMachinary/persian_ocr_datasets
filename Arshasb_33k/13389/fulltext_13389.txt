13389
تشکل‌های مرتبط با بهره‌برداران است.
خاوازی در ادامه سخنان خود افزایش درآمد کشاورزان را وعده داد
و گفت: با برنامه فعلی سود به صورت عادلانه بین اجزای مختلف زنجیره از
تأمین نهاده، بسته‌بندی محصولات، حمل و نقل، توزیع و فروش
اختصاص خواهد یافت. به نحوی که سهم تولیدکننده از متوسط 30
درصد کنونی به حداقل 50 درصد افزایش خواهد یافت که برای آن
حمایت جهاد کشاورزی را به توسعه کشاورزی قراردادی معطوف
خواهم کرد.
وزیر پیشنهادی جهاد کشاورزی با اشاره به مشکلات کشاورزان در
نقاط مختلف ایران خطاب به نمایندگان مجلس گفت: شما هر ساله شاهد
گلایه‌های به حق کشاورزان حوزه‌های انتخابیه خود برای فروش
محصولات و از دست رفتن زحمت‌شان بوده‌اید. یک سال با مازاد برخی
محصولات و سال دیگر با کمیابی یا گرانی آن‌ها مواجه بودیم. هر چند
بخشی از این نوسانات ناشی از حوادث طبیعی است اما نبود اطلاعات
برخط واقعی سطح زیر کشت، کمبود اطلاعات دقیق بازار،
بی‌اطلاعی نقش‌آفرینان ایجاد کننده حلقه زنجیره‌ها و در یک کلام
نبود داده‌های صحیح و بهنگام باعث اتفاقات فوق شده است. یکی از
مهمترین‌ راهکارهای رفع این معضل دستیابی به سیستم یکپارچه
اطلاعات است.