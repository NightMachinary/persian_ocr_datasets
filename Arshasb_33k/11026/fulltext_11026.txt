11026
تنها راه مبارزه با کرونا چیست؟
سعید کشمیری با بیان اینکه در 24 ساعت گذشته 74 بیمار در بخش‌های
کرونایی بیمارستان‌های استان بوشهر بستری‌ شده‌اند، اظهار کرد:
در حال حاضر 183 مورد مثبت قطعی در بیمارستان‌های استان بستری
هستند
وی افزود: خوشبختانه در 24 ساعت گذشته 52 مورد از بستری‌های
بخش‌های کرونایی در استان بوشهر با حال خوب از بیمارستان
مرخص شده‌اند که از این تعداد 26 مورد مثبت قطعی بوده‌اند.
رئیس دانشگاه علوم پزشکی بوشهر گفت: متأسفانه 6 نفر از همشهریان
عزیزمان روز دوشنبه و 2 نفر روز سه‌شنبه فوت شده‌اند که تست کرونای
همه آن‌ها امروز مثبت اعلام‌ شده است که در رده سنی 60 تا 96 سال
هستند.
کشمیری با بیان اینکه هم‌اکنون 51 مورد در بخش‌های مراقبت‌های
ویژه بستری هستند، افزود: از این تعداد در حال حاضر 22 مورد از آن‌ها با
کمک دستگاه نفس می‌کشند.
دبیر ستاد مبارزه با کرونا در استان بوشهر خاطرنشان کرد: هیچ داروی
اختصاصی و واکسنی برای بیماری کرونا هنوز کشف نشده و تنها راه
مبارزه با این ویروس اقدامات پیشگیرانه است.