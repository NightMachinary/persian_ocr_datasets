25067
بیماری وسواس فکری هم اهمیت دارد تا بعد از بحران کرونا تازه
درصدد درمان یک بیماری دیگر بر نیاییم. ترس ممدوح و معقول مؤثر
است به این معنا که فرد دریابد چگونه زندگی خود را با کرونایی که
می‌تواند خطرناک باشد، هم زیست کند.
این عضو کمیسیون فرهنگی مجلس شورای اسلامی، اظهار کرد: در
عین حال موضوعی که در کشور دچار غفلت شده این است که باید
متوجه باشیم که نمی‌توان به مردم گفت برای یک مدت ‌زمان طولانی
مسافرت نروند، تفریح نکنند و با اقوام خود معاشرت نداشته باشند.
نمی‌توان به یک خانواده گفت 6 ماه از خانه بیرون نیایید، چراکه در این
صورت خانواده‌ها از نظر روحی دچار مشکلات جدی می‌شوند.
به جای نفی مطلق، الگوها را پر رنگ کنیم
بانکی پور یادآور شد: باید به این امر جهت دهیم که متأسفانه این کار را
نکرده‌ایم. برای مثال روی این موضوع تمرکز کنیم که چگونه
تفریحات خود را با وجود کرونا داشته باشیم. در ماه‌های اول شیوع
کرونا افراد برای 3 ماه به پدر و مادر خود سر نزدند و این امر موجب وارد
شدن آسیب روحی به پدران و مادران سالخورده شد. وقتی الگو ارائه
ندهیم جامعه تا حدی شیوه نامه‌های بهداشتی را رعایت می‌کند و در
نهایت حریم‌ها را می‌شکند. بنابراین باید روی این امر کار کرد که به
جای نفی مطلق، الگوها را پر رنگ کنیم و همه چیز را ممنوع نکنیم.