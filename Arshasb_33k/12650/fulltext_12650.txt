12650
مراجعه کنند، راهکارها و روش هایی طراحی شد و با استفاده از
ابزارهایی نظیر فضای مجازی این کار به نتیجه رسید.
وی همچنین با اشاره به صدور کد فعالیت در بورس برای تعداد زیادی از
متقاضیان در ایام اخیر گفت: تا پیش از شرایط کرونایی، در طول
یکسال صدور مجوز فعالیت در بورس شاید به چند صد هزار مورد
میرسید اما در دوران شیوع کرونا همه روندها از جمله بررسی مدارک و
احراز هویت افراد بدون حضور فیزیکی انجام شد و براساس
گزارش‌ها در همین مدت به چند میلیون نفر کد بورسی ارائه شد.
معاون اول رئیس جمهوری با تأکید بر اینکه می‌توان با ارائه
راهکارهایی، فرایندها را به گونه ای اصلاح کرد که منجر به سرعت
بخشیدن کارها و چابک شدن دولت شود، تصریح کرد: شاید عده‌ای
بگویند که این حرف‌ها برای سال پایانی دولت مناسب نیست اما اتفاقاً به
دلیل شرایط فعلی کشور و به دلیل آنکه ایران امروز نیازمند مدیرانی
است که پای کار باشند تا بتوانند کشور را از گردنه‌های سخت پیش رو
عبور دهند، اتفاقاً سال پایانی دولت، سالی است که باید تصمیمات
جدی اتخاذ شود.
جهانگیری ادامه داد: باید قدر تمام لحظات را بدانیم و در شرایطی که
عده‌ای تلاش می‌کنند دولت را سرگرم حاشیه‌ها کنند تا دولت نتواند به
وظیفه اصلی خود یعنی اداره کشور و حل مشکلات مردم برسد، باید