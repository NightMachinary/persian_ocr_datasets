14423
پاسخی قدرتمند برای تغییر این معادله را به ارتش بدهد.
این گروه از افسران اسرائیلی پیشتر نسبت به کوتاهی تل‌آویو در
تصمیم‌گیری برای جنگ در شرایط کنونی هشدار داده و گفته بودند، با
وجود اینکه بنیامین نتانیاهو، نخست وزیر و بنی گانتس، نخست وزیر
جانشین و وزیر جنگ تهدید کرده‌اند در صورت کشته شدن یک سرباز
پاسخ شدیدی خواهند داد، تاریخ کوتاهی دولت در حرکت به سمت
جنگ با لبنان را نشان می‌دهد. همین شرایط امروز موجب احساس
ناکامی میان سربازان شده و آنها از ترس تک‌تیراندازهای حزب‌الله
پنهان می‌شوند، یکی از آنها می‌گفت، این مردان حزب‌الله هستند که
باید بترسند نه ما.
در این میان ارتش رژیم صهیونیستی به حالت آماده‌باش خود در منطقه
شمال ادامه می‌دهد تا به حزب‌الله نشان دهد که قطعا انتقام خواهد گرفت.
این ارتش پهپادهایی را برای رصد تحرکات نیروهای حزب‌الله در
نزدیکی مرزهای دو طرف به پرواز در می‌آورد و عصر پنج‌شنبه نیز یکی
از همین پهپادها در لبنان سقوط کرد.
در این راستا فرماندهی ارتش لبنان توییت کرد، حدود ساعت 17:10
یک فروند پهپاد دشمن اسرائیلی وارد حریم هوایی لبنان شد و بر فراز
شهرک عیتا الشعب پرواز کرد که نیروهای یکی از مراکز ارتش آن را در
فاصله 200 متری خط آبی در داخل خاک لبنان سرنگون کردند.