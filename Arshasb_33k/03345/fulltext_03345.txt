3345
جین فریمن، وزیر بهداشت اسکاتلند گفت، اگر ترامپ هشدارها برای
دور ماندن را نادیده بگیرد، دولت اسکاتلند از هر قدرت موجود برای
حفاظت از سلامت شهروندانش استفاده می کند.
منابعی در شرکتهای اسکاتلندی ترامپ گفته اند که برنامه ای برای آنکه
او چنین سفری را در آینده نزدیک انجام دهد وجود ندارد در حالی که
گمانه زنی هایی گسترده بر خلاف آن مطرح شده است.
حمزه یوسف، وزیر دادگستری در پی اغتشاشات روز چهارشنبه در
کنگره آمریکا در نامه ای به پاتل از او خواست بر این مبنا که حضور ترامپ
در این کشور برای خیر عمومی سودمند نیست دستور به ممنوعیت
ورود ترامپ دهد.
خط مشی های وزارت کشور عنوان می کنند که ممنوع کردن ورود بر
مبنای عدم سودمندی به این معنی است که ورود شخص نامطلوب است
چون تهدید متوجه جامعه انگلیس می کند. این هم شامل رفتار در
انگلیس و هم در خارج می شود.
پاتریک هاروی، یک مقام حزب سبزهای اسکاتلند هم ترامپ را به
عنوان تهدید برای نظم عمومی توصیف کرده و گفت این کاملا مشروع
است که دولت انگلیس جلوی ورود او به کشور را بگیرد.