28876
سیمین بابایی اظهار کرد: با توجه به برخی محدودیت ها برای توزیع
اطعام در ماه محرم سال جاری ، پویش نذر ماسک در این استان به عنوان
جایگزینی برای آیین نذر اطعام به مردم به خصوص خیرین پیشنهاد می
شود تا از طریق این پویش بتوان ماسک مورد نیاز خانواده های کم
درآمد جامعه را تامین کرد.
وی گفت : در شرایط فعلی استفاده از ماسک به عنوان یکی از مهم ترین
پروتکل های بهداشتی از سوی سازمان بهداشت جهانی و وزارت
بهداشت در سطح کشور مطرح شده و قطعا برخی از خانواده های
نیازمند در تامین آن با مشکل اقتصادی مواجهند که لازم است
اقدامات نیکوکارانه در این زمینه صورت گیرد.
مدیر روابط عمومی دانشگاه علوم پزشکی مازندران، اظهار کرد:
طرح نذر ماسک در ماه محرم می تواند با مشارکت همگانی مردم بویژه
خیرین در تامین این تجهیزات حفاظت فردی برای خانواده های کم
درآمد موثر باشد و مشارکت عزداران حسینی در این نذر می تواند
بخشی از مشکلات این قشر را رفع کند.
بابایی از رسانه ها و فعالان حوزه تشکل های مردمی در استان مازندران
خواست تا همانند گذشته که در طرح کمک های مومنانه به اقشار کم
درآمد جامعه نقش خودشان را در کنار خیرین ایفا کردند در این پویش
نیز پیشگام شوند.