18582
قرض داری، رد شدی، تو را نشناخت! خدا سایه ماسک را از صورت ما
کم نکند، مخصوصا ماسک‌هایی که دوبرابر صورت ماست، زیرا مثل
شاخ شمشاد از جلو طلبکاران می‌گذریم و کسی ما را نمی‌بیند. این‌ها
همه نعمت‌های کرونا هستند که مردم بصیر و دانا و عقل‌مدار ما باید این ها
را ببینند و لذت ببرند. من توجه شما خبرنگاران فرهنگی و ادبی را هم به
محسنات و خوبی‌های کرونا جلب می‌کنم و امیدوارم در تبلیغ این
عامل بکوشید.
شاعر«زنبورهای عسل دیابت گرفته‌اند» با بیان این‌که طنزنویسان از
موقعیت‌های مختلف طنز و یا انیمیشن می‌سازند، اظهار کرد: من همه
این‌ها را در برنامه‌های تلویزیونی و در رسانه‌ها می‌بینم و می‌خوانم،
اکثرا هم بسیار جذاب است. من افتخار می‌کنم که کشور ما به وسیله
ویروس کرونا توانست به انباشت مهمی از طنزنویس، طنزپرداز و
طنزساز برسد. تا دیروز خیال می‌کردم بعد از درگذشت آقای عمران
صلاحی و ابوالفضل زرویی دیگر هیچ طنزنویسی در ایران به دنیا
نمی‌آید، اما کرونا باعث شد ما دو میلیون طنزپرداز پیدا کنیم! وظیفه
صدا و سیما این است که به جای پرداختن به برنامه‌های خسته‌کننده،
پول بدهد و از مردم فیلم‌ها و خاطرات‌شان را بخرد و روی‌شان
سرمایه‌گذاری کند، آن‌وقت خواهد دید از شبکه‌های آن‌سوی
آب‌ها بیشتر بازدیدکننده خواهد داشت.