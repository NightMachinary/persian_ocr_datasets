28967
4 ساله 
در این اخبار از قول خانواده این کودک ادعا شد که فرزند آنها به دلیل
خطای پزشکی و تزریق اشتباه از دست رفته است.
به گزارش ایسنا، پس از انتشار این خبر رییس دانشکده علوم پزشکی
ساوه در گفتگو با این خبرگزاری گفت: در ابتدای امر تا زمانی که تمامی
موارد اثبات نشود نمی توان رخداد صورت گرفته را قصور پزشکی
نامید و در چنین شرایطی که هنوز تحقیقات تکمیل نشده پیگیری ها با
عنوان بررسی خطای احتمالی انجام می شود.
به گفته دکتر مهدی مصری این بیمار دارای علائم اسهال و استفراغ بوده و
داروی خوراکی و سپس داروی تزریقی دریافت کرده و دچار تشنج
شده و به اراک برای ادامه درمان انتقال یافته که در اراک جان خود را از دست
داده است.
رییس دانشکده علوم پزشکی ساوه با بیان اینکه وظیفه داریم کمیته
مرگ و میر را در سطح بیمارستان و معاونت درمان دانشگاه تشکیل دهیم
و پس از آن اظهار نظر خواهیم کرد، افزود: هنوز مستندات لازم در
اختیار نیست، باید تمامی شرایط بیمارستان، بیمار، آمبولانس که
انتقال بیمار به اراک را انجام داده است و نظرات پزشک قانونی دریافت و
همه جوانب موضوع بررسی شود و سپس کمیته تخصصی تشکیل می
شود و مصر هستم که به زودی این کمیته تشکیل شود.