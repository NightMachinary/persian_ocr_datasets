11241
مهمترین مشکل زنان ورزشکار در این استان است.
توزیع نان رایگان در محلات محروم کرمانشاه
فریبرز نجفی مهر در گفت و گو با ایسنا با اشاره به فعالیت سازمانهای مردم
نهاد، گروه های جهادی، پایگاه های مقاومت بسیج، کانون های
فرهنگی و هنری مساجد و... در بحث مشارکت و همیاری از نیازمندان
در روزهای شیوع کرونا گفت: در حال حاضر 300 سمن (سازمان
مردم نهاد) در این حوزه فعال هستند و فعالیت سایر گروه ها و ارگان ها نیز
در کنار آنها ادامه دارد.
وی افزود: گروه های خیر دراستان در قالب های مختلف اقدام به کمک به
نیازمندان می کنند که از جمله آن می‌توان به توزیع بسته های غذایی،
توزیع بسته های بهداشتی، پرداخت کمک معیشت و ... اشاره کرد.
نجفی مهر تصریح کرد: در حال حاضر برخی از این گروه ها اقدام به
توزیع نان رایگان در مناطق محروم شهر کرمانشاه کرده اند که
امروز(20 اردیبهشت) این توزیع رایگان نان در سطح محلات شاطر
آباد، باریکه، بارفروشان، راهنمایی و ارتش انجام می‌شود و
روزهای آتی مناطق دیگر برای انجام این کار در نظر گرفته شده است.
مدیرکل امور اجتماعی استانداری کرمانشاه افزود: افراد
می‌توانند در این مناطق امروز بصورت رایگان نان خود را از نانوایی ها
خریداری کنند.