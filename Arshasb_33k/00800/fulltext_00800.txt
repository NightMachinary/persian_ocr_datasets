800
این مظنون 21 ساله روز شنبه در شهر هیلدسهایم ایالت نیدرزاکسن
آلمان بازداشت شد.
دفتر مرکزی مبارزه با تروریسم در بیانیه‌ای تصریح کرد: سلاح‌هایی
که احتمالا برای انجام طرح حمله خریداری شده بودند در منزل وی
کشف شده است.
این مرد در یک بحث آنلاین در فضای اینترنت گفته بود در حال تدارک
حمله‌ای علیه مسلمانان با الهام از شخصی است که در ماه مارس 2019، در
شهر کرایست‌چرچ نیوزیلند 51 نفر را در دو مسجد کشته بود.
عامل حمله تروریستی نیوزیلند به جنبش‌های هویت‌طلب اروپایی
کمک مالی می‌کرد.
پلیس در جریان تحقیقات خود، در دستگاه‌های الکترونیکی متعلق به
مظنون، پیوندها در ارتباط با جریان راست افراطی پیدا کردند.
مقام‌های آلمان تروریسم راست افراطی را تهدید شماره یک برای
امنیت این کشور تلقی می‌کنند. در ماه‌های اخیر چندین حمله مرتبط با
این افراد در آلمان انجام شده است.
یک نماینده محلی در ژوئن سال 2019 در شهر کاسل در خانه‌اش با شلیک
گلوله به قتل رسید. بر اساس گزارش رسانه‌های محلی فردی که به عنوان
مظنون در این ماجرا دستگیر شده است دارای گرایش‌های
نژادپرستانه و عضو تشکلات نئونازی است.