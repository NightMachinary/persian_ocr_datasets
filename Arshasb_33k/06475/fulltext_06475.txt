6475
بازگشایی مدارس برای رفع اشکال و ابهام
مدیرکل آموزش و پرورش شهر تهران با بیان اینکه کادر اجرایی
مدرسه و دبیران هفته اول را باید حضور داشته باشند و به فراخور نیاز و
مراجعه دانش آموز حضورشان تداوم پیدا خواهد کرد و یا با تصمیم
مدیریتی برای برگزاری آزمون‌های پایان سال برنامه ریزی می‌شود
گفت: مدرسه برای عموم دانش آموزان باز نیست و صرفا مخصوص
دانش آموزانی است که از آموزش مجازی استفاده نکرده‌اند و یا نکات
مبهم دارند که برای سوال از معلم مراجعه می‌کنند.
فولادوند ادامه داد: نیازی به حضور خانواده‌ها در مدرسه نیست. ما
برای حضور دانش آموزان هم شرایط و پروتکل‌های بهداشتی و فاصله
گذاری اجتماعی را در نظر گرفتیم که حتما باید رعایت شود.
وی درباره نحوه فعالیت دانش‌آموزان و فرهنگیان درون مدرسه در
این یک ماه گفت: آموزش و پرورش از ابتدای اسفندماه آموزش‌های
مجازی خودش را آغاز کرده و به تناسب درصد تحت پوشش در
استان‌ها متفاوت بوده است. در شهر تهران به طور رسمی 80 درصد
دانش آموزان را تحت پوشش داشتیم و برخی دانش آموزان به دلایلی
در کلاس‌های مجازی شرکت نکردند که در اختیار نداشتن ابزار،
اینترنت و ... از این جمله است. این دانش آموزان می‌توانند به طور
حضوری از امکان رفع اشکال در مدرسه استفاده کنند. مدرسه همانند