3764
اعلام آخرین وضعیت شیوع کرونا در خوزستان / افزایش شهرهای
قرمز
دکتر فرهاد ابول‌نژادیان امروز (23 آبان‌ماه) در جمع خبرنگاران
اظهار کرد: با توجه به اعلام آخرین بررسی وزارت بهداشت از وضعیت
شهرهای استان خوزستان از نظر شیوع کرونا، متاسفانه نسبت به هفته
گذشته شهرهای قرمز استان افزایش یافته است.
به گزارش ایسنا، وی افزود: در حال حاضر شهرهای مسجدسلیمان،
آغاجاری، بهبهان، آبادان، اهواز، رامهرمز، امیدیه، شوشتر،
دزفول و اندیمشک در وضعیت قرمز (خیلی پرخطر) هستند.
رئیس دانشگاه علوم پزشکی جندی شاپور اهواز گفت: همچنین
شهرهای کارون، خرمشهر، رامشیر، باغملک و ماهشهر در وضعیت
نارنجی قرار دارند.
وی بیان کرد: هیچ شهری در استان خوزستان در وضعیت سفید قرار
ندارد و به دلیل سرعت انتشار ویروس، وضعیت شهرها بسیار شکننده
است. به عنوان مثال شهرستان اندیمشک که تا هفته پیش در وضعیت زرد
قرار داشت با افزایش بیماران بستری، به یکباره وارد وضعیت قرمز شد.
ابول‌نژادیان افزود: دورهمی‌های خانوادگی، مراسم‌های ترحیم،
عروسی و تجمعات غیرضرور تبدیل به پاشنه آشیل انتشار بیماری شده
است و گزارش‌های بسیاری از ابتلای تعدادی از افراد یک خانواده یا