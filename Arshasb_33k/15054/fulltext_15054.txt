15054
فریبا و مانی همسرش جایی نزدیکی‌های میدان انقلاب زندگی
می‌کنند تا سؤالم را با مانی مطرح می‌کنم، می‌گوید: «امان از این ‌شرایط
فاقد امکانات. یکی مثل ما که ماشین ندارد تمام مدت کرونا در خانه
حبس بوده و خودش را به خانه و ماندن در تهران محدود کرده. نهایتاً
کاری که در این 9 ماه کرده‌ایم این است که در زمان‌های خالی و خلوت
اسنپ می‌گیریم و تا پارک چیتگر می‌رویم، پیاده‌روی می‌کنیم یا در
فضای باز می‌نشینیم. تازه ما توانایی گرفتن اسنپ را داریم تا همان
چیتگر 45 هزار تومان، رفت و 40 هزار تومان برای برگشت می‌دهیم.
یعنی فقط صد هزار تومان کرایه ماشین‌مان می‌شود. الان ما این امکان را
داریم که این مبلغ را بپردازیم و تا بام تهران و چیتگر برویم و هوایی
بخوریم و برگردیم. اما خیلی‌ها همین امکان را هم ندارند که از تاکسی
خصوصی استفاده کنند و مجبورند با مترو و اتوبوس این ور و آن ور
بروند که خطر دارد و ترجیح می‌دهند بنشینند در چاردیواری
خانه‌شان.»
دکتر مجید صفاری‌نیا، روانشناس اجتماعی می‌گوید: «نمی‌توانم
بگویم مردم این روزها غمگین نیستند؛ چرا که میزان غم و غصه اجتماعی
افزایش یافته اما الزاماً هم نمی‌توانیم بگوییم هر که امکانات دارد
خوشحال‌تر است و راحت این فضا و دوره سخت را می‌گذراند. چون
مثلاً ممکن است آن آدمی که ویلا یا خانه بزرگ ندارد روابط عاطفی