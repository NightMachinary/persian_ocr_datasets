9482
تدریس بی‌سوادی در دانشکده‌های هنری
این کارگردان تئاتر و تئاتر عروسکی در گفتگو با ایسنا از فاجعه‌ای
غم‌انگیز سخن می‌گوید؛ نسل جدید استادان بنام قبلی را نمی‌شناسند و
انقطاع نسل‌ها به بدترین شکلی رخ داده است.
این مدرس تئاتر ادامه می‌دهد: دل آدمی می‌شکند وقتی متوجه
می‌شود بچه‌های نسل جدید هیچ خبری از استادان بنام تئاتر عروسکی
ندارند و نمی‌دانند این هنر بر شانه چه کسانی ایستاده و رشد کرده است.
بزدوده که این روزها مشغول تدریس آنلاین تئاتر عروسکی در
دانشگاه سوره است، اضافه می‌کند: چندی پیش در کلاس درس از 5 تن
از استادان این رشته نام بردم؛ نصرت کریمی، اردشیر کشاورزی،
کامبیز صمیمی مفخم، جواد ذوالفقاری و بیژن نعمتی شریف و با کمال
تاسف و شگفتی دیدم دانشجویان هیچ خبری از حضور این استادان
ندارند.
او ادامه می‌دهد: دانشجو مقصر نیست بلکه ایراد از امثال من و ماست که در
دانشکده‌های هنری تدریس می‌کنیم و بعد از درگذشت هنرمندانی
نظیر استادانی که نام بردم، می‌کوشیم حضور و تاثیر آنان را کمرنگ
کنیم و خود را جایگزین کنیم. متاسفانه از ماست که بر ماست.
بزدوده با تاکید بر اینکه باید ستون‌های مهم هر رشته‌ای را به
دانشجویان بشناسانیم، می‌افزاید: دانشجوی ما باید بداند هنری