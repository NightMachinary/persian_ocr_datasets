23807
گهگاهی مهر قدیمی پدر را باز از کشو بیرون می‌کشد، نگاهی به تصویر
سفید و سیاه پدر بر پیشانی دکان می‌کند و مهر را که روی بهترین تیغه
ساخته شده است، داغ می‌زند. ادب و آداب حکم می‌کند که پسر یاد هنر
و مهارت پدر را با داغ‌زدن دوباره مهر او زنده کند. این داغ، سندی است
گویای ادامه راه پدری و نشان‌دهنده ثمر تربیتی که حالا اگر حتی در
صنعتگری و هنرورزی از پدر پیشی می‌گیرد، با خاکساری مهر پدر را
روی بهترین کار خود می‌زند تا بگوید هر آنچه دارد از مکتب پدر دارد،
مکتبی که رازهای آن سینه ‌به سینه نقل می‌شود. حالا یکی از این رازها،
شگرد مرموز ساخت فولاد دمشقی یا فولاد جوهردار و رگه‌دار است که
از 600 لایه فولاد تشکیل می‌شود. فولاد دمشقی نامی است که اعراب به
گرانبهاترین شمشیرهای عربی داده‌اند، شمشیر کریم‌خان زند و
نادرشاه را نیز از جنس همین شمشیر دانسته‌اند. این فن و مهارت در ژاپن
نیز احیا شده است، شمشیرهای ژاپنی که با این فن ساخته می‌شوند، بیش
از 500 میلیون تومان می‌ارزند و اجازه صادرات ندارند. شمشیرها
اجازه صادرات ندارند تا رمز و رموز این هنر برای همیشه در همان خطه
بماند، اما قمه‌ها، چاقوها و شمشیرهای زینتی فرجیان نه برای
جلوگیری از عیان‌شدن این راز سر به مهر، بلکه تحت‌تاثیر اجرای
دلبخواهی قانون سلاح‌ خواندن هنر دست او ممنوع اعلام شده است.
این قانون اما دکا‌ن‌های پاساژ مروارید زنجان را پر از محصولات