21097
فروش خودروهای اجاره‌ای با مدارک جعلی
به گزارش پایگاه خبری پلیس، سرهنگ حمید عابدی نیا درباره
جزئیات این خبر، گفت: در پی کسب خبری از مرکز فوریت های پلیسی
110 مبنی بر این که 2 فرد ناشناس با استفاده از مدارکی جعلی قصد فروش
خودرویی را در این شهرستان دارند، موضوع در دستور کار پلیس
آگاهی قرار گرفت.
جانشین انتظامی شهرستان چالوس، افزود: کارآگاهان اداره
مبارزه با جعل و کلاهبرداری پلیس آگاهی با بررسی های همه جانبه
متهمان را شناسایی و در حین فروش یک خودروی پژو در یکی از
نمایشگاه های خرید و فروش خودرو دستگیر کردند .
سرهنگ عابدی نیا، در ادامه تصریح کرد: متهمان با تهیه مدارکی جعلی
اقدام به اجاره خودرو در تهران می کردند و سپس با تهیه مدارک هویتی
جعلی از قبیل گواهینامه، بیمه نامه،کارت خودرو و... مبادرت به
فروش آن در دیگر استان ها می کردند.
وی همچنین ، اظهار داشت: متهمان در بازجویی های به عمل آمده به 4
فقره کلاهبرداری و 3 فقره فروش خودرو با استفاده از مدارک جعلی در
سایر استان های کشور اعتراف کردند .
جانشن انتظامی شهرستان چالوس در خاتمه از کشف تعداد زیادی
کارت های عابر بانک، سیم کارت، چک های سفید امضا و مدارک جعلی از