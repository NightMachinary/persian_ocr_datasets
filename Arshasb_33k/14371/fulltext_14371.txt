14371
درباره «کنارک» گمانه‌زنی نشود/ آرزوی هر مسلمان آزاده‌ای
پوشیدن خلعت شهادت است
به گزارش ایسنا به نقل از سازمان قضایی نیروهای مسلح، محمدرضا
حیدری افشار دادستان نظامی استان سیستان و بلوچستان در حاشیه
مراسم تشییع پیکر شهدای حادثه دریایی ارتش، گفت: اگر چه
آرزوی هر مسلمان آزاده‌ای پوشیدن خلعت شهادت و رسیدن به جوار
قرب الهی است که فقط نصیب شایسته‌ترین‌ها خواهد ‌شد اما
ازدست‌دادن این عزیزان برای هر ایرانی ضایعه‌ای جبران‌نشدنی و
سخت و جان‌فرساست.
وی با اشاره به شایعات مختلف در خصوص این حادثه تأکید کرد: انتظار
می ‌رود تا بررسی دقیق تیم های کارشناسی حاضر در محل، از هرگونه
گمانه‌زنی در این خصوص پرهیز شود.
دربی در هوای آلوده تهران نباید برگزار می‌شد
به گزارش ایسنا، سید آرش حسینی میلانی در دویست و شصت و
چهارمین جلسه علنی شورای اسلامی شهر تهران در تذکری، از
برگزاری مسابقه دیروز دربی تهران گلایه کرد و گفت: اگرچه جمع
کثیری در کشور از برگزاری مسابقه دربی خوشحال شدند اما علیرغم
تذکرات و هشدارهای شرکت کنترل کیفیت هوای تهران و وزارت
بهداشت مبنی بر آنکه شاخص آلودگی بیشتر از 150 است و برگزاری