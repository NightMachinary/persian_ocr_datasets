31508
کمیته کارشناسی تعیین تکلیف معدن خاک سرخ هرمز تشکیل می شود
فریدون همتی روز گذشته(20 آبان ماه)در دیدار با مدیرعامل و
اعضای هیئت مدیره معدن خاک سرخ جزیره هرمز، ضمن قدردانی از
نگاه توسعه گرایانه فعالان زیست محیطی، گفت: خوشبختانه جامعه و
بویژه شهروندان هرمزگانی با توسعه شبکه های اجتماعی و بهره مندی
از این ظرفیت، به دنبال تحقق خواسته های بحق و قانونی خود هستند که
دغدغه های محیط زیستی و توسعه گردشگری جزیره هرمز بخشی از این
مطالبات است.
وی افزود: تغییر در ساختار فیزیکی جزیره منحصر به فرد هرمز بعنوان
یک چالش در زمینه جذب گردشگر مطرح است که نیازمند بررسی دقیق
تر و کارشناسانه برای موافقت با ادامه فعالیت معدن خاک سرخ هرمز
است.
استاندار هرمزگان با بیان اینکه تصمیم گیری در زمینه ادامه فعالیت
سرمایه گذاری در این حوزه یا عدم فعالیت این شرکت تعاونی منوط به
نظر کمیته ای متشکل از کارشناسان ویژه خواهد بود که پس از
بازنگری و پایش همه جوانب، نظر خود را اعلام خواهد کرد.
همتی همچنین گفت: در صورت موافقت کمیته کارشناسی با ادامه
فعالیت معدن خاک سرخ هرمز، منافع مردم باید در اولویت تصمیم
گیری ها باشد و البته از توجه به سرمایه گذاری نباید غفلت کرد.