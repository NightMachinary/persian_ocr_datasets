10004
اصل 44 قانون اساسی قدرتمند شدن بخش خصوصی بوده است،
خاطرنشان کرد: باید از بخش خصوصی واقعی که به دنبال رانت جویی
نیست، حمایت شود؛ چرا که این افراد گوهری ارزشمند برای کشور
محسوب می شوند و باید فرهنگ حمایت و تکریم از آنها در رسانه ها
ترویج شود. البته در هر بخشی افراد ناباب نیز حضور دارند اما فعالان
اقتصادی واقعی نباید به خاطر معدود افراد سو استفاده گر قربانی شوند.
معاون اول رییس جمهور با یادآوری این که ایران جمعیتی جوان دارد
و برای حرکت در مسیر توسعه نیازمند سرمایه گذاری است، گفت:
متأسفانه در دهه اخیر رشد سرمایه گذاری در کشور منفی بوده و این
موضوعی است که آینده اقتصاد کشور را تهدید می کند.
جهانگیری با تأکید بر این که حتماً باید بسترهای لازم را برای مثبت شدن
رشد سرمایه گذاری در کشور مهیا کنیم، تصریح کرد: باید شرایطی
فراهم شود که هر ایرانی علاقمند به کشور در هر کجای دنیا بتواند
سرمایه خود را به کارخانه و تولید تبدیل کند و اگر این بستر فراهم نشود
باید نسبت به آینده اقتصاد کشور نگران باشیم.
معاون اول رییس جمهور از تشکل های شکل گرفته در بخش صنعت و
معدن به عنوان سرمایه ای بزرگ در کشور یاد کرد و گفت: تشکل های
بخش صنعت و معدن یکی از قدیمی ترین و توسعه یافته ترین تشکل ها در
کشور هستند که از قدرت زمینه سازی برای توسعه برخوردار شده اند.