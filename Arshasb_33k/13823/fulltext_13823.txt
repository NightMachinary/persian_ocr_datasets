13823
خوزستان به شدت با کمبود کولر مواجه است
بهرام جباری در گفت‌وگو با ایسنا، اظهار کرد: روند افزایشی قیمت
دلار در سال‌های اخیر و همچنین مسائلی از جمله تحریم‌ها، باعث شده
که در واردات کولر دچار مشکل شویم و کمبود کولر به یکی از
اصلی‌ترین نگرانی‌ها و دغدغه‌های استان خوزستان تبدیل شده
است.
وی افزود: در حال حاضر علاوه بر اینکه کولر در بازار بسیار کم است،
حتی شاهد واردات آن به استان خوزستان نیز نیستیم و این مساله باعث
شده که بازار خوزستان به شدت با کمبود کولر مواجه شود.
معاون نظارت و بازرسی سازمان صنعت، معدن و تجارت خوزستان با
بیان اینکه کمبود این محصول باعث افزایش قیمت کولر شده است،
تصریح کرد: در روزهای اخیر که قیمت دلار افت مختصری داشته،
شاهد هستیم که قیمت کولر به صورت جزئی کاهش یافته است اما این
کاهش به شکلی نیست که بتوان گفت کولر ارزان شده است.
جباری گفت: در خوزستان کولر یک کالای اساسی نیست بلکه کالایی
حیاتی برای مردم است و از این رو باید مشکل تامین کولر در خوزستان
حل شود و در این زمینه در تلاش هستیم به هر شکلی شده این مساله را حل
کنیم و واردات و عرضه بیشتر این کالا در بازار محقق شود.
وی بیان کرد: در دو سال اخیر، قیمت ارز به شدت در بازار نوسان داشته و