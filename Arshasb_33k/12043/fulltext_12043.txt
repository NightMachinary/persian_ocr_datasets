12043
وی با بیان اینکه در درجه اول همین که این لایحه گفتمان ایجاد می کند
ارزشمند است، افزود: در درجه دوم حمایت های قانونی که پیش بینی
شده بسیار مهم است و می تواند راهبری کند و طلایه دار جامعه ای باشد که
اگر نگوییم عاری از خشونت، با حداقل خشونت شود.
معاون حقوقی رئیس جمهور در پاسخ به ایسنا، گفت: لایحه حمایت از
کودکان مدت ها کار شد و همه بخش ها برای پیگیری تلاش کردند تا
اینکه چند روز پیش شورای نگهبان آن را تایید کرد، البته نمی گویم بی
نقص است، ولی باید توجه داشت که هر متنی در نهایت برآورد تمام
نظرات متفاوت است.
وی ادامه داد: هرکسی که کل نظرش اعمال نشده قطعا به لایحه نقد دارد
ولی هیچ وقت نمی توان چیزی پیدا کرد که از منظر همه کامل باشد، با این
وجود برآیند همه فکرهاست که اکثریت روی آن توافق دارند.
جنیدی خاطرنشان کرد: اگر منتظر باشید که قانون کامل باشد آن وقت
باعث می شود قانون حداقلی و چیزی که همه اتفاق دارند هم به تصویب
نرسد.
وی با بیان اینکه همیشه باید بر اساس طبع علوم انسانی، به نسبیت آنچه می
توانیم دست یابیم توجه داشته باشیم و فکر نکنیم مطلق به دست می آید،
گفت: در مورد حمایت از حقوق کودکان این مهم انجام شده و در زمینه
صیانت از حقوق زنان نیز تلاش می کنیم با سرعت معقول و نه با شتاب