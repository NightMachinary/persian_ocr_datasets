25720
نماینده ولی فقیه در سیستان و بلوچستان: تامین امنیت پیش نیاز همه
پیشرفت هاست
آیت الله محامی، نماینده ولی فقیه در استان سیستان و بلوچستان و امام
جمعه زاهدان در دیدار با فرمانده و جمعی از مسئولین نیروی انتظامی
استان ضمن تبریک فرارسیدن سال نو و اعیاد شعبانیه، اظهار داشت: بنده
دعاگوی همه شما هستم و از تمام تلاش های خالصانه شما تشکر می کنم.
وی افزود: برای شما توفیق الهی و رضای خداوند را طلب دارم و
امیدوارم سال جاری، سالی مملو از خیرات و برکات و سلامتی برای شما
باشد.
آیت الله محامی تاکید کرد: تامین امنیت پیش نیاز همه اتفاقات و
پیشرفت ها می باشد که این مسئله بر دوش شما است و شما که در اینجا قرار
دارید در نقطه مبارزه با تهدیدات هستید.
سردار قنبری، فرمانده انتظامی استان نیز در این دیدار گفت: اکنون
استان سیستان و بلوچستان نسبت به سایر کشور، وضعیت مناسب تری را
دارد؛ به گونه ای که استان سیستان و بلوچستان 31 درصد کاهش
تخلفات را داشته و رتبه یک کشور را به خود اختصاص داده است.
وی افزود: ما در استان 28 درصد کاهش سرقت مسلحانه و 86 درصد
کاهش تلفات جاده ای را نیز شاهد بودیم که جای خوشحالی و مسرت
دارد.