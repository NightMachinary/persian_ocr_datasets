16419
3.5 میلیون مترمکعب شد که مخزن اول به صورت کامل آبگیری و
سرریز آن نیز به سمت مخزن دوم جاری شد.
وی افزود: این بارش ها سبب نشتی بدنه مخزن اول و احتمال خطر شکستن
بند شد به همین منظور جلسه مدیریت بحران شهرستان تشکیل و
تصمیمات فوری در این زمینه گرفته شد.
رئیس اداره منابع آب ابرکوه با اشاره به این که دپو و ریختن مصالح
مخلوط شن و ماسه در شیب پایین دست بدنه بند و در محل نشتی آب یکی از
اقدامات در نظر گرفته شده برای کاهش خطر شکستن بدنه بند بود،
خاطرنشان کرد: اقدامات دیگری از قبیل ریختن خاک رس در شیب
بالادست بدنه بند، بازکردن شیر خروجی بند جهت تخلیه سریع آب و
تخریب بدنه سرریز به منظور تخلیه سریع آب در تراز بالای بند به میزان 1
تا 1.5متر، انجام شده که در نهایت باعث توقف نشتی و کنترل حجم آب
مخزن پس از سه روز شد.
به گزارش ایسنا و به نقل از روابط عمومی شرکت آب منطقه ای یزد، شرافت
در پایان گفت: در حال حاضر شیرهای خروجی بند باز است و حدود یک
میلیون مترمکعب از حجم آب مخزن اول تخلیه و به مخزن دوم انتقال پیدا
کرده است.