11281
توزیع 20 میلیارد تومان بسته معیشتی در فارس
حجت‌الاسلام رحیم صفری گرایی چهارشنبه 23 مهر در یک کنفرانس
خبری به تشریح فعالیت‌ها و اقدامات انجام شده در دوران شیوع
کروناویروس توسط اوقاف فارس پرداخت و گفت: با نیات واقفان و
در راستای مساعدت به مستمندان و نیازمندان، اداره اوقاف فارس با
راه‌اندازی مراکز افق در بقاع متبرکه، طبق دستورالعمل‌های
بهداشتی اقدام به شناسایی نیازمندان و مستمندان کرد.
او افزود: از ابتدای شیوع بیماری کرونا تاکنون و در چند مرحله اداره
کل اوقاف فارس با همکاری مشارکت‌های مردمی اقدام به
راه‌اندازی 4 کارگاه مواد ضدعفونی در سطح استان کرده است.
صفری گرایی ادامه داد: همچنین در همین مدت این اداره کل اقدام به
تولید تعداد 210 هزار و 610 عددماسک، تعداد 8 هزار و 110 دستکش
بهداشتی، 13 هزار و 330 لیتر مواد ضدعفونی کرد و این اقلام بهداشتی
به صورت رایگان بین بقاع متبرکه و مردم بی بضاعت قرار گرفت.
معاون اداره‌کل اوقاف فارس با بیان اینکه در طول روز 725 بقعه توسط
خدام ضدعفونی می‌شود، خاطرنشان کرد: تعداد 3 هزار و 562
خانوار نیازمند پیرامون بقاع متبرکه تحت پوشش این اداره کل قرار
گرفتند و 10 هزار و 944 بسته حمایتی از طریق مراکز افق بین نیازمندان
توزیع شد.