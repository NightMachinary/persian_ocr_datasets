24564
به گزارش ایسنا، به نقل از خبرگزاری اسپوتنیک، وزارت کشور
عربستان اعلام کرد که تصمیم به تمدید یک ساله مهلت صدور مجوز
برای سلاح‌هایی گرفته است که شهروندان این کشور در اختیار
دارند.
طبق این گزارش، مهلت داده شده به کسانی است که دارای سلاح گرم
بدون مجوز هستند تا وضعیت خود را در زمینه حمل سلاح مشخص
کنند و شرایط لازم را برای در اختیار داشتن سلاح گرم و مهمات به دست
آورند.
طبق گزارش روزنامه عکاظ، وزارت کشور عربستان از تمامی
شهروندان این کشور خواسته است که اگر سلاح و یا مهمات بدون
مجوز در اختیار دارند آن را به مراجع ذی‌ربط اعلام کنند.
وزارت کشور عربستان در ادامه بیانیه خود آورده است: تمامی
شهروندانی که از طریق ارث و یا وصیت سلاحی به آنها رسیده است باید
داوطلبانه آن را تحویل دهند یا وضعیت آن را مشخص کنند.