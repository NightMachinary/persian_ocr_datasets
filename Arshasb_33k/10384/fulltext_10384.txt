10384
تعلیق کارت‌های بازرگانی واحدهایی که رفع تعهد ارزی نکرده‌اند
ناصر فغفوری ظهر امروز (23 شهریورماه) در جلسه کارگروه تسهیل و
رفع موانع تولید استان زنجان که به میزبانی شرکت یاسین شیمی
ققنوس خرم‌دره برگزار شد، با اشاره به بازدیدهای انجام شده از
واحدهای تولیدی این شهرستان با حضور استاندار و برخی مسئولان
استانی، اظهار کرد: در این بازدیدها وضعیت پنج واحد تولیدی
مورد بررسی قرار گرفت.
وی با اشاره به پتانسیل بالای صنعتی خرم‌دره، ادامه داد: یکی از
شرکت‌های مورد بازدید شرکت هورا طب بود که در حال حاضر 30
درصد نیاز کشور به تجهیزات پزشکی را تامین می‌کند که در شرایط
کرونایی شاهد افزایش تولیدات این واحد هستیم.
این مسئول با اشاره به اینکه شرکت ققنوس نیز از واحدهای خوب در
حوزه شرکت‌های دانش‌بنیان خرم‌دره است، تصریح کرد: یکی
دیگر از واحدها شرکت کوکما است که جز واحدهای تعطیل استان
بود که به چرخه بازگشته و در حال حاضر علاوه بر واحد بافندگی، واحد
رنگرزی آن نیز فعال است.
فغفوری با اشاره به توافق‌های انجام شده با بانک‌های عامل برای
پروژه‌های نیمه‌تمام و جهش تولید، بیان کرد: با تحقق این امر حجم
بالایی از تسهیلات وارد استان خواهد شد.