24162
معرفی سه نفر به دادگاه به علت برگزاری مجالس در فیروزه
مجید خجسته‌پور در گفت‌وگو با ایسنا بیان کرد: در خصوص برگزاری
دورهمی‌ها و بحث شب یلدا که در پیش داریم، باید عرض کنم همان
طور که می‌دانید دورهمی‌ها باعث انتقال بیماری می‌شوند، بهترین
راه برای قطع زنجیره این است که از دورهمی‌ها و حتی نشست‌های
خانوادگی تا حد ممکن پرهیز شود و اینکه من به مردم در خصوص شب
یلدا و برگزاری دورهمی به این مناسبت، توصیه می‌کنم که شب یلدا را
تبدیل به دورهمی مجازی کنند.
مدیر شبکه بهداشت و درمان شهرستان فیروزه ادامه داد: شبکه
بهداشت و درمان فیروزه در همین رابطه، پیام‌هایی را تهیه کرده است
که در همین چند روز، در فضای مجازی اعلام می‌کند و از مردم
می‌خواهد به پویش یلدای مجازی 99 بپیوندند، به طور قطع می‌دانیم
که در این بحث به محض اینکه این دورهمی‌ها و این عدم رعایت
پروتکل‌ها پیش بیاید ما پیک بیماری را در پیش خواهیم داشت.
از دورهمی‌ها پرهیز شود
خجسته‌پور اظهار کرد: پیک سوم هم شدت و هم همه‌گیری بسیار بالایی
دارد؛ بنابراین دولت مجبور شد به خاطر اینکه بتواند، به گونه‌ای
کنترل داشته باشد یک سری محدودیت‌هایی را اعمال کند، چنانچه
مردم رعایت نکنند، قطعا دوباره پیک بعدی را در پیش خواهیم داشت،