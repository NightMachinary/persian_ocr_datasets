7558
برگزاری امتحانات دانشگاه علوم پزشکی دزفول به صورت حضوری و
غیرحضوری
میثم مردسلطانی در گفت‌وگو با ایسنا، در خصوص برنامه امتحانی این
دانشگاه، اظهار کرد: مانند نیم‌سال گذشته، در این نیم‌سال نیز
امتحانات دروس تئوری به صورت مجازی خواهند بود اما دروس
عملی با رعایت کامل اصول بهداشتی و فاصله‌گذاری اجتماعی، به
صورت حضوری برگزار خواهند شد.
وی تصریح کرد: امتحانات دروس عملی که به صورت حضوری
برگزار می‌شوند با رعایت فاصله اجتماعی، با برنامه و بر اساس
زمان‌بندی صورت می‌گیرد.
معاون آموزش، تحقیقات و فناوری دانشگاه علوم پزشکی دزفول
ادامه داد: بازه برگزاری امتحانات پایانی نسبت به نیم‌سال گذشته
کوتاه‌تر شده است زیرا سامانه‌های برگزاری آزمون و کلاس‌های
مجازی نسبت به گذشته ارتقا پیدا کرده است.
مردسلطانی در پایان گفت: امتحانات پایانی نیم‌سال اول از چهارم
بهمن آغاز می‌شوند و تا 25 بهمن به صورت حضوری و غیر حضوری
ادامه خواهند داشت.
برگزاری انتخابات مجامع شهرستانی جمعیت هلال‌احمر چهارمحال و
بختیاری