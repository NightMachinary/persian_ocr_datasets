16672
برای آن تمهیدات بیشتری در نظر می‌گیرم.
وی با اشاره به محدودیت‌هایی که کشورهای دیگر برای ادامه حیات
اقتصادی جامعه ایجاد کرده‌اند، گفت: این راحت‌ترین کار است که
همه‌جا را تعطیل کنیم و فردایش مردم بیایند از تعطیلی و بیکاری و
گرسنگی شکایت کنند. البته ما باید در چارچوب حرکت کنیم. حتماً
باید در پروتکل‌های بهداشتی حرکت و این موارد را رعایت کنیم.
هرگونه مراسمی را در تمام شهرهای کشور ممنوع کنیم و اصلا
اجتماعی شکل نگیرد. مگر با جمعی محدود و چند نفره.
رییس جمهوری با تاکید بر اهمیت فاصله‌گذاری اجتماعی گفت: این
موضوع در کنار استفاده از ماسک در همه مراکز اقتصادی و صنعتی و
مراکز عمومی کاملا لازم و ضروری است. ما باید مراقبت‌های
بهداشتی فردی و اجتماعی را به عنوان یک اصل خدشه ناپذیر بدانیم.
روحانی با بیان اینکه همه رسانه‌ها، هنرمندان و استادان به صحنه آیند و
به مردم بگویند راهی جز رعایت پروتکل‌های بهداشتی نیست، اظهار
کرد: ما حدود یک ماه با این‌ ویروس در ابتدای شیوع آن جنگیدیم و از
25 اسفند فوتی‌های ما سه‌رقمی شد و محدودیت‌ها آغاز شد و از 26
فروردین باز مرگ و میر سه‌رقمی به دورقمی کاهش یافت و این دوماه
ادامه پیدا کرد اما از 25 خرداد بازهم سه‌رقمی شدیم و امیدواریم که تا
25 تیر این شرایط به پایان برسد.