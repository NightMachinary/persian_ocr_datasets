9434
به گزارش ایسنا، یانیس لنارچیچ، کمیسیونر اتحادیه اروپا در امور
مدیریت بحران‌ها اعلام کرد که اتحادیه اروپا 64 میلیون یورو (79
میلیون دلار) را برای رفع نیازهای فوری بعد از انفجار ویرانگر در بندر
اختصاص داد.
وی با بیان اینکه دور بعدی از حمایت‌های مالی برای بازسازی‌ها
خواهد بود، نسبت به این امر هشدار داد که باید در کنار هم برای
اصلاحات تلاش کرد، چراکه جامعه بین المللی آماده حمایت از
اقداماتی نیست که به فروپاشی مالی و بحران اقتصادی می‌انجامد.
وی بعد از ورود به لبنان با یک هواپیمای حامل کمک‌های انسانی گفت: ما
نیازمند دولت معتبری هستیم که مورد اعتماد لبنانی‌ها باشد و این دولت
برای راهبری کشور در مسیر درست مصمم باشد.
این مقام اتحادیه اروپا تصریح کرد: طبقه سیاسی در لبنان باید آنچه را
که مردم می‌خواهند، ارائه دهد و این چیزی است که جامعه بین الملل از
این دولت انتظار دارد. من از حکمرانی سخن می‌گویم نه فقط از
اصلاحات اقتصادی. باید تغییری در روشی که این کشور با آن اداره
می‌شود، حاصل شود.
وی ادامه داد: دستیابی به توافق با صندوق بین المللی پول باید اولویت
زودهنگام دولت آتی باشد.
او در مورد حزب الله گفت: این یک واقعیت در لبنان است. دوست داریم که