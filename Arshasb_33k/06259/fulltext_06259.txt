6259
خصوصا توسط مربیان مهد کودک، رشد چند برابری داشته است. این در
حالی است که بسیاری از والدین به دلیل اعتماد به مهد کودک به عنوان یک
مرکز تعلیم و تربیت قانونی، کانال‌های وابسته به این مراکز را معتبر
دانسته و در آنها عضو می‌شوند. علاوه بر این، اغلب والدین بر این باورند
که عضویت در کانال‌های مخصوص مهد کودک به معنای اهمیت دادن
به فرزندشان است. با این همه همان‌طور که ذکر شد، مطالب ارایه شده در
این کانال‌ها اغلب نامعتبر، غیر علمی و ناکارآمد هستند و بسیاری از این
مطالب برداشت‌های سطحی و شخصی افرادی است که یا خود در
کارگاه‌های نامعتبر روانشناسی شرکت کرده‌اند یا کپی ناشیانه و غیر
اصولی از مطالبی است که به صورت پراکنده جمع‌آوری شده‌اند و
فاقد محتوای یکپارچه و مدون جهت آموزش هستند.
بدیهی است مطالب و فنون ارایه‌شده در این کانال‌ها به دلیل ماهیت غلط و
غیر اصولی خود، می‌تواند بسیار آسیب‌رسان باشند. در عین حال
بسیاری از این مطالب به دلیل ناکارآمدی و ماهیت غیر اثربخش خود
سبب بدبینی و مقاومت افراد به اثربخشی و کارآمدی علم روانشناسی
می‌شود. در حقیقت، تکرار فنون و تکنیک‌های روانشناسی به صورت
غلط و غیر اصولی، سبب زیر سوال رفتن اصالت این علم می‌شود. از سوی
دیگر تکرار این مقولات سبب ایجاد پیش‌داوری‌های غلط روانی در
افراد جامعه می‌شود. این باورها و پیش‌داوری‌های غلط یکی از