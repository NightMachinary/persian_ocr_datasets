21656
شروع شد، هجوم نیروهای بعثی به خاک ایران، مردمان این روستا را که
در غربی ترین نقطه ایران ساکن بودند آواره کرد، آوارگی‌ای که حالا
بعد از گذشت 40 سال، هنوز هم ادامه دارد!
جعفر همتی که یکی از ساکنان این روستای لوکس بوده، حالا مسئول
پروژه بازسازی نفت شهر شده، پروژه ای که قرار است دوباره مردمان
نفت شهر را به این روستا و به زادگاهشان برگرداند.
او می گوید: 40 سال زمان کمی نیست، اما مردم نفت شهر این همه سال
آوارگی را تحمل کردند به امید روزی که شاید دوباره به نفت شهر
برگردند.
همتی می گوید: نفت شهر زادگاه ماست و هنوز هم اگر کسی از اهالی نفت
شهر فوت کند، می بریم و همانجا در نفت شهر دفنش می کنیم و 40 سال
دوری، ذره ای از عرق و علاقه مان به زادگاهمان کم نکرده.
او از گذشته نفت شهر و روزگار خوش آن زمان مردمانش می گوید و
ادامه می‌دهد: نفت شهر همه چیز داشت. خانه های لوکس، پالایشگاه،
فرودگاه، دو سینمای تابستانه و زمستانه، استخر، باشگاه ورزشی و
واقعا چیزی از یک شهر کم نداشت. روزگار خوشی داشتیم آن زمان، اما
جنگ که شروع شد همه بدبختی ها مردم نفت شهر هم شروع شد و جمعیت
چند هزار نفری آن آواره شهرهای اطراف شدند، آوارگی که بعد از 40
سال هنوز به پایان نرسیده.