9527
تذکر به 10هزار واحد صنفی و ارسال 45228 پیامک به رانندگان متخلف
کرونا در روز گذشته
به گزارش ایسنا، نیروی انتظامی در راستای اجرای طرح کاهش
زنجیره انتقال بیماری کرونا در روز گذشته از توان و ظرفیت 10هزار و
990 نیروی خود در سراسر کشور استفاده کرده و در 1948 نقطه نیز این
طرح را به اجرا درآورده است.
بر این اساس در روز جمعه با مجموع اقدامات انجام شده در حوزه
ترافیکی تردد خودروها حدود 36 درصد در مقایسه با مدت مشابه سال
قبل کاهش داشته است، همچنین در حوزه مرتبط با صنوف نیز
ماموران پلیس از 13هزار و 623 واحد صنفی بازدید کرده و برای بیش
از 10هزار مورد تذکر و صورتجلسه صادر کردند. 262 واحد صنفی
متخلف نیز پلمب شد.
در حوزه تذکر لسانی نیز به رانندگان 81هزار و 428 دستگاه خودرو
تذکر لسانی داده شده و از ادامه سفر 26هزار و 985 دستگاه خودرو
جلوگیری شده و به مبدا عودت داده شدند.
جریمه طرح محدودیت شبانه نیز برای 40هزار و 108 خودو صادر
شده است. در مناطق نارنجی نیز 5510 خودرو و در مناطق قرمز نیز
1366 خودرو جریمه شده‌اند. در روز گذشته 45هزار و 228 پیامک
برای رانندگان خاطی ارسال شده است.