24569
درختکاری شود.
میرمحمد غراوی افزود: همزمان با رفع مشکلات گودال دفع سایت
زباله، ساخت بخش تازه‌ای برای دفن استاندارد زباله و جمع‌آوری
شیرابه‌ها در این سایت آغاز می‌شود که امیدواریم با مجموع این
اقدامات در آینده مشکلات این سایت کاملاً رفع شود.
حجت‌الاسلام سیدرضا سیدحسینی، دادستان عمومی و انقلاب
مرکز استان هم در این جلسه با انتقاد از عملکرد دستگاه‌های اجرایی در
زمینه مدیریت پسماند، گفت: نظارت دستگاه‌های اجرایی باید
به‌گونه‌ای باشد که بودجه در همان موضوع پسماند هزینه شود نه آنکه
محملی برای جذب کادر اداری اضافی حیاط خلوتی برای شرکت‌ها و
افراد خاص تبدیل شود.
به گزارش ایسنا به نقل از دادگستری گلستان، با شکایت مردم آزادشهر از
بوی بد سایت دفع زباله شرق استان که در فاصله دو و نیم کیلومتری این
شهر قرار دارد، رئیس‌کل دادگستری استان، دادستان این شهر را
مأمور بررسی و پیگیری این موضوع کرد که در نهایت با دستور
دادستان فعالیت این سایت متوقف شد.
با توقف فعالیت این سایت برای رفع مشکلات مردم امروز در
دادگستری استان جلسه‌ای با حضور مسئولان قضایی و استانداری
تشکیل شد.