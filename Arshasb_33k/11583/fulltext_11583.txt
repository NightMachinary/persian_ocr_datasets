11583
خواندند.
دو: انقلاب فرانسه در همان گام نخست، پادشاهی این کشور را سرنگون
نکرد و نظام سلطنتی برای حدود سه سال دیگر، البته به شکل مشروطه ادامه
یافت. اما در این دوره مشکلات اقتصادی فرانسه شدت گرفت، این
کشور درگیر جنگ خارجی شد و کنش و واکنش‌های لویی شانزدهم
هم اندک اعتبار باقی مانده سلطنت را مخدوش کرد. تلاش ناموفق او
برای فرار از پاریس و حمایت رسمی دشمنان فرانسه از او به این
بی‌آبرویی افزود و اثرگذاری جریان‌ها و محافلی را که از همان آغاز
کار خواهان عزل شاه بودند، بیشتر کرد. پیشروترین نیروهای انقلاب
به این جمع‌بندی رسیدند که برای عبور از بحران‌ها و مشکلات و نجات
کشور فرانسه برداشتن چند گام ضروری است و یکی از این گام‌ها،
سرنگونی سلطنت و برکناری لویی شانزدهم است. معتقد بودند
دلبستگان به نظام قدیم و دشمنان انقلاب پشت تاج و تخت پناه گرفته‌اند و
به پشتوانه حکومت سلطنتی، مانع پیشروی انقلاب و تحقق
خواسته‌های مردم می‌شوند. جبهه متحدی که تابستان 1792 شکل
گرفت و حمله به کاخ تویلری را رهبری کرد، تقریبا همه این نیروها را در
خود جای می‌داد و در واقع همین ضدیت با اصل سلطنت، محور
اتحادشان بود.
سه: جی بوشر در کتاب انقلاب فرانسه می‌نویسد قیام دهم آگوست