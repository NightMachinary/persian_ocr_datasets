20976
مدیران باشگاه پرسپولیس رسما از انتقال پول اظهار عجز می‌کنند. این
که «مجازات بعدی» چه خواهد بود، بین کارشناسان محل بحث است.
در خوشبینانه‌ترین حالت ممکن گفته می‌شود قرمزها با کسر شش
امتیاز مواجه خواهند شد و لیگ بیستم را باید با منفی شش امتیاز آغاز
کنند. برخی اما عقیده دارند چون قبلا در میانه‌های دهه هشتاد یک بار
کسر شش امتیاز از سرخپوشان اعمال شده، ممکن است این بار جریمه
در نظر گرفته شده از سوی فیفا، کسر 12 امتیاز یا حتی سقوط به دسته
پایین‌تر باشد. مجموعه این حرف و حدیث‌هاست که پرسپولیسی‌ها
را سخت نگران کرده است.
تناقض‌گویی مدیران باشگاه
آنچه به نگرانی هواداران دامن می‌زند، تناقض‌گویی مدیران
پرسپولیس است. روز شنبه مهدی رسول‌پناه، سرپرست باشگاه مدعی
شد نیمی از طلب برانکو فراهم شده و مشکلی برای تامین بقیه پول وجود
ندارد، اما معضل اصلی باشگاه، دشواری انتقال پول به خاطر تحریم‌های
بین‌المللی است. این اظهارات با واکنش بسیار تند علی کریمی، ستاره
محبوب‌ سرخ‌ها مواجه شد. او با یورش به رسول‌پناه و افشین پیروانی،
اعلام آمادگی کرد وجه طلب برانکو را شخصا به دست مربی کروات
برساند. از اینجا به بعد بود که مسیر پرونده عوض شد و همه فهمیدند
مشکل اصلی باشگاه تامین پول است، نه انتقال آن. حتی سعید آذری،