6956
بدهی 31 میلیاردی شهرداری اراک به آبفا/رینگ شمالی آبرسانی از
کمال صالح به اراک در مراحل پایانی
یوسف عرفانی نسب امروز دوشنبه 22 اردیبهشت در صحن رسمی
شورای شهر اراک با اشاره به اجرای هزار کیلومتر شبکه فاضلاب در
اراک، بیان کرد: رینگ شمالی آبرسانی از سد کمال صالح به اراک در
مراحل پایانی است و در واقع هفته آینده وضعیت آب شرب اراک بهبود
می یابد و بیش از 80 درصد مردم تحت پوشش قرار می گیرند.
وی افزود: نیمی از لوله های لازم برای اجرای رینگ جنوبی و اتصال
کامل شهر به سد کمال صالح خریداری شده است و لازم است برای خرید
مابقی لوله ها تامین اعتبار شود، البته تفاوت رینگ شمالی با جنوبی این
است که با هر سه تا چهار کیلومتر اجرای پروژه و لوله گذاری امکان بهره
برداری وجود خواهد داشت.
عرفانی نسب با اشاره به تعامل مناسب بین این شرکت و شهرداری اراک
بیان کرد: شهرداری اراک بالغ بر 31 میلیارد تومان به شرکت بدهی دارد و
اگر این حساب و کتاب انجام نگیرد ادامه کار سخت خواهد شد، شرکت
در حالت کلی 150 میلیارد تومان بدهی به پیمانکاران دارد درحالی که
محل درآمد شرکت از فروش آب به مشترکان است که شهرداری یکی از
همین مشترکان است و باید بابت بازپرداخت این میزان بدهی تدبیر
صورت گیرد.