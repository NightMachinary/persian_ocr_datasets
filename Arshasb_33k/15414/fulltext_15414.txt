15414
آن نسخه‌های ملی نوشت، برنامه‌ریزی دقیقی انجام داد و از هدررفت
هزینه‌ها جلوگیری کرد. اما تنها مزیت نسخه الکترونیک به اینجا ختم
نمی‌شود؛ سیستم یکپارچه بهداشت و درمان کشور جلوی قاچاق
دارو، امکان دور زدن سیستم توزیع دارو را خواهد گرفت و بیمارانی
که به داروهای حیاتی نیاز دارند، می‌توانند با خیالی آسوده‌تر به
داروخانه مراجعه کنند؛ چیزی که دکتر یزدانی از آن به‌عنوان
نسخه‌های باارزش و گرانقیمت یاد می‌کند: «در حال حاضر می‌توان با
نسخه‌هایی که مشخص نیست منشأ آنها کجاست، داروهای حیاتی را از
داروخانه خارج کرد و به بازار سیاه فرستاد اما نسخه الکترونیک جلوی
چنین فسادی را می‌گیرد؛ همان طور که مشخص می‌کند یک داروخانه
یا یک پزشک چقدر باید مالیات بدهد.»
دز یک دارو چقدر باید باشد؟ این به وضعیت پرونده سلامت شما بستگی
دارد، به چه داروهایی ممکن است حساسیت داشته باشید نیز همین‌ طور.
حالا فکر کنید نسخه یک داروی درست را با دز اشتباه به داروخانه
می‌برید، چقدر امکان دارد داروخانه داروی اشتباهی را در اختیار
شما بگذارد؟ همه این‌ اشتباهات در سیستم نسخه کاغذی امکان پذیر
است اما در نسخه الکترونیک تقریباً به صفر می‌رسد. دیگر نه شما نیازی به
تمدید دفترچه دارید و نه داروخانه از خط بد پزشک خواهد نالید.»