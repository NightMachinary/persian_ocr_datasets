151
وی تصریح کرد: موضوع انتقال آب یک وجه ظاهری و
پشت‌پرده‌هایی دارد. در ظاهر، وضعیت به گونه‌ای است که آب‌های
زیادی به سمت خوزستان سرازیر می‌شود و کارون، کرخه، دز و چند
رودخانه نیز وجود دارند که آب این رودخانه‌ها به خلیج فارس
سرازیر می‌شوند و در جای دیگر مانند فلات مرکزی به این آب نیاز است
و باید از این نعمت همه جا استفاده شود، اما این مسأله تنها ظاهر موضوع
است.
نماینده خوزستان در مجلس خبرگان رهبری ادامه داد: مردم
خوزستان با تمام وجود پشت‌پرده این چیزی که به ظاهر قانونی و
طبیعی و قابل قبول است را لمس می‌کنند. خوزستان استعداد
شکوفایی داشته و دارد و ایده مقام معظم رهبری این بوده که دو میلیون
هکتار از اراضی خوزستان احیا شود. طرح 550 هزار هکتاری
مقدمه‌ای برای احیای دیگر اراضی خوزستان است و اگر این اراضی
احیا شوند اگر همه دنیا کشور ایران را تحریم کنند، مواد غذایی کل
کشور از خوزستان تأمین می‌شود اما انتقال آب، جلوی تحقق این ایده
مقام معظم رهبری را گرفته است.
وی گفت: اکنون 50 درصد طرح 550 هزار هکتاری پیاده شده و برای
ادامه این طرح، وزارت نیرو عنوان می‌کند که آب ندارد تا مجوز
صادر کند. بنابراین برای فاز دوم این طرح که تصویب شده و پول آن نیز