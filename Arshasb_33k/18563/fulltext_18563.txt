18563
متهم صمیمی گفت: قریشی تحت دستور دری انجام داده است و دری هم
دستورات را از تهران می‌گرفته است.
قاضی خطاب به متهم صمیمی گفت: شما که می‌گویید دری دستورات
را از تهران می‌گرفته است بگویید از چه کسی می‌گرفته است.
در ادامه این جلسه دادگاه قاضی از متهم دری خواست در جایگاه قرار
گیرد و خطاب به این متهم گفت: شما از واریزها اطلاع داشتید؟
متهم دری پاسخ داد: تمام مکاتبات من با قریشی بوده است و قریشی را
صمیمی معرفی کرده است، این موضوع را در جلسات قبلی دادگاه نیز
گفته‌ام، ما هر کاری انجام می‌داده‌ایم بر اساس دستورات مدیران ارشد
پی‌سی‌سی از جمله احمدیان، خیری‌زاده و حمزه‌لو بوده است و آن‌ها
در جریان بودند. قریشی را هم صمیمی معرفی کرده است.
قاضی خطاب به این متهم گفت: شما از اینکه این ارزها در جای دیگری
مصرف می‌شد اطلاعی نداشتید؟
متهم پاسخ داد: ما فکر می‌کردیم این کارها در جهت منافع شرکت و
دولت است؛ ما دستورات را پی‌سی‌سی می‌گرفتیم و نگاهمان این بود
که پی‌سی‌سی با ام‌پی‌سی در ارتباط هستند البته ما حق اعتراض به
مدیربالاتر را نداشته‌ایم.
در پایان این جلسه دادگاه، قاضی زمان برگزاری جلسه بعدی را ساعت 9
روز شنبه هفته آینده اعلام کرد.