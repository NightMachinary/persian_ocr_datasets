31693
کیفیت و قیمت جدید کره های ایرانی
محمد فربد در گفت وگو با ایسنا با بیان اینکه سال 1397 آخرین سالی بود
که ارز 4200 تومانی برای واردات کره تخصیص پیدا کرد و حدود
45 هزار تن کره در آن سال و ابتدای سال گذشته وارد شد، اظهار کرد:
این 45 هزار تن از آن زمان تا کنون و تا پایان شهریور امسال توزیع
خواهد شد.
وی ادامه داد: البته تعداد زیادی از کارخانه ها چند ماهی است که تعطیل
شده اند؛ زیرا دیگر کره وارداتی نداشتند و ارز جدیدی هم برای
واردات تخصیص نیافت اما موجودی انبار یک شرکت تا پایان
شهریور کفاف نیاز مصرفی بخشی از بازار را با همان قیمت قدیم خواهد
داد و بعد از آن باید برتولید داخلی تکیه کنیم.
قیمت هرکیلو کره با ارز نیمایی 150 هزارتومان
عضو هیات مدیره انجمن صنایع فرآورده های لبنی با اشاره به اینکه
کلا کره از گروه کالاهای مشمول ارز 4200 تومانی خارج شده
است، گفت: اگر کسی قصد واردات کره داشته باشد باید از ارز نیمایی
استفاده کند که امروز قیمت دلار آن حدود 21هزار و 300 تومان است.
همچنین قیمت کره ای که با ارز نیمایی وارد می شود کیلویی 150 هزار
تومان و هر قالب 100 گرمی آن حداقل با قیمت 15 هزار تومان عرضه
خواهد شد.