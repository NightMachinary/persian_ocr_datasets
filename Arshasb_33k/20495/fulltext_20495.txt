20495
اندوخته و دانسته روندی را در کنار زندگی روزمره‌اش، طی می‌کند؛
او اگرچه خواسته‌هایش زیاد نیست اما تاکید دارد که حیواناتی نظیر
سگ و گربه، اگرچه به همزیستی با انسان خو گرفته‌اند، اما نه باید آزادی
آنها را سلب کرد و نه آزارشان داد، بلکه با پرداخت هزینه‌ی مشکلاتی که
زندگی انسان و توسعه شهرها و ... ایجاد کرده است، این حیوانات را در
مسیر تداوم طبیعی حیات‌شان، یاری گر باشیم.
پناهیان گفت و گو را با یک خاطره آغاز کرد تا وفاداری و محبت سگ‌ها
را یادآور شود؛ او گفت: خانمی بود که همان حوالی پناهگاه شهرک
سکونت داشت؛ همیشه به سگ‌های رها غذا می‌داد؛ یک روز با چشمان
گریان به پناهگاه آمد؛ گفت سرنشینان موتورسیکلت سه پشته با چاقو به
او حمله کردند اما با یاری همان سگ‌هایی که او برایشان غذا می‌آورده،
نتوانستند کاری از پیش ببرند، اما یکی از سگ‌ها آسیب دیده و
گریه‌اش به خاطر این دوست باوفا است.
او پیش از آنکه شرح واقعه را به کامل و در مورد درمان سگ، سخنی نقل
کند؛ خود را بانی پناهگاه حیوانات در فارس معرفی می‌کند؛ کاری
که هرگز به عنوان پیشه‌ مد نظر او نبوده و نه تنها درآمدی برایش به دنبال
نداشته، بلکه هزینه‌زا و مشکل آفرین هم بوده است.
مرد حامی حیوانات می‌گوید: این کار را از بچگی انجام می دادم؛
همیشه ذوق داشتم با پول جمع شده درقلک، برای گربه‌ها خوراکی