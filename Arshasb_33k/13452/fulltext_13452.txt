13452
وکیل متهم مشایخ گفت: در مورد اراضی کلاک نیز باید بگویم که در بازه
زمانی 84 تا 86، بحث در مورد اراضی کلاک این بود که این اراضی
خارج از محدوده شهر باشد یا داخل محدوده شهر، لذا این موضوع در
شهرداری و استانداری مطرح بود و کیس قضایی در مورد آن مطرح
نبود و نجفی با طبری توافقاتی کرده بود تا طبری موضوع کلاک را در
کمیسیون ماده 5 پیگیری کند.
در ادامه جلسه دادگاه با اعلام قاضی، وکیل متهم دانیال زاده در جایگاه
قرار گرفت و پس از تفهیم اتهامات مجدد موکلش به وی از سوی قاضی در
مقام آخرین دفاع اظهار داشت: در شرایط اقتصادی فعلی و در شرایطی
که کرونا بنگاه‌های تولیدی زیادی را از بین برده، موکل من به 5 هزار
کارگر خود به رویه سی ساله، در بیست و هفتم هر ماه حقوق پرداخت
می‌کند لذا موکل من یک عنصر مفید به حال جامعه است و من برای او از
اتهاماتی که بر اساس ظن و گمان متوجهش است تقاضای برائت دارم.
این وکیل گفت: موکل من از اتهام تشکیل شبکه ارتشا مبرا است و در هیچ
گونه شبکه‌ای که نفر سومی در آن وجود داشته باشد حضور نداشته
است؛ در پرونده تنها یک دلیل ذکر شد و آن نیز رابطه طولانی مدت و
صمیمانه و تنگاتنگ میان موکل من با طبری است. حال آنکه در سال 90
قرارداد منعقد می‌شود و در سال 91 یک ملاقات میان موکل من یعنی آقای
دانیال زاده و آقای طبری در ساختمان محل زندگی شان اتفاق می‌افتد.