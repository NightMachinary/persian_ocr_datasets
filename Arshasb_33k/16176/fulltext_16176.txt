16176
تمرین صادر شود و دوباره بچه‌ها را ببینم و با پرسپولیس تمرین کنم؛ فقط
حیف که تماشاگران نمی‌توانند به ورزشگاه بیایند.
وی درباره حضور در باشگاه اضافه کرد: در روزهای گذشته، آقای
رسول‌پناه و آقای خبیری هم برای حل مشکل سفرم به ایران و هم مسایل
مالی خیلی پیگیر بودند و مرتب در تماس بودند. هر دو مشکل را هم حل
کردند که از این بابت از رئیس باشگاه و همچنین آقای پیروانی و آقای
خبیری و همکارانشان تشکر می‌کنم.
این بازیکن افزود: از ابتدا قرار بود بعد از بازگشت به تهران در اولین
فرصت به باشگاه بیایم. بخشی از مطالبات خودم را دریافت کردم و طبق
قرار، بخش دیگری را هم هفته بعد دریافت می‌کنم و مشکلی از این بابت
نیست. در این میان فرصتی شد که خود آقای رسول‌پناه را هم ببینم تا بابت
پیگیری‌ها و پیگیری کارها و حل مشکل، حضوری تشکر کنم.
رسن همچنین درباره انتشار مصاحبه‌ای از وی مبنی بر این‌که فصل
آینده در پرسپولیس نمی‌ماند، اظهار کرد: من هرگز چنین حرفی را در
مصاحبه‌هایم نزده‌ام. چه کسی می‌داند که چه می‌شود؟ علاقه‌مند به
ادامه حضور در پرسپولیس هستم. من بخشی از بهترین خاطرات
زندگی فوتبالی‌ام با پیراهن پرسپولیس و هواداران بود ولی
همان‌طور که در این جلسه هم مطرح شد فعلا باید تمام فکر و ذکر خودمان
را روی لیگ برتر و بعد هم لیگ قهرمانان بگذاریم.