31330
کلاهبرداری 100 میلیاردی لیزینگ خودرو
به گزارش ایسنا سردار محسن خانچرلی اظهارکرد: در پی شکایت
افرادی مالباخته مبنی بر اینکه فردی در پوشش نمایندگی یکی از
شرکت های فروش و عرضه خودرو از آنان کلاهبرداری کرده است،
بررسی موضوع در دستور کار کارآگاهان پلیس آگاهی شهریار
قرار گرفت.
فرمانده انتظامی ویژه غرب استان تهران افزود: مالباختگان پس از
حضور در پلیس آگاهی در اظهارات خود به کارآگاهان تیم مبارزه با
کلاهبرداری گفتند که همه آنان با پرداخت وجوه مختلف برای ثبت نام
اولیه قصد خرید خودرو از شرکت را داشتند که پس از مدتی فرد مسئول
متواری شده بود.
وی در ادامه اظهارکرد: کارآگاهان با انجام اقدامات اطلاعاتی و با
توجه سرنخ های به جامانده موفق شدند متهم پرونده را شناسایی و طی
عملیات ضربتی در مخفیگاهش دستگیر کنند.
خانچرلی با بیان اینکه متهم قصد فرار به خارج از کشور را داشت، گفت:
وی در تحقیقات پلیسی ضمن اعتراف به جرم خود، خودش را از
کارمندان قراردادی شرکت معرفی کرد که با جعل اوراق مربوط به
شرکت پس از جلب اعتماد مالباختگان از آنان 100 میلیارد ریال
کلاهبرداری کرده است.