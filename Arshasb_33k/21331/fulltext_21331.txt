21331
فلاحی: ستاد مبارزه با کرونا درباره زمان برگزاری کنکور تصمیم‌گیری
می‌کند
احمدحسین فلاحی در گفت‌وگو با ایسنا، اظهار کرد: بعد از دستور
رییس مجلس شورای اسلامی درباره‌ی برگزاری جلسه‌ای پیرامون
بررسی ملاحظات برگزاری کنکور سراسری نشستی با حضور روسای
کمیسیون‌های آموزش و بهداشت و تعداد دیگری از نمایندگان با
وزرای علوم و بهداشت و رییس سازمان سنجش برگزار شد و پیشنهاد
تعویق یک ماهه مورد پذیرش قرار گرفت، البته منوط به این‌که در ستاد
ملی مبارزه با کرونا به تصویب نهایی برسد.
وی ادامه داد: ما از همان ابتدا هم تاکید داشتیم که باید موضوع زمان
برگزاری کنکور سراسری منوط به تصمیم ستاد مقابله با کرونا شود کما
این‌که پیش از این هم یکبار ستاد زمان کنکور را به عقب انداخته بود.
سخنگوی کمیسیون آموزش و تحقیقات مجلس شورای اسلامی
یادآور شد: در نشست قبلی روسای کمیسیون‌های آموزش و
بهداشت با وزرای علوم و بهداشت تصمیم‌گیری‌هایی درباره
برگزاری کنکور ارشد صورت گرفت که در این نشست میزان رعایت
پروتکل‌ها بررسی شد. وزارت علوم اظهار ناتوانی کرده که
نمی‌تواند بهتر از این پروتکل‌ها را رعایت کند، چون اساسا برخی از
حوزه‌های امتحانی حتی کولر هم ندارند. با توجه به این‌ شرایط مقرر شد