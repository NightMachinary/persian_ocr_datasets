28201
به گزارش ایسنا، به نقل از خبرگزاری رویترز، چین اواخر ژانویه سال
جاری میلادی با هدف متوقف کردن شیوع ویروس کرونا شهر
ووهان را با جمعیتی برابر با 11 میلیون نفر قرنطینه کرد. بر اساس آمار
رسمی منتشر شده، بیش از 50 هزار تن از ساکنین ووهان به ویروس
کرونا مبتلا شدند و بیش از 2500 تن از آنها جان خود را از دست دادند که
حدود 80 درصد از کل آمار تلفات در چین محسوب می‌شود. همزمان با
اینکه شهر ووهان، مرکز استان هوبی در 21 روز گذشته تنها شاهد
ابتلای سه نفر به ویروس کرونا بود، محدودیت‌ها در این شهر طی چند
روز اخیر کاهش یافته است. اما درست زمانی که مردم در حال ترک شهر
ووهان هستند، موارد ابتلا به ویروس کرونا در استان
هیلونگ‌جیانگ واقع در شمال شرقی چین به روزانه بیش از 25 تن
افزایش یافته است؛ آماری که ادامه سیل مسافران مبتلا شده به ویروس
کرونا از روسیه به این استان که با یکدیگر مرز زمینی دارند، باعث
تشدید آن شده است. شهر سیفنهی واقع در استان هیلونگ‌جیانگ
تحرک ساکنینش را از امروز درست به سبک محدودیت‌های تحرکی در
شهر ووهان محدود کرد. بر اساس گزارش شبکه تلویزیونی
سی‌سی‌تی‌وی، ساکنین این شهر باید در خانه‌های خود بمانند و از هر
خانواده تنها یک نفر می‌تواند هر سه روز یک بار برای خرید مایحتاج
بیرون بیایید و باید همان روز به خانه‌اش بازگردد. در شهر جیاوژو