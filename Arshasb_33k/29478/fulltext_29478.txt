29478
که‌ آیت‌الله طالقانی‌، مهدوی‌ کنی‌ و سیدعلی‌خامنه‌ای‌ نیز به‌ این‌ جمع‌
پیوستند و شورای‌ انقلاب‌ اسلامی‌ دارای‌ هشت‌ عضو شد.
از منابع‌ چنین‌ استنباط‌ می‌گردد که‌ امام‌ خمینی‌ همچنان‌ به‌ دنبال‌
افزایش‌ اعضای ‌شورا برای‌ مدیریت‌ کشور بعد از پیروزی‌ بوده‌اند
ولی‌ یاران‌ امام‌ به‌ دلیل‌ احتیاط‌، معرفی ‌افراد را به‌ تأخیر می‌اندازند. چند
روز بعد از بازگشت‌ آیت‌الله بهشتی‌ و مطهری‌، امام‌خمینی‌ در 14 آبان‌ با
ارسال‌ نامه‌ای‌ توبیخ‌آمیز به‌ آیت‌الله بهشتی‌ خواستار تسریع ‌معرفی‌
افراد دیگر می‌شوند: «پس‌ از اهدای‌ سلام‌ و تحیت‌، وقت‌ دارد سپری‌
می‌شود و من‌ خوف‌ آن‌ دارم‌ که‌ با عدم‌ معرفی‌ اشخاص‌، مفسده‌ پیش‌ آید.
بنا بود به‌ مجرد آمدن‌ ایشان‌ (م. ط.) با اشخاص‌ مورد نظر یکی‌ یکی‌ و جمعی‌
ملاقات‌ کنید و نتیجه‌ را فوراً به‌ اینجانب ‌اعلام‌ کنید و نیز مرقومی‌ که‌
معرف‌ باشد با خط‌ و امضای‌ عدد معلوم‌ بفرستید. من‌ در انتظار هستم‌ و باید
عجله‌ شود و نیز استفسار از بعضی‌ آنها برای‌ مسافرت‌ به‌ خارج‌. در هر
صورت‌ همه‌ی‌ موضوعات‌ که‌ به‌ شما و ایشان‌ تذکر داده‌ شده ‌لازم‌ است‌ با
عجله‌ انجام‌ گیرد و اگر اشخاص‌ دیگری‌ نیز پیدا شد ملحق‌ شود. والسلام‌».
بعد از اعضای‌ اولیه‌ی‌ شورای‌ انقلاب‌ افراد دیگر را شناسایی‌ و معرفی‌
کردند و درمرحله‌ی‌ سوم‌ آقای‌ احمد صدر حاج‌سیدجوادی‌،
مهندس‌ بازرگان‌، دکتر یدالله سحابی‌، مهندس‌ کتیرایی‌، سرلشکر
قرنی‌ و سرتیپ‌ مسعودی‌ به‌ جمع‌ اعضای‌ شورای‌ انقلاب ‌پیوستند. بعد از