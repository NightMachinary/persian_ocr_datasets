8789
و همتی نیز در جدیدترین اظهارات خود اعلام کرده که تاکنون 2.5
میلیارد دلار از این میزان به چرخه اقتصادی کشور بازگشته است.
همچنین، برخی از 250 متخلف ارزی که سهمی در برنگشتن 27 میلیارد
دلار ارز داشته‌اند، بازداشت شده‌اند.
تاکنون اقدامات زیادی برای برگشت این میزان ارز به کشور صورت
گرفته که ورود قوه قضائیه به این موضوع، انتشار اسامی متخلفان در این
زمینه از سوی بانک مرکزی، مطرح کردن تعلیق کارت‌های بازرگانی
از سمت اتاق بازرگانی بخشی از آن‌ها است.
همچنین، در بسته سیاستی چگونگی بازگشت ارزهای صادراتی
راه‌های مختلفی برای تنبیه و برخورد با متخلفان ارزی درنظر گرفته شده
که می‌توان از بین آن‌ها عدم صدور یا تمدید کارت بازرگانی، سلب
امکان صدور یا تمدید ثبت سفارش، عدم امکان استفاده از تسهیلات و
خدماتی نظیر مسیر سبز، پذیرش ضمانت‌ها و نظایر آن و استرداد حقوق
و عوارض گمرکی نام برد.
علاوه براین، سازمان امور مالیاتی نیز تمامی معافیت‌ها و مشوق‌های
مالیاتی صادرکنندگان را برای کسانی که ارز حاصل از صادرات
خود را بازنگردانند، لغو می‌کند و بانک مرکزی هم گواهی ثبت آماری
(تخصیص ارز) را صادر نمی‌کند و بانک‌های عامل نیز تسهیلات و
ضمانت‌های ریالی و ارزی را برای این افراد متوقف خواهند کرد.