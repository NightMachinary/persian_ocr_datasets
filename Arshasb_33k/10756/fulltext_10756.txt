10756
تلاش فرانسه برای پاسخ قاطع اتحادیه اروپا به رژیم صهیونیستی در
پرونده الحاق
به گزارش ایسنا، به نقل از سایت شبکه روسیا الیوم، فرانسه، شرکای خود
در اتحادیه اروپا را به بررسی تهدید اسرائیل و واکنش جدی به آن در
صورت برداشتن قدمی در مسیر الحاق بخش‌هایی از کرانه‌ باختری به
سرزمین‌های اشغالی ترغیب و تشویق می‌کند.
سه دیپلمات در اتحادیه اروپا گفتند، هرچند تمامی اعضای اتحادیه
اروپا با هر گونه اقدام گروهی علیه رژیم صهیونیستی موافقند اما
بلژیک، ایرلند و لوکزامبورگ هم درخواست کرده‌اند در نشست
وزرای خارجه این اتحادیه که قرار است روز جمعه برگزار شود،
امکان اتخاذ اقدامات اقتصادی تنبیهی علیه رژیم صهیونیستی در
واکنش به طرح الحاق این رژیم مورد بررسی قرار بگیرد.
این دیپلمات‌ها جزئیات اقدامات تنبیهی را که ممکن است اتحادیه
برای منصرف کردن رژیم صهیونیستی از تصمیم طرح الحاق در نظر
بگیرد، بیان نکردند.
همه اعضای اتحادیه اروپا با هر واکنشی که اتحادیه در نظر می‌گیرد
موافقت خواهند کرد اما این امکان وجود دارد که متحدان رژیم
صهیونیستی در اتحادیه مثل مجارستان و جمهوری چک حتی در برابر
اقدامات مقدماتی سنگ اندازی کنند.