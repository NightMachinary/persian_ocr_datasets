29708
این محصول حدود دو میلیون تن برآورد می‌شود که حدود 50 تا 60
درصد آن‌را برگ و طوقه چغندر قند تشکیل می‌دهد.
وی ادامه داد: طبق تحقیقات انجام شده اکثر دام ها چغندر قند را با میل و
اشتها می‌خورند و نتایج نشان می‌دهد که می‌توان از چغندر علوفه‌ای به
میزان 81 تا 91 درصد کنسانتره در جیره گوسفندان استفاده کرد.
دالوند بیان کرد: طوقه و برگ تازه چغندر به علت قابلیت هضم بالا،
پروتئین مناسب و انرژی قابل متابولیسم می‌تواند در تغذیه
نشخوارکنندگان مورد استفاده قرار بگیرند.
این محقق مرکز تحقیقات و آموزش کشاورزی و منابع طبیعی لرستان
عنوان کرد: امروزه باتوجه به محدودیت منابع تولید غذا و افزایش
جمعیت، استفاده مطلوب از محصولات فرعی کشاورزی در تغذیه دام
و طیور شتاب جدی گرفته است.
وی ادامه داد: استفاده از ضایعات دارای مزایایی شامل کاهش قیمت
غذا، کاهش واردات مواد غذایی، کاهش رقابت بین غذای انسانی و
دامی و کاهش آلودگی محیط زیست است.
دالوند تأکید کرد: باتوجه به تحقیقات انجام شده می‌توان از برگ تازه
چغندر قند به‌عنوان جایگزین علوفه جیره یا همان یونجه در تغذیه
گاوهای شیری و دیگر نشخوارکنندگان به میزان 40 درصد ماده
خشک مصرفی بدون وجود عوارض مصرف برگ تازه، استفاده کرد.