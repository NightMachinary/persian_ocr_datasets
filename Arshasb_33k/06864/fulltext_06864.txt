6864
این قدرت، گمشده فوتبال ایران در این روزهاست. قدرتی مشروع و
متکی به پشتوانه مردمی که قاطعیت در مسائل داخلی و مشروعیت در
مباحث بین‌المللی از ویژگی‌های بارز آن باشد. به‌دلیل فقدان همین
مشروعیت است که می‌بینیم فیفا دائما با اساسنامه فدراسیون فوتبال
ایران مخالفت می‌کند، اما این مخالفت‌ها را حتی در برخورد فیفا با
کشورهایی در سطوح پایین‌تر فوتبال هم مشاهده نمی‌کنیم. حتی
مسئولان کره‌شمالی با آن شیوه‌های خاص در مدیریت کشور که به
مدیریت فوتبال‌شان هم تسری پیدا کرده تا این حد با تذکرات و
تهدیدهای فیفا روبه‌رو نیستند که ایران روبه‌روست. این وضعیت
آشفته، حاصل فقدان مشروعیت فدراسیون فوتبال ایران نزد
فوتبالی‌ها و فقدان محبوبیت آنها نزد مردم است. امروز فیفا مطمئن است
که وقتی روبه‌روی فدراسیون فوتبال ایران می‌ایستد، مردم ایران را
نه پشت سر فدراسیون و فوتبال‌شان، بلکه پشت سر خودش و روبه‌روی
مدیران فوتبالی خواهد دید. مدیران فوتبال ایران امروز صاحب
مخالفانی پرتعداد در داخل و خارج هستند و همین سیاهه بلندبالای
مخالفان است که به فیفا جرأت مخالفت و به تمام باشگاه‌ها و تیم‌های شاغل
در لیگ، جرأت سرپیچی از برنامه‌ها را می‌دهد. البته مشکل مدیران
فوتبال در ایران، تقریبا همان مشکلی است که مدیران دیگر حوزه‌ها نیز
از آن مبرا نیستند. مدیرانی که مشکل مقبولیت دارند. اینجا بیشترین