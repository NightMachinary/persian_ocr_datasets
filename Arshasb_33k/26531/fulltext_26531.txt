26531
هشدار کارشناسان نسبت به سو استفاده داعش از تنش‌ها در  جنوب لیبی
به گزارش ایسنا، به نقل از اسپوتنیک، در سایه وضعیت دودستگی
موجود و نیز با توجه به اطلاعاتی مبنی بر ظاهر شدن داعش در صبراته در
غرب لیبی، این تهدیدهای جدید خطر بسیاری را به همراه دارند.
محمد الشریف، کارشناس در امور گروه‌های تروریستی در لیبی
می‌گوید که تحرکات مشکوکی میان گروه‌های موسوم به شورای
درنه و بنغازی با سرکرده‌های داعش در جنوب لیبی وجود دارد.
وی در مصاحبه با اسپوتنیک گفت: خطرات در این نهفته است که اعضای
داعش به صورت مستقل فعالیت می‌کنند و به فرماندهان خود در
تصمیم‌گیری‌ها رجوع نمی‌کنند که باعث می‌شود در سایه تماس‌ها
برای تعیین گام احتمالی که برای آن برنامه ریزی می‌کنند، شرایط
دشوارتر شود.
در همین راستا، منابع میدانی در لیبی تاکید کردند، برخی از
گروهک‌ها در مزارع در جنوب لیبی تحرکاتی دارند و از وضعیت تنش
در سراسر لیبی بهره‌برداری می‌کنند.
منابع تاکید کردند که ظاهر شدن داعش در صبراته ممکن است به
صورت گسترده بر گروهک‌های مستقر در مزارع تاثیر بگذارد و آنها
ممکن است برخی از مناطق را در جنوب لیبی تهدید کنند؛ همانطور که
در دفعات گذشته رخ داد و به روستاهایی حمله کردند.