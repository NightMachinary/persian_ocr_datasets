16413
رفع تصرف 80 هزار مترمربع از اراضی ملی در فومن
سردار عزیزاله ملکی در جمع خبرنگاران اظهار کرد: در پی دریافت
خبری مبنی بر تصرف اراضی ملی توسط افرادی در یکی از روستاهای
شهرستان فومن، بررسی موضوع در دستورکار پلیس قرار گرفت.
وی با بیان اینکه ماموران انتظامی ضمن هماهنگی قضایی به همراه
کارشناس اداره منابع طبیعی به محل اعلامی اعزام شدند، افزود: در
بازدید از زمین مورد نظر مشخص شد، دو نفر 80 هزار متر مربع از اراضی
ملی را به تصرف خود درآورده و به صورت غیرقانونی آن را محصور
کرده‌اند.
فرمانده انتظامی استان گیلان از تشکیل پرونده در این راستا خبر داد و
گفت: با حکم قضائی و به استناد تبصره یک ماده 55 قانون حفاظت و
بهره‌برداری از جنگل‌ها و مراتع کشور، کلیه آثار تجاوز
جمع‌آوری و رفع تصرف انجام شد.
این مقام ارشد انتظامی به معرفی دو متهم 45 و 55 ساله این پرونده به مرجع
قضائی اشاره کرد و گفت: برابر اعلام کارشناسان، ارزش زمین‌های
تصرف شده، 40 میلیارد ریال است.
سردار ملکی در پایان خاطرنشان کرد: برای مقابله با پدیده
زمین‌خواری، همکاری همه مردم و دستگاه‌های نظارتی الزامی
است.