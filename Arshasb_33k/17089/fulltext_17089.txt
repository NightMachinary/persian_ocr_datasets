17089
داشتم، به آنها گفتم سخن گفتن از سلامت قوه قضاییه بدون سلامت
جریان وکلا و ساماندهی نظام وکلا و کارشناسی امکان پذیر نیست؛
بنابر این بنده همانطور که دغدغه قضات را دارم، دغدغه وکلا را نیز
دارم. یک وکیل و کارشناس مسئله دار مثل یک قاضی مسئله دار برای
کشور معضل و ناسلامتی ایجاد می‌کند و مردم را به اجرای عدالت بی
اعتماد می‌کند؛ لذا این حساسیت ماست و همکاران باید این مسئله را
دنبال کنند. اگر خود مجموعه وکلا با ناسلامتی برخورد کنند، ما
استقبال می‌کنیم و اینکه هر مجموعه خودش بر سلامت و کارآمدی
مجموعه خود نظارت کند، بسیار ارزشمند است.
رئیسی تصریح کرد: در حال حاضر ما در بستر گام دوم فعالیت می‌کنیم و به
ما ماموریت تحول داده شده است؛ این ماموریت نیازمند شناسایی
آسیب‌ها و همت جدی در رفع آنهاست و شما با همت بالا نشان دادید
می‌توانید کار متفاوت ارائه کنید.
وی در پایان با تاکید بر لزوم تعامل و همکاری با همه دستگاه ها و ستاد ملی
مقابله با کرونا گفت: انشاالله با همت و تدبیر همگان گره ها گشوده شود.
خداوند انشاالله به دست، قلم، دانش و بینش ما برکت دهد که در جهت
رضای او به کار گرفته شود و قطعا این موضوع اعتماد مردم به قوه قضاییه
را که سرمایه بزرگی است، به دنبال دارد.
رییسی: هیچ‌گونه ناسلامتی در دستگاه قضایی قابل تحمل نیست