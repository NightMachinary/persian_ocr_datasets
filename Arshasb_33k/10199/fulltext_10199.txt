10199
تظاهرات علیه آمریکا مقابل سفارت این کشور در بیروت
به گزارش ایسنا، به نقل از سایت المیادین، شهروندان لبنانی با برپایی
تظاهراتی در مقابل سفارت آمریکا در بیروت دخالت‌های سفیر این
کشور در امور لبنان را محکوم کردند.
تظاهرکنندگان همچنین حمایت دولت آمریکا از تروریسم را
محکوم کردند و خواستار لغو محاصره اعمال شده علیه لبنان و توقف
سیاست گرسنه نگه داشتن ملت‌ها شدند.
تظاهرکنندگان لبنانی با سر دادن شعارهایی تاکید کردند، محاصره
اقتصادی آمریکا علیه لبنان شکست خواهد خورد.
تظاهرکنندگان لبنانی از دولت خواستند رویکرد تجارت با شرق
وتوقف تعامل با دلار را برای قطع وابستگی به آمریکا در پیش بگیرد.
شهروندان لبنانی ضمن تاکید بر حق لبنان در مقاومت و آزادسازی
اراضی خود، مخالفت خود را با دخالت سفیر آمریکا در بیروت اعلام
کردند.
در همین راستا، نیروهای امنیتی به منظور متفرق کردن
تظاهرکنندگان به سمت سفارت آمریکا در بیروت آمدند.
پیشتر سفیر آمریکا در بیروت اعلام کرده بود که شهروندان لبنانی از
سیاست آمریکا رنج نمی‌برند بلکه از وجود فساد طی دهه‌های اخیر رنج
می‌برند.