3093
المللی و تامین ارز مورد نیاز تجار و بازرگانان، مبالغ قابل توجهی از
آنان را کلاهبرداری کرده و متواری شده است.
این مقام ارشد انتظامی استان فارس افزود: کارآگاهان با انجام
اقدامات اطلاعاتی و پلیسی موفق شدند سه متهم این پرونده که دو نفر از
آنها با هم برادر بودند شناسایی کرده و طی یک عملیات ضربتی آنان را در
شهر شیراز دستگیر کند.
حبیبی بیان کرد: در تحقیقات تکمیلی کارآگاهان پلیس مشخص شد
که متهم اصلی با هماهنگی دو برادر خود به صورت مخفیانه از طریق
مرزهای غربی و به صورت غیر قانونی از کشور خارج شده است.
او ادامه داد: با توجه به صدور برگ جلب بین الملی و همچنین ارائه اسناد و
مدارک معتبر مبنی بر انجام اقدامات مجرمانه توسط متهم، تلاش در
جهت استرداد این متهم با همکاری دستگاه قضائی در دستور کار قرار
گرفت که در نهایت با تلاش های شبانه روزی و مستمر کارکنان پلیس
آگاهی استان و انعکاس موضوع از طریق مراجع قضائی و دیپلماتیک
کشور و نیز با هماهنگی مقامات پلیس اینترپل ناجا، متهم دستگیر و به
کشور بازگردانده شد.
وی گفت: سرکرده این باند کلاهبرداری، دارای دو فقره سابقه کیفری
است که در بازه زمانی 6 ماهه فعالیت خود، مبلغ 200 میلیارد تومان از
شهروندان کلاهبرداری کرده بود.