22148
زیرزمینی صورت گرفته است، اما اکنون با توجه به محدودیت منابع
آب لازم است این پایش‌ها به‌صورت هوشمند انجام شوند.
وی ادامه داد:‌ برای بهره‌برداری از منابع آب‌های زیرزمینی می‌توان
با هوشمندسازی چاه‌ها و هوشمندسازی میزان برداشت از ذخایر آب
زیرزمینی میزان بهره‌برداری خود از منابع آب زیرزمینی را
مدیریت کنیم.
انصاری با اشاره به اینکه بخش دیگر مدیریت منابع زیرزمینی مربوط به
خروجی تصفیه‌خانه‌های محلی است، گفت: ضمن لزوم افزایش میزان
پساب تولیدی که قابلیت استفاده در عرصه‌ها و فضاهای سبز را داشته
باشند، لازم است خروجی تصفیه‌خانه‌ها هوشمندسازی شوند تا
بخش‌های مختلف آن کنترل شود و بتوانیم به موازات آن از اتلاف
منابع آب جلوگیری کنیم.
وی اضافه کرد: همچنین می‌توان در زمینه هوشمندسازی کیفیت
منابع آب کار کنیم و پارامترهای فیزیکی و شیمیایی آب را بسنجیم و
این اطلاعات را به‌صورت برخط و هوشمند با ذی‌نفعان مبادله کنیم.
مدیرکل محیط زیست و توسعه پایدار شهرداری تهران با اشاره به اینکه
اکنون عمده پایش‌ها در حوزه محیط زیست مربوط به مساله آلاینده‌ها
است، گفت: اکنون آلودگی هوا از سایر آلاینده‌ها از جمله
آلودگی‌های صوتی، امواج و آب و سایر موارد در اولویت بیشتری