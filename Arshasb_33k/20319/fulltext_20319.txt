20319
وی با اشاره به اظهارات برخی از مقامات آمریکایی مبنی بر این‌که
دونالد ترامپ قرار است سیلاب تخریب در این دوماه علیه ایران اجرا
کند، تصریح کرد: به نظرم آنها با اینگونه صحبت‌ها می‌خواهند با فضای
روانی مردم ما بازی کنند و مردم را نسبت به آینده ناامید و نگران کنند و
اینها همه در ادامه فشار حداکثری آمریکا علیه ایران است.
آمریکایی‌ها در راستای فشار حداکثری تلاش کردند که از نظر روانی
و ذهنی مردم ایران را در طی این مدت بشکنند ولی در این راستا موفق
نبودند و اکنون دنیا قبول دارد که سیاست فشار حداکثری آمریکا
شکست خورده است.
معاون سیاسی وزیر خارجه کشورمان خاطر نشان کرد: البته این فشار
حداکثری برای ما هزینه‌ها و سختی‌هایی داشته است و سیاست ما
مقاومت بوده است.
وی با بیان این که این احتمال وجود دارد که در دو ماه آینده آمریکا
تلاش کندکه به ابعاد این فشار اضافه کند، خاطر نشان کرد: برخی
می‌گویند ترامپ می‌خواهد زمین سوخته تحویل دولت بعدی بدهد.
عراقچی ادامه داد: من معتقدم که دولت دونالد ترامپ نمی‌تواند کاری
بیش از این‌که تاکنون انجام داده انجام دهد. آنها تلاش می‌کنند که
روی روان مردم ایران تاثیر بگذارند ما باید در این زمینه مراقبتهای
لازم را داشته باشیم.