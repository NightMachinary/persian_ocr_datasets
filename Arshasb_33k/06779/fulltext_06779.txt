6779
مشکلات کمتر باشد اما با این وجود باید تلاش کرد که ضمن بهبود
مشکلات دستاوردهای سال‌های گذشته نیز نادیده گرفته نشود.
معاون اول رییس جمهور با بیان این‌که ایران از سال 1398 سال‌های
سختی را در حوزه اقتصاد گذرانده است، اظهار کرد: برای آنکه
روزهای سخت بگذرد نیاز به همراهی و همپیمانی وجود دارد که یکی
از مهم‌ترین آنها مربوط به همراهی دولت و بخش خصوصی می‌شود.
امروز نیز اقتصاد ایران همچنان با تحریم‌های اقتصادی آمریکا و
شرایط سخت ناشی از شیوع ویروس کرونا دست و پنجه نرم می‌کند.
جهانگیری ادامه داد: در شرایط کرونا ممکن است عدم رعایت
پروتکل‌های بهداشتی حتی منجر به آن شود که یک دستفروش ساده نیز
کار خود را برای مدتی تعطیل کند و همین محدودیت‌ها تا سطوح
بالای اقتصادی نیز می‌رسد. در کنار آن تحریم‌ها وجو دارد که دیگر
نیازی به توضیح ندارد.
وی با انتقاد از برخی دیدگاه‌ها که مشکلات تحریم را نادیده می‌گیرد
بیان کرد: من این سوال را از صادر کنندگان می‌پرسم که آیا شرایط
صادرات امروز کالاهایشان با شرایط چهار سال قبل قابل مقایسه
است؟ آیا سرویسی که خطوط کشتیرانی به ما می‌دهند با گذشته یکسان
است؟ از این‌رو نمی‌توان صرفا از این گفت که مشکلات داخلی هستند و
تحریم‌ها اثری ندارد.