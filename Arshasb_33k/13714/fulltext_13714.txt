13714
خطرهای برگزاری ادامه لیگ نوزدهم از نگاه یک پزشک ورزشی
دکتر مجید صادقی، پزشک ورزشی و دکتر پیشین تیم فوتبال تراکتور
در گفت‌وگو با ایسنا درباره ادامه پیدا کردن لیگ نوزدهم و خطرهایی
که بازیکنان را تهدید می‌کند گفت: به هر حال شروع دوباره در این
شرایط یک سری خوبی‌ها و یک سری بدی‌ها دارد اما از نظر پزشکی و با
توجه به وضعیت ایران، برگزاری ادامه لیگ نوزدهم می‌تواند ریسک
بزرگی باشد.
او ادامه داد: سازمان لیگ وقت کمی برای برگزاری ادامه بازی‌ها دارد و
در نتیجه فشرده شدن برنامه تیم ها امکانات مصدومیت را افزایش
می‌دهد. البته حدود یک ماه تا شروع لیگ فرصت است و تیم‌ها می‌توانند
بدنسازی نسبتا خوبی داشته باشند اما استراحت زیاد بازیکنان در این
مدت و بهداشتی نبودن فضای تمرینی باشگاه‌ها می‌تواند خطر
مصدومیت‌های عضله‌ای و مبتلا شدن به ویروس کرونا را افزایش
دهد. من همیشه به بازیکنان توصیه می‌کردم که در صورت وجود
تعطیلی طولانی در زمان بین پایان لیگ و شروع لیگ بعدی، حدود 10
روز استراحت کامل کنند و سپس با شیب ملایمی تمرینات خود را
آغاز کنند و با پزشک و مربی بدنساز به صورت آنلاین هماهنگ باشند.
صادقی اضافه کرد: تیم‌ها و بدنسازها اگر بتوانند بازیکنان را با شیب
ملایمی به سطح آمادگی برسانند، احتمال ایجاد مصدومیت‌های