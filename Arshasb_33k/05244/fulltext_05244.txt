5244
کارشناسان برنامه‌های مذهبی در صدا و سیما تکیه بسیار مکرری را بر
خواب‌دیدن این و آن می‌کنند و می‌خواهند از خواب برای زندگی
مردم حجت بیاورند. در حالی که خواب اگر هم رویای صادقی باشد،
شاید برای بیننده آن خواب دارای اهمیت باشد اما اینکه ما در صدا و سیما
برای بیان معارف دین خدا، با وجود قرآن کریم و محکمات اسلام و
گنجینه عظیم روایات اهل بیت (ع) و با وجود نهج‌البلاغه و صحیفه
سجادیه (ع) و همچنین آرا و نظرات علما، مکرر مردم را ارجاع بدهیم به
نقل قول فردی که در خواب چیزی دیده و آن خواب را چطور نقل کرده
است، اولا خواب حجت نیست و ثانیا نقل قول به چه صورت بوده است؟
وی ادامه داد: من نمی‌خواهم زحمت صدا و سیما و به خصوص بعضی از
کارشناسان بسیار ارزنده برنامه‌های دینی آنها را نادیده بگیرم.
خوشبختانه بعضی از کارشناسان انصافا مطالعه می‌کنند و مطالب
محکم و مستند خوبی را ارائه می‌دهند که من همین جا از آنها تشکر
می‌کنم. ولی بعضی از دوستان ما به صدا و سیما می‌آیند و از اول تا آخر بنای
آنها بر نقل شاذ است. یعنی استثنائاتی نادر که بنای پیامبر (ص) و اهل بیت
(ع) این نبود که از طریق تجویز کرامت انسان‌ها را هدایت کنند؛ سعی
کرده‌اند انسان‌ها را با عقل، خرد، تفکر، دانش، بینش، مطالعه و رجوع به
علما دعوت به خیر کنند.
این عضو مجمع تشخیص مصلحت نظام اظهار کرد: متأسفانه مرحوم