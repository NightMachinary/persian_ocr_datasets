18617
شبکه آبرسانی ‌پیشوا به آب تصفیه‌خانه هفتم تهران متصل می‌شود
‌مدیرعامل شرکت آبفای جنوب شرقی استان تهران ‌پیش از ظهر
دوشنبه 19 خردادماه طی نشستی که در محل تصفیه‌خانه فاضلاب
شهرستان پیشوا بیان کرد: تأمین و توزیع پایدار آب شرب مردم
شریف شهرستان پیشوا از اولویت‌های برنامه کاری این شرکت بوده و
در این راستا اقدامات مهمی به منظور ارائه خدمت بهینه صورت گرفته
است‌ و افزایش 100 لیتر بر ثانیه به میزان تولید آب‌، استاندارد سازی و
زون بندی شبکه توزیع، نصب و راه‌اندازی شیر فشارشکن و مهندسی
مجدد ایستگاه پمپاژ از آن جمله است و این مهم باعث شد تا حتی در ایام پیک
مصرف پایان سال و شیوع کرونا مشکلی نداشته‌ایم.
نامداری در ادامه به اجرای عملیات خط انتقال آب سد ماملو به شهرستان
پیشوا اشاره کرد و افزود: این طرح از پیشرفت مطلوبی برخوردار است
و تنها یک و نیم کیلومتر از آن مانده است و امیدواریم با اقدامات و
پیش‌بینی‌های انجام‌شده به‌زودی شاهد بهره‌برداری از این طرح
آبرسانی باشیم تا مردم پیشوا از آب سدماملو بهره مند شوند.
وی با اشاره به شیوع ویروس کرونا در زمان اجرای این خط انتقال
تصریح کرد: علی‌رغم مشکلات موجود، این طرح مطابق برنامه اجرا
شده و لوله گذاری انجام شده تا کنون با صرف هزینه 150 میلیارد ریال
اجرا شده است.