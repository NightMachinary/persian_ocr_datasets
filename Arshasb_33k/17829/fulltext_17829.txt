17829
به گزارش ایسنا به نقل از ورایتی، در مراسم سی امین دوره جوایز فیلم
مستقل «گاتهام» که امسال به صورت مجازی در نیویورک برگزار شد ،
فیلم «سرزمین آواره ها» ساخته «کلوئی ژائو» توانست جایزه بهترین
فیلم و همچنین بهترین فیلم از نگاه مخاطبان را دریافت کرد.
برنده جایزه مخاطبان جوایز گاتهام از میان تمامی نامزدهای شاخه
های بهترین فیلم، مستند و فیلم بین المللی این جوایز انتخاب می شود.
«سرزمین آواره ها» که روز گذشته جایزه مهم بهترین فیلم سال از نگاه
انجمن ملی منتقدان سینمای آمریکا را نیز کسب کرد، در اولین نمایش
جهانی خود سال گذشته در جشنواره ونیز رونمایی شد وپس از کسب
شیر طلایی بهترین فیلم و همچنین هوگوی طلایی بهترین فیلم از نگاه
مخاطبان جشنواره شیکاگو، در جوایز مختلف انجمن های منتقدان
آمریکا نیز مورد توجه قرار گرفته و از سوی انجمن فیلم بوستون،
شیکاگو، نیویورک،لس آنجلس و ... نیز در شاخه بهترین فیلم و یا
کارگردانی برگزیده شده است.
در فیلم «سرزمین آواره» که در نظرسنجی سالانه نشریهایندی وایراز
بیش از 200 منتقد و روزنامه نگار سینمایی نیز در رتبه نخست برترین فیلم
های سال 2020 قرار گرفته،«فرانسس مک دورمند» بازیگر برنده
اسکار در نقش زنی از یک شهر در ایالت نوادای آمریکا بازی می‌کند که
زندگی جدیدی را در جاده تجربه می کند.