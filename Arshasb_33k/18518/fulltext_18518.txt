18518
سیل تابستانی به 4 روستای بخش کوهسار سلماس خسارت زد
رامین عبدالهی در گفت و گو با ایسنا بابیان اینکه سیل روستای گله‌رش
علیا و سفلی، هشتراک و گریکان از توابع بخش کوهسار سلماس را تحت
تاثیر قرار داد، افزود: خوشبختانه در اثر سیل خسارتی به خانه های
روستایی وارد نشده و فقط 17 منزل در دو روستای گریکان و هشتراک
دچار آبگرفتگی شده اند.
عبدالهی اظهار کرد: متاسفانه سیل راه ارتباطی این 4روستا را بسته که با
تلاش شبانه روزی عوامل اداره راهداری و نیروهای حاضر در صحنه
امیدواریم بزودی راه های ارتباطی این روستاها بازگشایی شوند.
بخشدار کوهسار تصریح کرد: عمده خسارت وارده به روستاها شامل
تخریب باغات و اراضی کشاورزی این روستاهاست و هنوز برآورد
خسارت وارده به این اراضی از سوی جهاد کشاورزی در حال انجام
است.
عبدالهی تاکید کرد: نیروهای بخشداری کوهسار و نیز راهداری و
حمل و نقل جاده ای از اولین ساعات وقوع سیل در این روستاها حاضر
بودند و نیروهای جمعیت هلال احمر نیز در آماده باش کامل برای
مداخله در صورت نیاز هستند همچنین عوامل بنیاد مسکن انقلاب
اسلامی همروند بررسی خسارات احتمالی به منازل روستایی را با
بازگشایی راه های ارتباطی آغاز خواهند کرد.