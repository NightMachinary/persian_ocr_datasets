2909
وی با اشاره به پروژه پارکینگ آقاجانی بیگ، یادآور شد: این پروژه
تاکنون 83 درصد پیشرفت فیزیکی داشته و بیش از 20 میلیارد تومان
هزینهشده که شامل سه بخشاصلی است و پیش‌بینی می‌شود ظرف چند
ماه آینده کل عملیات سازه‌ای آن به اتمام برسد و مباحث نازک کاری
داخلی و نمای آن آغاز شود.
این مقام مسئول درباره طولانی شدن روند پروژه پارکینگ آقاجانی
بیگ، افزود: این پروژه باید تاکنون به بهره‌برداری می‌رسید اما به علت
عدم تخصیص اعتبار و افزایش قیمت مصالح هنوز نیمه کاره است اما
پیش بینی می‌شود فاز نخست این پروژه که قسمتی از تجاری ها است،
توسط شهرداری به انجام برسد.
پروژه بلوار ارم تمام شده است
معاون فنی و عمرانی شهردار همدان با تأکید بر اینکه پروژه پیاده رو
سازی بلوار ارم تمام شده است، گفت: نیمه جنوبی این پروژه به اتمام
رسیده و هم اکنون در حال بهره برداری است و نیمه شمالی بلوار ارم 98
درصد پیشرفت فیزیکی دارد که در سال جاری به اتمام خواهد رسید و
عملاً این پروژه تمام شده است‌.
وی با بیان اینکه همزمان کار پیاده رو سازی خیابان اسلامیان و بوعلی
در حال انجام است، ادامه داد: هماهنگ کردن دستگاه های خدمات
رسان برای اجرای تأسیسات زیربنایی مشکل است ضمن اینکه در این