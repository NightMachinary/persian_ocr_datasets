29809
دسته اول باشگاه های کشور جام آزادگان در گفت و گو با ایسنا، اظهار
کرد: برگزاری بازی ها در ورزشگاه سردار جنگل رشت هم از نظر روحی
هم از نظر مالی تفاوتی با دیدارهای خارج از خانه ندارد و مسئولین باید
در این زمینه به یاری این باشگاه بشتابند.
وی با بیان اینکه خدا را شاکر هستیم که توانستیم با برد مقابل تیم خوب گل
ریحان البرز، به جدول برگردیم، ادامه داد: این برد را به هزاران هوادار
عاشق تیم فوتبال چوکا در سراسر کشور تقدیم و از همه آنها بابت صبر و
حوصله بعد از اتفاقات ناخوشایند هفته های اخیر، تشکر می کنیم.
وی با اشاره به روند آماده سازی تیم چوکا برای حضور در مسابقات جام
آزادگان به انتقادات هادی شکوری سرمربی سابق این تیم به نحوه ی
مدیریت باشگاه پاسخ داد و افزود: همانطور که هواداران در جریان
هستند، تیم ما در ابتدای فصل با نصرتی آغاز به کار کرد که در نهایت،
ادامه همکاری با وی به دلایل مختلف میسر نشد و هم اکنون تیم این مربی
یعنی پارس جنوبی جم در صدر جدول رقابت ها قرار دارد.
اردوهای چوکا پیش از آغاز رقابت ها قابل قبول بود
ریاضی مند با تأکید بر اینکه در ادامه با هادی شکوری مذاکراتی
داشتیم، خاطرنشان کرد: وی در خصوص موفقیت تیم چشم اندازی را
ترسیم کرد و وعده هایی را داد که ما مجاب شدیم به ایشان این فرصت
همکاری در تیم چوکا را بدهیم.