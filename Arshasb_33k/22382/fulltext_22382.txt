22382
مالزی محدودیتهای مربوط به مقابله با کرونا را تمدید کرد
به گزارش ایسنا، به نقل از خبرگزاری رویترز، این در حالی است که از
چند روز پیش مقامهای مالزی اجازه به از سرگیری فعالیت مشاغل و
اصناف همراه با برخی دستورات سفت‌وسخت بهداشتی بعد از دو ماه
تعطیلی اجباری آنها همزمان با تلاشهای مقامهای حوزه
بهداشت‌ودرمان به منظور مهار شیوع ویروس داده بودند. مالزی تا
کنون 6589 مورد ابتلای به ویروس کرونای جدید و مرگ 108 تن
در اثر این ویروس در خاک این کشور را گزارش کرده است.
محی‌الدین یاسین، نخست وزیر مالزی امروز (یکشنبه) در یک
سخنرانی تلویزیونی اعلام کرد، قوانین فعلی مربوط به کنترل
جابجایی های مشروط تا زمان تاریخ انقضای جدید تعیین شده برای
آنها در ماه ژوئن پابرجا هستند؛ قوانینی که شامل اجرای سفت‌وسخت
تدابیر بهداشتی و فاصله‌گذاری اجتماعی هستند.
مالکان سخاوتمند مهدها نشان حامی کودک می‌گیرند
«زهرا همتی» در گفت و گو با ایسنا، اظهار کرد: 95 درصد مهدهای
کودک در سطح استان استیجاری است و از ابتدای شیوع ویروس
کرونا بر اساس دستورالعمل های ستاد ملی مبارزه با کرونا و همچنین
سازمان بهزیستی کشور، تمامی مهدهای کودک تا اطلاع ثانوی
تعطیل شده است.