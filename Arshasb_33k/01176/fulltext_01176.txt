1176
وی درباره مبلغ آورده متقاضیان مسکن ملی پرند گفت: هر نفر باید در
ابتدا 40 میلیون تومان برای ساخت به اضافه 15 درصد ارزش زمین که
حدود هفت میلیون تومان خواهد بود، بپردازد.
وطن خواهی با اعلام این خبر که در روزهای آینده با حضور
رییس‌جمهور 1300 واحد طرح اقدام ملی مسکن در شهر جدید پرند
افتتاح می‌شود تصریح کرد: 7200 واحد دیگر مسکن ملی دارای
پیشرفت حدود 15 درصد است. 2500 واحد را تا قبل از پایان سال
تحویل می‌دهیم. 7600 واحد در دست ساخت است. از 12 هزار واحد
باقی مانده 4000 واحد با حضور رییس‌جمهور کلنگ زنی می‌شود.
8000 واحد نیز در حال مطالعه و اجرای آماده سازی است.
مدیرعامل شرکت عمران پرند درباره قیمت هر متر مربع مسکن ملی در
پرند گفت: برآورد هزینه اولیه ساخت با قیمت زمین 2.5 تا 3.5 میلیون
تومان در هر متر مربع است که تلاش می‌کنیم از این مقدار فراتر نرود. با
13 پیمانکار در حال مذاکره هستیم. با توجه به قیمت متری هشت تا 11
میلیون تومان مسکن شخصی ساز در شهر پرند، برای پیمانکاران‌ صرفه
اقتصادی دارد که وارد پروژه اقدام ملی پرند شود.
وطن خواهی در ادامه این نشست خاطرنشان کرد: به طور کلی 95 هزار و
700 واحد مسکونی برای شهر جدید پرند در نظر گرفته شده بود که از این
تعداد 5 هزار واحد پیشرفت مناسبی نداشت و آن را به طرح اقدام ملی