13794
خودروسازان نمی‌توانند به اندازه نیاز بازار، تولید و عرضه کنند
در تحلیل شرایط بازار خودرو که علیرغم نبود مشتری و افت معاملات،
قیمتها روند افزایشی دارد، حسن کریمی سنجری در گفت‌وگو با
ایسنا، با اشاره به اینکه طی سه ماه اخیر نرخ ارز بیش از 30 درصد افزایش
یافته است، اظهار کرد: بررسی بازار و مقایسه قیمت خودرو در همین
مدت اخیر نشان می‌دهد که قیمت خودرو نیز در حدود 20 تا 25 درصد
افزایش یافته است.
این کارشناس صنعت خودرو با بیان اینکه طبق روال معمول بازار
ایران، در شرایط تورمی همه کالاها به‌ویژه آن‌هایی که ماهیت دارایی
ثابت دارند، متناسب با افزایش نرخ ارز مشمول افزایش قیمت
می‌شوند، گفت: گذشته از افت ارزش پول ملی در کشور، آنچه که بسیار
حائز اهمیت است، این است که در حال حاضر به جهت حفظ ارزش
دارایی‌ها، ارز نیز در کشور ماهیت دارایی ثابت پیدا کرده است که این
باعث شده بر قدر و ارزش آن افزوده شود.
وی افزود: برخی به اشتباه قیمت‌گذاری خودروی ساخت داخل را
بی‌رابطه با افزایش نرخ ارز می‌دانند، اما این استدلال در شرایطی
درست است که توان تولید خودرو به میزان نیاز بازار و حتی بیش از آن
مهیا باشد که در این صورت هم باید گفت تنها سهم حقوق و دستمزد و البته
بخش‌هایی از قیمت تمام شده خودرو (که از نرخ ارز تبعیت نمی‌کنند)