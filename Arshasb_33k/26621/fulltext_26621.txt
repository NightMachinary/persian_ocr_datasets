26621
دروغ‌گویی‌های ترامپ به بایدن رأی می‌دهد. او به سی‌ان‌ان گفت که
جمهوری‌خواهان کنگره ترامپ را به حساب نمی‌آورند. پاول که
دوره‌های قبل نیز به باراک اوباما و هیلاری کلینتون رأی داده، گفته است
که از لحاظ سیاسی به بایدن نزدیک است و از لحاظ اجتماعی بیش از 35
سال با او کار کرده. پاول با قاطعیت گفت: من به بایدن رأی خواهم داد.
هیچ‌کدام از این جمهوری‌خواهان در سال 2016 هم به ترامپ رأی
نداده بودند اما سرزنش و انکار جمهوری‌خواهان برجسته، بار
سنگینی برای رئیس‌جمهوری وقت است.
رهبران سابق جمهوری‌خواه مثل پل رایان و جان بوئنر نگفته‌اند به چه
کسی رأی می‌دهند. برخی جمهوری‌خواهان که ترامپ را نفی
کرده‌اند، هنوز در حال سبک‌سنگین کردن نامزدها هستند. صدای
نارضایتی نظامیان بازنشسته ارتش از رهبری ترامپ هر روز بلندتر
می‌شود اما آنها هنوز نمی‌دانند از رقیب او حمایت کنند یا نه.
اعلام نارضایتی علنی از ترامپ در میان برخی جمهوری‌خواهان و
سران نظامی در روزهای اخیر به شدت زیاد شده است. همه از
درخواست‌های مکرر او برای برخورد فیزیکی با معترضان و خالی
کردن خیابان‌های مجاور کاخ سفید با زور تا او بتواند عکس بگیرد،
ناراضی هستند. عملکرد او برخی رهبران را متقاعد کرده که دیگر نباید
ساکت ماند.