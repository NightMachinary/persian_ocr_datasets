21006
سرهنگ مجتبی مروتی گفت: به دنبال اعلام مرکز فوریت های پلیسی
110 مبنی بر مفقودی یکی از اعضای تور گردشگری و کوهنوردی در
ارتفاعات کردکوی، بلافاصله مراتب در دستور کار پلیس آگاهی و
انتظامی آن شهرستان قرار گرفت.
وی با اشاره به اعزام تیم هایی مجرب و ویژه به منطقه مورد نظر، افزود: با
حضور ماموران در محل مشخص شد خانمی 27 ساله صبح زود از چادر
خارج شده و پس از گذشت مدتی سایر اعضا متوجه عدم بازگشت وی
شدند.
رئیس پلیس آگاهی گلستان تصریح کرد: بررسی های تخصصی و
میدانی پلیس در این راستا آغاز شد و تا این لحظه ماموران به صورت
شبانه روز با کمک معتمدان محل و تیم های امدادی، مشغول گشت زنی
هدفمند برای یافتن این کوهنورد هستند.
به گزارش ایسنا به نقل از پلیس گلستان، مروتی در پایان با تاکید بر تداوم
تلاش ها برای یافتن این کوهنورد ادامه دارد: از شهروندان محترم و
اهالی آن محل تقاضا داریم در صورت یافتن این خانم سریعا مراتب را از
طریق سامانه 110 به پلیس اطلاع دهند.