9481
از تدریس خود، پاسخگویی به سؤال های دانش آموزان از طریق تلفن
و پیامک، ارائه تکالیف مهارت محور توام با بازی های پرنشاط، تهیه
جزوات و فایل های صوتی و تصویری و ارسال به کانال های مدرسه یا
گروه های درسی مجزا و در سطح پیشرفته تر با برگزاری کلاس های
آنلاین در اینترنت که توسط سایت های داخلی مجاز پشتیبانی می
شود، دانش آموزان را از آموزش های لازم بهره مند می سازند.
وی به تعدادی از ابتکارات اداره کل آموزش و پرورش استان گیلان
در جریان بحران ناشی از گسترش بیماری کرونا پرداخت و گفت: با
انتشار اخبار نگران کننده از کمبود ماسک و تجهیزات پیشگیری در
مقابل این بیماری، در یکی از هنرستان های کار و دانش استان با همت
هنرآموزان و هنرجویان عزیزمان، اقدام به تولید ماسک ساده و انتشار
کلیپ آموزش طراحی و دوخت آن کردیم که خوشبختانه خیلی زود
تبدیل به نهضتی در سراسر استان و کشور شد.
وی اختصاص یک مدرسه شبانه روزی دخترانه و پسرانه جهت مراقبت
از دانش آموزان بی سرپرست و بدسرپرست در ایام تعطیلی بابت کرونا و
همچنین پشتیبانی از تدریس آنلاین در برخی از مدارس استان و انجام
مشاوره های تحصیلی و روانشناختی برای دانش آموزان و خانواده ها
را از دیگر ابتکارات و اقدامات آموزش و پرورش استان در دوره
تعطیلی مدارس برشمرد.