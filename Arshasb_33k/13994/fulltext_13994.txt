13994
فیزیکی و استفاده از ماسک همچنان کارسازترین نسخه برای
جلوگیری از شیوع و قطع زنجیره انتقال کروناست.
دانش‌آموزان در قرنطینه کار!
به گزارش ایسنا، روزنامه ایران نوشت: «دانش‌آموزان این منطقه
بیشترشان کارگرند. زنگ آخر که می‌شد برخی از دانش‌آموزانم
التماس می‌کردند که زودتر کلاس درس را ترک کنند. ما هم می‌دانیم
که می‌خواهند سر کار بروند. حالا که مدارس به خاطر کرونا تعطیل
شده تعداد دانش‌آموزانی که کار می‌کنند به مراتب بیشتر شده است.
وقتی خوردن یک پیتزا یا ساندویچ برای یک دانش‌آموز آرزو است
آنها چاره ای ندارند تا حداقل خرج تحصیل و مخارج روزمره
خودشان را در بیاورند.» این‌ها روایت دو معلمی است که ‌ سال‌هاست
در منطقه امیریه شهریار تدریس می‌کنند. با علی بهشتی‌نیا و علی فتحی
راهی خیابان‌های شهریار شدم تا شرحی از زندگی دانش‌آموزانی
داشته باشم که صبح در نقش سرپرست خانوار از خانه برای به‌ دست
آوردن یک لقمه نان خارج می‌شوند و عصر با تنی خسته و اندک پولی به خانه
برمی‌گردند. در خیابانی هستم که ده‌ها دانش‌آموز این دو معلم
کارگری می‌کنند. برایشان هم فرقی نمی‌کند که شاگرد مکانیک باشند
یا باتری‌ساز؛ عده‌ای اما کارگر کارگاه‌های زیر زمینی اند، برخی
کارگر ساختمان و چندتایی هم زباله‌گرد. برایشان هم فرقی نمی‌کند