9092
بیکاری که باعث افزایش تعداد افراد بدون شغل و سربار در
خانواده‌های طبقه متوسط می‌شود،‌ مهمترین دلیل کاهش حجم طبقه
متوسط به شمار می‌روند.
به گفته این اقتصاددان، پیوستن گروهی از طبقه متوسط جامعه به دهک
های پایین تر به معنای کاهش افراد سهیم در رشد فرهنگی،‌ اقتصادی و
سیاسی جامعه است.
حذف سرمایه گذاری با حذف طبقه متوسط
در این باره کمیل طیبی استاد اقتصاد دانشگاه اصفهان در گفت‌وگو با
ایسنا، با بیان اینکه با افزایش عدد خط فقر، به نوعی طبقه متوسط در کشور
در حال حذف شدن است، اظهار می کند: طبقه متوسط به معنای جمعیت
فعال، کارآفرین، کمک کننده به بقا نسل و آشنا به مسائل جامعه بوده و
طبقه ایست که وقتی آموزش ببیند موجب افزایش بهره وری تولید و
بهبود شرایط اقتصاد جامعه می شود، از سوی دیگر این طبقه می تواند به
عنوان مجموعه بخش خصوصی در بخش های دیگر سرمایه گذاری
کند.
او توضیح می دهد: متاسفانه امروز به واسطه اختلاف درآمدی شدید
بین دهک های مختلف جامعه، تنها بخش اندکی از جامعه قدرت مانور
دارند، چراکه منابع تامین مالی آنها گسترده است، در این شرایط با
ایجاد فاصله طبقاتی، رانت در کشور افزایش می یابد و این عده به نوعی