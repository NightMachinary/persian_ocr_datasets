30633
نماینده ولی‌فقیه در سپاه در نشست مسئولان قرارگاه مردمی گامی
به‌سوی جامعه مهدوی دراین مکان مقدس افزود: نکته قابل تامل در
بحث زمینه‌سازی ظهور این است که خیلی از علائم ظهور برای مردم
می‌گویند درحالی‌که در ادبیات دینی ما سخن از شرایط ظهور است و
انقلاب اسلامی بزرگ‌ترین رسالتش این زمینه‌سازی است.
وی فرهنگ مهدویت را فرهنگی مبتنی بر تبری و تولی عنوان کرد و
گفت: انقلاب اسلامی نیز به معنای واقعی کلمه به دنبال تحقق این دو کلید
واژه اساسی مهدویت است و امروز ثمره آن را در گسترش روحیه ضد
استکباری در اکثر کشورهای جهان شاهدیم و نه گفتن به قدرت‌های
استکباری و استعماری در حال نفوذ در آزادیخواهان جهان است.
نماینده ولی فقیه در سپاه در ادامه با بیان این‌که کرونا بلایی بود که مردم ما
آن را به فرصتی طلایی تبدیل کردند، گفت: یکی از این فرصت‌ها،
تشکیل قرارگاه مردمی گامی به‌سوی جامعه مهدوی در مسجد مقدس
جمکران است که این اقدام حکایت از برداشتن قدم‌های عملی در این
مسجد مقدس برای عملیاتی شدن مولفه های ظهور دارد.
حاجی صادقی با تاکید بر این‌که کرونا بار دیگر روحیه تعامل، ایثار،
ازخودگذشتگی و نوع دوستی را در جامعه احیا کرد افزود: دیدیم که
جوانان این مرز و بوم از طلبه‌های حوزه‌های علمیه تا دانشجویان و
قشرهای مختلف بسیج چگونه پای‌کار آمدند و در بیمارستان‌ها و