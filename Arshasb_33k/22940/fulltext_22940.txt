22940
مدارس کانکسی خراسان جنوبی حذف می‌شوند 
سید کمال الدین میرجعفریان، امروز دوشنبه 21 مهر در حاشیه بازدید
از روند ساخت مدارس بیرجند، اظهار کرد: در شمال شهر بیرجند
نیازمندی‌های آموزشی بیشتری را شاهد بودیم که خوشبختانه با
برنامه ریزی‌های انجام شده با کمک دولت، نهادهای حمایتی و انقلابی
و خیرین مدرسه ساز اقدامی شایسته در منطقه انجام شده است.
به گزارش ایسنا، وی افزود: در برخی از نقاط شهرستان بیرجند از نظر
فضاهای آموزشی دچار کسری بودیم که با تلاش‌های صورت گرفته
امروز شاهد ایجاد و توسعه فضاهای آموزشی در سطح شهر بیرجند
هستیم.
معاون هماهنگی امور عمرانی استاندار خراسان جنوبی بیان کرد:
سال گذشته حدود 200 کلاس آموزشی تکمیل و به اداره کل آموزش
و پرورش تحویل داده شده و امسال نیز حدود 200 کلاس دیگر در حال
احداث داریم که تا پایان سال و حداکثر تا آغاز سال تحصیلی سال
آینده به بهره برداری خواهد رسید.
میرجعفریان ادامه داد: در حال حاضر ساخت بیش از 100 کلاس
آموزشی در شمال شهر بیرجند در حال انجام است و در جنوب شهر
بیرجند نیز بر اساس تفاهم نامه‌هایی که با اداره راه و شهرسازی و بنیاد
مستضعفان منعقد شده، زمین مورد نیاز برای فضاهای آموزشی تامین و