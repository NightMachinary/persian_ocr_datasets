336
آخرین وضعیت واردات واکسن
ناصر ریاحی در گفت‌وگو با ایسنا، اظهار کرد: برنامه جهانی
واکسیناسیون سازمان بهداشت جهانی به نام کواکس، به این منظور
تعریف شده که کشورهای مختلف جهان بر اساس بافت جمعیتی خود و
میزان خطری که برای ابتلا دارند، سهمیه‌ای از واکسن‌های تولید شده
برای کرونا را دریافت کنند و ایران نیز در این فهرست قرار دارد.
وی ادامه داد: بر خلاف بسیاری از سایر داروهایی‌ها که به کشور وارد
می‌شود و بخش خصوصی، نقش محوری را در آنها ایفا می‌کند،
کواکس اعلام کرده که در این برنامه تنها با دولت‌ها همکاری خواهد
کرد و همین موضوع کار را برای ایران دشوار کرده است. بخش
خصوصی به هر حال در این سال‌ها راه‌هایی را برای کاهش فشار
تحریم‌ها و واردات دارو به کشور پیدا کرده است اما کار برای دولت
بسیار دشوار است. دولت ایران در جابجایی منابع مالی واقعا با
محدودیت مواجه است و همین امر، کار را برای واریز ارز موردنیاز
برای خرید واکسن دشوار کرده است.
عضو اتاق بازرگانی تهران با انتقاد از عملکرد دولت امریکا در بستن
دست ایران برای واردات واکسن، بیان کرد: در شرایطی که جامعه
ایران نیز مانند بسیاری از کشورهای جهان، با شیوع کرونا مواجه
است، آمریکا به شکلی بی رحمانه، همچنان موانع و محدودیت ها را