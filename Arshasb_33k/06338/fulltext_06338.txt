6338
بازداشت 5 عضو داعش در استان نینوا
به گزارش ایسنا، به نقل از سومریه نیوز، یحیی رسول، سخنگوی ارتش
عراق در صفحه کاربری خود در توییتر نوشت: نیروهای وابسته به لشکر
پیاده‌نظام اول ارتش عراق عملیاتی را برای تعقیب اعضای گروه
تروریستی داعش در منطقه «الصکار» واقع در شهرستان «الرطبه» در
استان «الانبار» انجام دادند.
سخنگوی ارتش عراق همچنین تصریح کرد، در نتیجه این عملیات
چهار خودروی متعلق به تروریست‌های داعش منهدم شد.
در همین راستا، لیث خلیل الحمدانی، فرمانده پلیس استان نینوا اعلام
کرد، نیروهای امنیتی توانستند پنج تن از اعضای داعش را در استان
نینوا بازداشت کنند.
الحمدانی همچنین گفت، نیروهای امنیتی عراق موفق شدند از طریق
تفتیش و بازرسی امنیتی دقیق عناصر داعش را بازداشت کنند.
وی همچنین گفت، یکی از عناصر داعش در بخش مالی وابسته به داعش و
یکی دیگر از آنها در بخش امنیتی فعالیت داشتند اما سایر آنها وابسته به
دفتر «عضوگیری و اردوگاه‌های عمومی» وابسته به این گروه
تروریستی داعش طی سیطره‌شان بر شهر موصل بودند.
بازداشت 5 نفر به اتهام اخذ رشوه در گمرک بندرانزلی
به گزارش ایسنا به نقل از روابط عمومی دادگستری گیلان، سید مهدی