10200
تظاهرات علیه دولت انتقالی سودان به دلیل شرایط بد اقتصادی
به گزارش ایسنا، به نقل از سایت شبکه روسیا الیوم، تظاهرکنندگان با
دست نوشته‌هایی به خیابان‌ها آمدند که در آن بر کناره‌گیری دولت
عبدالله حمدوک تاکید شده بود.
آنها شعارهایی در مخالفت با گروه‌های آزادی و تغییر (ائتلاف حاکم)
سر می‌دادند.
سودان از بحران شدید نان و سوخت رنج می‌برد و بسیاری از شهروندان
همواره مقابل نانوایی‌ها و جایگاه‌های سوخت به دلیل کمبود نان و
سوخت به صف می‌ایستند.
تظاهرات خیزش سبز تظاهراتی است که از 14 دسامبر 2019 در
خارطوم آغاز شد و هدف از آن تصحیح روند انقلاب و تحقق شعارهای
آن بود.
جریان‌ها و احزاب اسلامی متعدد فراخوان مشارکت در خیزش سبز را به
دلایل مختلفی داده‌اند.