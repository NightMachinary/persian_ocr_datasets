26478
هشدار نسبت به تورم ناشی از طرح اقدام ملی مسکن
کامران ندری در گفت‌وگو با ایسنا، درباره طرح اقدام مسکن ملی که
گفته می‌شود قرار است منابع آن از سمت بانک مرکزی تامین شود،
اظهار کرد: اگر طرحی بخواهد از طریق منابع بانکی تامین مالی شود،
می‌تواند آثار تورمی در پی داشته باشد، زیرا نظریات جدید عرضه
پول می‌گوید که اعطای وام مساوی با خلق پول است.
وی ادامه داد: اگر این طرح تکلیفی هم باشد، بانک مرکزی مجبور
می‌شود تا برای حمایت از آن و تکالیف اعمال شده به نظام بانکی، پایه
پولی را افزایش بدهد. در شرایط فعلی اگر این طرح از طریق وام و
اعتبارات تامین شود، تورم را افزایش می‌دهد.
به گفته این تحلیلگر اقتصادی، مشکل مسکن تورم است و اگر تورم
کنترل شود، بخش عمده مشکل مسکن مردم حل می‌شود و تورم است که
قدرت خرید مردم را کاهش داده و باعث شده آن‌ها از مسکن نه به عنوان
سرپناه بلکه قلک یا ذخیره ارزش استفاده کنند.
ندری در پایان سخنانش تاکید کرد که طرح اقدام ملی مسکن نه تنها
مشکلی را حل نمی‌کند، بلکه با دامن زدن به تورم، وضعیت حال حاضر
اقتصاد را بدتر خواهد کرد.
به گزارش ایسنا، یک عضو کمیسیون عمران مجلس در این زمینه
توضیح داده که یکی از مباحث مهم طرح اقدام ملی مسکن، بحث تامین