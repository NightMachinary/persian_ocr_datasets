11903
ثبت بیشترین آمار بستری در فارس/ تداوم برگزاری جلسات اداری
طی روزهای اخیر و براساس آمارهای رسمی اعلام شده از سوی
دانشگاه علوم پزشکی شیراز، تعداد قربانیان کرونا در استان فارس بین
بیش از 30 و کمتر از 50 نفر در نوسان است و عدد بیماران بستری و
کسانیکه نیازمند مراقبت‌های ویژه بیمارستانی هستند، رشد بسیار
زیادی داشته است.
به گزارش ایسنا، بنابراعلام جانشین استاندار در ستاد استانی مدیریت
کرونای فارس، تعداد تست‌های مثبت کرونا در این استان طی
هفته‌های اخیر به بالای 50 درصد نزدیک شده و عامل بیماری‌زا، قدرت
بیشتری در آلوده کردن افراد پیدا کرده است.
معاون درمان دانشگاه علوم پزشکی شیراز نیز در جلسه اعلام آمارها از
آخرین وضعیت شیوع کرونا در فارس، از رسیدن تعداد بیماران
بستری در بیمارستان‌های فارس به 1732 نفر خبر داد.
دکتر علی اکبری با بیان اینکه شمار بیماران با وضعیت وخیم بستری در
بخش‌های مراقبت ویژه بیمارستان‌های فارس نیز به 268 نفر رسیده
است، از این موضوع به شدت ابراز نگرانی کرد.
او با یادآوری اینکه امروز رکورد بیشترین تعداد بیماران بستری را
ثبت کرده‌ایم، گفت: تعداد نمونه‌های گرفته شده از افراد مشکوک و
دارای علامت بیماری کرونا در فارس به 409 هزار و 96 فقره افزایش