20507
رئیس دانشگاه علوم پزشکی البرز گفت: در حال حاضر بیشتر تخت‌های
بیمارستان‌های امام علی(ع)، کوثر و امام حسین(ع) به بیماران
کرونایی اختصاص داده شده تا بتوانیم به سرعت به بیماران خدمات
مطلوبی ارائه دهیم.
این مسئول توضیح داد: علاوه بر این، دستور ایجاد بیمارستان
صحرایی و تجهیز نقاهتگاه‌های البرز هم صادر شده تا در صورت سرریز
بیماران کرونایی بتوانیم در این فضاها به آنها خدمات ارائه دهیم.
علائم گوارشی به خصوص بی اشتهایی نشانه قوی برای کرونا است
دکتر امیر عباس واعظی در گفت و گو با ایسنا، در مورد تاثیر کرونا بر
دستگاه گوارش گفت: ویروس کرونا بیشتر دستگاه گوارش را تحت
تأثیر قرار می‌دهد و در مطالعاتی که انجام شده بیشتر از 50 درصد افراد
مبتلا به کووید حداقل یک علامت گوارشی را داشته‌اند. بی اشتهایی از
همه علائم شایعتر است و سپس اسهال که 16 در صد بیماران با این علائم
گوارشی دیده شده است.
واعظی افزود: بعد از بی اشتهایی و اسهال، درد شکمی، نفخ، سوزش سر
دل، تهوع و استفراغ خیلی شایع هستند.
وی تصریح کرد: اگر علائم گوارشی بیشتر از پنج تا شش روز در فردی
ادامه پیدا کرد مانند تهوع، اسهال و افت فشار و بی حالی به واسطه از دست
رفتن آب بدن و تیره شدن مدفوع حتما بیمار به پزشک مراجعه کند.