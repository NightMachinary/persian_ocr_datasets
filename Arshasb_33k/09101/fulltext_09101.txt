9101
پیش از آن بخش هلیلان از توابع چرداول بود.
تبلیغات شرکت ساختمانی روی گوردخمه‌ هخامنشی!
به گزارش ایسنا، سیاوش آریا در ادامه یادداشت خود در روزنامه «جام
جم» نوشت: گوردخمه روانسر پیش از این و در سال‌های گذشته نیز
روزگار ناخوشایندی داشته و بخش‌هایی از درون اتاقک آن را
شکسته و آسیب جدی به یادمان ملی رسانیده بودند. نوشتن یادگاری
درون گوردخمه و آتش‌زدن بخش بالای گوردخمه و ورودی آن با
لاستیک خودرو از آسیب‌های جدی دیگری است که در سال‌های
گذشته بر این میراث باستانی وارد شده است.
با این همه، نگارنده در تیرماه سال 1394 خورشیدی در بازدید میدانی
خود در گزارشی جامع و کامل دشواری‌های آن زمان گوردخمه
روانسر را نگاشته و به آگاهی مدیران و مسؤولان میراث فرهنگی
رسانیده بود اما در کمال شگفتی و ناباوری نه‌تنها آن دشواری‌های
پیشین برطرف نشده، بلکه در آبان‌ماه امسال یادگار هخامنشیان به
جایگاهی برای خواب و زندگی معتادان و ولگردان تبدیل شد که البته با
آگاهی‌رسانی دوستداران میراث فرهنگی و همکاری شهرداری
روانسر، درون گوردخمه پاکسازی شد.
اینک اما تبلیغ یک شرکت ساختمانی با رنگ زرد تیره روی نقش و
نگاره‌های گوردخمه نگران‌کننده است. جالب آنکه شماره تلفن