1577
سیدالبرز حسینی ظهر امروز (23 مهرماه) در نشست هم‌اندیشی مجمع
نمایندگان استان زنجان با مدیران‌کل استانی و شهرستانی که به
میزبانی فرمانداری خرم‌دره برگزار شد، با اشاره به برخی تصمیمات
اتخاذ شده در مجمع نمایندگان استان، اظهار کرد: طبق این
تصمیمات جلسات مجمع نمایندگان در همه شهرستان‌ها برگزار
خواهد شد که این امر علاوه بر غنای اطلاعات، مشارکت جدی برای
حل مشکلات، اطلاع از مشکلات شهرستان‌ها، همدلی و هم‌گراییدر
پیگیری مشکلات استان را نیز در پی دارد.
وی با اشاره به مشکلات مطرح شده در همه حوزه‌ها از جمله آب شرب،
حمل و نقل، پروژه‌های نیمهتمام، بهداشت و درمان و سایر حوزه‌ها،
افزود: بیان مشکلات در این حوزه‌ها نشان‌گر مطالبه بیشتر مردم است.
این نماینده مجلس با بیان اینکه یکی از مهم‌ترین چالش‌های پیشروی
کشور طی سال‌های اخیر مشکل مسکن است، تصریح کرد: حل این
‌مشکل یکی از مطالبات اولویت‌دار مردم است.
این مسئول با تاکید بر اینکه در حال حاضر مسکن یکی از دغدغه‌های
اصلی کشور به شمار می‌رود که برای آن منابع خوبی وجود دارد که
باید از آن بهره جست، ادامه داد: در استفاده از ظرفیت‌های موجود در
حوزه مسکن با مشکلاتی مواجه هستیم که اگر مرتفع نشود با چالش
بزرگی در آینده مواجه می‌شویم.