32057
در رشته دوومیدانی که تاکنون فقط سهمیه حدادی و تفتیان قطعی شده،
باید امیدوار بود 2، 3 سهمیه دیگر کسب شود.
در رشته بوکس با وجود کسب 2 سهمیه، امکان کسب سهمیه‌های بیشتر
هم هست.در رشته ژیمناستیک هم سعیدرضا کیخا به کسب سهمیه
المپیک نزدیک است.
با این شرایط می‌توان امیدوار بود که کاروان ایران در المپیک توکیو
نسبت به ریو رکوردشکنی کند و حتی در شرایطی خوش بینانه بیش از
70 سهمیه به دست آورد.
گمنامی طلای سرخ آذربایجان شرقی
به دلیل قیمت بالا،این محصول ارزشمند، قابلیت ارزآوری بسیار
زیادی را برای کشور دارد، اما نبود صنایع تبدیلی و پایین دستی در
شهرهایی که محصول زعفران را در آذربایجان شرقی تولید می‌کنند،
این استان را از بهره‌وری کامل بی‌نصیب کرده است.
به گزارش ایسنا، زعفران در برخی شهرستان‌های آذربایجان شرقی
مانند شهرستان‌های اهر، بناب و مرند کشت می‌شود، به عنوان مثال
کشت این محصول در شهرستان اهر برای اولین بار در دو هکتار از
زمین‌های کشاورزی اهر در سال 94 انجام شده، همچنین184 هکتار
از 300 هکتار زمین زعفران در آذربایجان شرقی، مربوط به شهرستان
مرند است.