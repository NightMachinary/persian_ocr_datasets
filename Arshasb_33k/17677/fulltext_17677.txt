17677
حاصل این تیم خوب و هزینه‌های آن‌چنانی برای امیر قلعه‌نویی و
سپاهان، فعلا ایستادن در رتبه پنجم جدول رده‌بندی لیگ است؛ آن‌هم
در فاصله دو هفته مانده به پایان. البته او این رتبه پنجمی را هم به لطف تفاضل
گل بهتر از شهرخودرو دارد؛ وگرنه ممکن بود جایگاه کنونی‌اش
نازل‌تر از چیزی باشد که الان در آن قرار دارد.
سقوط ژنرال
سقوط قلعه‌نویی به همراه سپاهان یک‌شبه رخ نداد. تیم او در بالای
جدول، با پرسپولیس رقابت تنگاتنگی برای صدرنشینی داشت؛ ولی
با رخ‌دادن چندین اتفاق، یک‌باره تفکرات امیر «ته» کشید و دیگر
نتوانست فلسفه‌ای برای بردهای سپاهان پیدا کند. اوج این آشفتگی
ذهنی را می‌توان به قبل و بعد از پیشنهاد سرمربیگری تیم ملی برای او
مرتبط دانست؛ قبلش سپاهان و قلعه‌نویی برای صدر می‌جنگیدند و
بعدش، تا همین حالا، برای گرفتن سهمیه مبارزه می‌کنند.
البته ژنرال سابق، چندین اشتباه محاسباتی هم در این مسیر انجام داد که
‌بزرگ‌ترین آن مربوط به جدال با پرسپولیس در اصفهان بود؛ جایی که
به‌موقع تیمش را به زمین نفرستاد تا کمیته انضباطی رأی به سه بر صفرشدن
دیدار به سود رقیب دهد. امیر که تصور می‌کرد می‌تواند با استفاده از
قدرت استاندار و فرماندار کاری از پیش ببرد، شکست بدی از تصمیم
احساسی‌اش خورد؛ شکستی که البته مجموعه مدیریتی باشگاه