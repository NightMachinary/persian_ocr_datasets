26812
هنرمندان هم برای نجات طاق کسری دست به کار شدند
به گزارش ایسنا، با ریزش بخش دیگری از طاق کسری در عراق در طول
دو هفته گذشته و به دنبال درخواست‌هایی که از چند سال قبل تا امروز
برای توجه و رسیدگی به این بنای تاریخی مطرح شده است، این‌بار
تعدادی از هنرمندان و فعالان فرهنگی و مدنی درخواست کردند تا
طاق تمدن و هویت ایرانی را که در حال حاضر به زمین بازی کودکان
تبدیل شده است نجات دهند.
در این نامه که نام افرادی چون رضا کیانیان، همایون شجریان،
تهمورث پورناظری، سعید ملکان، سهراب پورناظری، امیر
جدیدی، هدیه تهرانی، سحر دولتشاهی، حبیب رضایی، عبدالرضا
کاهانی، فاطمه معتمد آریا، کیکاووس امینی، محمد سعید ایزدی،
سیدمحمد بهشتی، مهرداد بهمنی، فرهاد توحیدی، محمدجواد
حق‌شناس، اسکندر مختاری، محمدکریم متقی و سیدحسام محتشم
در بین اسامی امضاکنندگان آن به چشم می‌خورد، این‌طور آمده است:
«بنای تاریخی ایوان طاق کسری در خطر جدی است. یادگار بسیار
ارزشمند تمدن ساسانی با ارزش‌های مشترک جهانی که برای نسل‌های
حال و آینده به جای مانده، تنها اثر باقی‌مانده از شهر باستانی تیسفون
(بزرگ‌ترین شهر تمدن میان رودان) و نماد پیوستگی میان فرهنگ و
تمدن امروز دو ملت ایران و عراق در معرض آسیب فوری قرار دارد.