15202
حکیمی افزود: احتمال اینکه گازوئیل مصرفی نیروگاه استاندارد
نباشد وجود دارد اما برای محیط زیست خروجی دودکش‌های
نیروگاه اهمیت دارد که تا امروز این خروجی در حد استاندارد بوده و
نقشی در آلودگی هوا نداشته است.
وی خاطرنشان کرد: بسیاری از مردم با مشاهده دود سفیدرنگی که از
نیروگاه منتظرقائم فردیس بلند می‌شود تصور می‌کنند که این دود
آلاینده است اما در واقع این بخار آب است.
مدیرکل حفاظت محیط زیست البرز در خصوص شیر مازوت نیروگاه
هم اعلام کرد: شیر مازوت نیروگاه منتظرقائم چند سال پیش با دستور
قضایی پلمب شده و نیروگاه مصرف مازوت ندارد.
حکیمی در ادامه با بیان اینکه آلاینده‌های هوای استان به دو دسته ثابت و
متحرک تقسیم می‌شود، گفت: سهم منابع متحرک که همان خودروها
هستند در آلایندگی هوای استان 62 درصد و سهم منابع ثابت که
واحدهای صنعتی، مسکونی، تجاری و ... را در بر می‌گیرد 38 درصد
است.
وی افزود: روز به روز آلودگی ناشی از منابع ثابت و منابع متحرک بیشتر
می‌شود و این یک زنگ خطر جدی است. همانطور که دو شب پیش
شاخص آلودگی هوا در فردیس بر روی 201 و در ناحیه بسیار ناسالم
قرار گرفت. این عدد طی چند سال اخیر در استان سابقه نداشته است.