31574
کواچ: به بایرن و فلیک حسادت نکردم
به گزارش ایسنا و به نقل از بیلد، بایرن مونیخ فصل قبل را با نیکو کواچ
آغاز کرد اما نتایج ناامید کننده تیم باعث شد تا این مربی از کار برکنار
شود و جای خود را به دستیارش فلیک بدهد.
بعد از اخراج کواچ و با آمدن فلیک بایرن مونیخ به کلی متحول شود و
توانست قهرمانی در سه گانه را به دست آورد.
کواچ گفت: همه می دانند که پول برای من در اولویت نیست. نه به خاطر
رسیدن پاداش به من دوست داشتم که بایرن مونیخ قهرمان لیگ
قهرمانان اروپا شود و نه به موفقیت تیم حسادت کردم بلکه به عنوان
هوادار دوست داشتم که موفقیت بایرن را به ببینم.
او ادامه داد: این احساس را نداشتم که بایرن تن به شکست می دهد. طبیعتا
دوست داشتم که من هم در این موفقیت در کنار بایرن باشم با این حال در
نهایت فصل درخشان بایرن با فلیک رقم خورد و باید اعتراف کرد که او
کارش را بسیار خوب انجام داد. فلیک در بایرن بسیار خوب کار کرد و
من از صمیم قلب موفقیت او را تبریک گفتم.
کواچ در ادامه صحبت های خود گفت: کسب سه گانه اصلا آسان نیست و
شاید تنها در پلی استیشن چنین دستاوردی به دست آید. من به فلیک
حسادت نکردم بلکه برعکس خودم او را به بایرن آوردم و از موفقیتش
هم خوشحال شدم.