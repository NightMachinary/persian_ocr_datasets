17638
سایپا در مشهد شهرخودرو را غافلگیر کرد
به گزارش ایسنا، در ادامه هفته بیست و چهارم لیگ برتر، شهرخودرو و
سایپا از ساعت 20:30 در ورزشگاه امام رضا (ع) مشهد به میدان رفتند
که این دیدار در غیاب هواداران، با تساوی یک بر یک خاتمه یافت تا تیم
مشهدی بدون سرمربی مستعفی در رسیدن به سومین پیروزی متوالی
خود ناکام بماند.
امین قاسمی نژاد در دقیقه 9 تک گل بازی را به ثمر رساند. آرمین سهرابیان
نیز در دقیقه 6+90 گل مساوی سایپا را زد. همچنین در دقیقه 13 صادق
بارانی پنالتی سایپا را از دست داد.
با این نتیجه، شهرخودرو 42 امتیازی شد و در رده سوم جدول باقی ماند.
سایپا نیز با 22 امتیاز در رده سیزدهم جدول باقی ماند.
گزارش بازی
در دقیقه 9، ارسال علی نعمتی به روی دروزه سایپا با ضربه سر امین قاسمی
نژاد وارد دروازه تیم مهمان شد و شهرخودرو به گل نخست بازی دست
یافت.
پس از این گل و به فاصله سه دقیقه، سایپا به علت برخورد توپ با دست
محمدحسین مرادمند صاحب ضربه پنالتی شد اما سید مهدی رحمتی در
ادامه عملکرد درخشان خود در هفته‌های اخیر توانست ضربه صادق
بارانی را مهار کند و درازه تیمش را بسته نگه دارد.