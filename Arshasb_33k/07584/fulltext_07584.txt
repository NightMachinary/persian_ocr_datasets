7584
برگزاری جشن پایان بازسازی مناطق سیل‌زده کشور 
در این مراسم 66 هزار و 719 واحد مسکونی بازسازی شده از سیل سال
گذشته در سطح کشور با اعتبار 4910 میلیارد تومان تسهیلات و 1700
میلیارد تومان کمک بلاعوض توسط رئیس‌جمهور افتتاح شد.
رئیس بنیاد مسکن انقلاب اسلامی در این مراسم گفت: در جریان سیل
سال گذشته، کار عملیات بازسازی و تعمیر مجموعاً 157 هزار واحد
مسکونی در مناطق شهری و روستایی انجام شد.
علیرضا تابش با اشاره به اینکه بیش از 66 هزار واحد احداثی بود، بیان
کرد: عمده اقدامات در استان‌های گلستان، لرستان، خوزستان،
ایلام، کرمانشان، همدان و خراسان شمالی بود.
وی با اشاره به پرداخت 1700 میلیارد تومان کمک بلاعوض به
سیل‌زدگان، خاطرنشان کرد: 746 میلیارد تومان برای بازسازی
فضای عمومی در شهر و روستا، ابنیه پل‌ها و دیواره‌های رودخانه‌ها در
سطح 28 استان پرداخت شد.
رئیس بنیاد مسکن انقلاب اسلامی از اختصاص 180 میلیارد تومان
کمک مردمی توسط هلال‌احمر به واحدهای مسکونی خبرداد و گفت:
بنیاد مستضعفان، سپاه پاسداران انقلاب اسلامی، شرکت نفت، کمیته
امداد، بهزیستی و بنیاد برکت نیز در جبران خسارت‌ سیل‌زدگان
همراهی داشتند.