294
که ما به هیچ وجه راضی به دغدغه خاطر هیچ عزیزی در کشور نخواهیم
بود و اولین مدافع سلامت تک تک شهروندان این مملکت هستیم و با شیوه
مناسبی این موضوع را مدیریت می کنیم.
آخرین وضعیت بزرگترین پروژه زیست محیطی کشور
علیرضا اصغری افزود: خاکبرداری، تسطیح ترانشه جنوبی و کف
سلول شماره دو به اتمام رسیده و این پروژه آماده شاتکریت و اجرای
لاینینگ سطوح است. وی ادامه داد: تقریبا 60 هزار متر مکعب از سلول
شماره سه خاکبرداری شده و در حدود 30 هزار متر مکعب باقی مانده
که به زودی این مقدار نیز برداشته می‌شود و عملیات خاکبرداری سلول
شماره سه نیز به اتمام می‌رسد. وی اضافه کرد: از مجموع دو میلیون متر
مکعب خاکبرداری که از سلول‌های دفن چهار و پنج باید انجام شود،
حدود 600 هزار متر مکعب برداشته شده و روزانه نیز به این مقدار افزوده
می‌شود. به نقل از روابط عمومی شهرداری تبریز، اصغری گفت: طراحی
و مطالعات سلول‌های دفن پسماندهای شهری و تصفیه خانه شیرابه
تبریز در مرحله اتمام قرار گرفته تاپس از تکمیل، مورد تایید
کارشناسان امر قرار گیرد. وی با قدردانی از تلاش‌های قرارگاه خاتم
الانبیا، افزود: برای رسیدن به آرمان شهر تبریز باید تمامی ارگان‌ها
دست در دست هم دهند و با استفاده از نیروهای متخصص، تلاش و
پشتکار در راه رسیدن به اهداف خود گام بردارند.