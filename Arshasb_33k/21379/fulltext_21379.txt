21379
نوروزیان در پایان خاطرنشان کرد: تاکنون 72 هزار و 641 آزمایش
کووید 19 در استان انجام شده است.
فوت 4 بیمار مبتلا به کرونا در آذربایجان‌شرقی طی 24 ساعت گذشته
محمدحسین صومی در جلسه طرح بسیج محله‌محور برای مقابله با
بیماری کرونا (طرح شهید سلیمانی)، اظهار کرد: با اجرای
محدودیت‌ها، تعداد بستری‌های کرونا در آذربایجان شرقی از
حدود یک هزار و 700 نفر به 511 نفر کاهش یافت که از این تعداد 180 نفر
در بخش مراقبت‌های ویژه و 76 نفر نیز زیر دستگاه ونتیلاتور هستند.
وی یکی از علل عمده افزایش بستری در بیمارستان‌ها را وارونگی هوا
عنوان کرد و گفت: این امر موجب شده تعداد بستری بیماران در بخش
ریه دو برابر شود که البته نتیجه تست همه این افراد مثبت نیست. به نقل از
روابط عمومی استانداری آذربایجان‌شرقی، صومی تاکید کرد: با
وجود اینکه وضعیت خوب است و پیشگیری و کنترل انجام شده ولی
باید همچنان از عادی‌انگاری واهمه داشت. وی با بیان اینکه روزانه به
طور متوسط حدود 750 تست پی‌سی‌آر و 150 تست رپید در استان
انجام می‌شود، افزود: انتظار داریم تعداد تست روزانه به یک هزار و 800
برسد تا مطمئن شویم تمام افراد مبتلا و بیمار در جامعه شناسایی شده‌اند.