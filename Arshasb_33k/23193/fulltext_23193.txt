23193
کنترل این بیماری خوب بوده افزود: در حال حاضر وضعیت در دو
شهرستان شاهرود و میامی سفید است و دیگر شهرستان‌ها نیز در وضعیت
زرد قرار دارند. البته وضعیت آرادان نیز در مقطعی سفید شد اما متاسفانه
دوباره به وضعیت زرد بازگشت.
وی بر ضرورت تداوم آموزش‌های عمومی تاکید و تصریح کرد: در
ابتدای بحران کرونا آموزش‌های خوبی در فضای عمومی جامعه و به
بویژه با بهره‌گیری از فضای مجازی ارائه شد به‌گونه‌ای که امروز در
دورترین روستاها هم مردم شناخت نسبی از این بیماری و راه‌های مقابله
با آن پیدا کردند.
آشناگر با اشاره به اهمیت مقابله با کرونا در این استان افزود: استان
سمنان، استانی با موقعیت ممتاز جغرافیایی و سوق‌الجیشی است و
سالانه حدود 19 میلیون نفر از آن عبور می‌کنند و از همین رو مقابله با
کروناویروس در آن از اهمیت مضاعفی برخوردار است.
وی به اهمیت شورای فرهنگ عمومی پرداخت و اظهار کرد: یکی از
وظایف این شورا، نهادینه‌سازی رفتارهای مورد قبول و تاکید بر
آموزش این رفتارها و تبدیل آن به هنجار اجتماعی است. وی با بیان
اینکه کرونا به همه کشورها و از جمله به ایران آسیب جدی زد ادامه داد:
باید تبیین شود که اگر مراقبت و حفاظت نکنیم، کرونا گسترش می‌یابد
و کشور و استان با همه‌گیری جدی‌تری مواجه خواهد شد.