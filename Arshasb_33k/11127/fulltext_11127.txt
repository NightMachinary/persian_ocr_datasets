11127
فرماندار خرم‌دره، همکاری شهروندان را کلید حل بسیاری از مسائل
و مشکلات شهری عنوان کردو افزود: شهرداری نیز تا حد امکان سعی
می‌کند از ورود ضرر به شهروندانی که در کمک به انجام کارهای
عام‌المنفعه سهیم می‌شوند، جلوگیری کند.
این مسئول با اشاره به اینکه طی هفت ماهه امسالشش نفر جان خود را در
تصادفات درون‌شهری از دست داده‌اند، یادآور شد: یکی از دلایل
این امر علاوه بر رعایت نشدن قوانین توسط افراد،وجود برخی از نقاط
حادثه‌خیز است که باید نسبت به حل آن‌ها اهتمام لازم وجود داشته
باشد، زیرا جان تک‌تک شهروندان برای ما محترم است.
محمدی با اشاره به موضوع زیرگذر جمال‌الدین و با تاکید بر اینکه این
زیرگذر یکی از نیازهای اصلی این شهرستان است که همه دستگاه‌های
اجرایی در آن سهیم هستند، اضافه کرد: مشکل رمپ شمالی زیرگذر
حل شده و پیمانکار نیز با جدیت در حال انجام کار است.
وی با اشاره به اینکه در حال حاضر این مسیر یکی از مسیرهای حادثه‌خیز
شهرستان است، گفت: با اتمام طرح، این پل نقش موثری در کاهش
تصادفات و ترافیک این منطقه ایفا می‌کند.
این مسئول با اشاره به اینکه بلوار وحدت مابین ابهر و خرم‌دره نیز یکی از
نقاط حادثه‌خیز دو شهرستان محسوب می‌شود که تاکنون
خانواده‌های زیادی را داغدار کرده است، افزود: برای جلوگیری از