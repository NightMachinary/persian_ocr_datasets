1906
احتمال تعطیل شدن سینمای فرانسه 
به گزارش ایسنا به نقل از دویچه وله، «ریچارد پارتی» رئیس انجمن ملی
سینمای فرانسه با اشاره به شرایط بحرانی حاکم بر سالن‌های سینمایی
این کشور گفت: سینماها باید کسری درآمدی را که در چند ماه اخیر به
دلیل تعطیلی سالن‌ها بر اثر شیوع ویروس کرونا متحمل شده‌اند جبران
کنند، اما قوانین فاصله‌گذاری اجتماعی اعلام‌شده به این معناست که
سینماها تنها می‌توانند با 50 تا 80 درصد از ظرفیت‌شان از مخاطبان
میزبانی کنند؛ این در حالی است که هزینه‌های آن‌ها کاهش نیافته و به
همین دلیل بسیاری از سالن‌های سینمای در این شرایط دشوار دوام
نخواهند آورد.
سینماهای کوچک و مستقل که بخشی از مجموعه سینماهای بزرگ و
زنجیره‌ای نیستند، در معرض بیشترین خطر تعطیلی قرار دارند، چرا که
این سینماها 45 تا 60 درصد از درآمد خود را از محل نمایش فیلم‌های
هالیوودی کسب می‌کنند، اما در حال حاضر اکران فیلم‌های جدید و
مهم هالیوود به تاخیر افتاده است و هر روز تاریخ جدیدی برای آن‌ها
اعلام می‌شود.
سینما با اختلاف مهم‌ترین سرگرمی فرانسوی‌هاست؛ آن‌ها در یک سال
بیش از 200 میلیون بلیت سینما خریداری می‌کنند که منابع مالی قابل
ملاحظه‌ای برای سرمایه‌گذاری و تولید آثار سینمایی فراهم می‌کند.