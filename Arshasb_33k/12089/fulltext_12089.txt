12089
به گفته محققان گل محمدی نسبت به خشکی، شوری، سرما و فقر مواد
غذایی خاک مقاومت بالایی داشته، از طرفی درختچه های گل محمدی
به کم آبی نیز مقاوم هستند و در واقع می‌توان گفت توسعه روزافزون گل
محمدی در عرصه کشاورزی کشور مرهون سازگاری، قناعت، کم
هزینه بودن و سودآوری چشمگیر آن است.
اگرچه همه کاشان را قطب گل محمدی و گلاب گیری می‌دانند اما
همدان شرایط اقلیمی کشت گل محمدی را داشته و از قدیم کاشت این
گیاه در مساحت‌های کوچک انجام می‌شده و در سال های اخیر احداث
باغات گل محمدی در استان همدان به صورت اقتصادی و هدفمند در
برنامه کاری جهادکشاورزی قرار گرفته است و امروزه شاهد توسعه
باغات گل محمدی در مساحت های بالا در این استان هستیم.
در حال حاضر بسیاری از باغداران شهرستانهای همدان که شرایط
کاشت این گیاه را دارند به سمت احداث باغات گل محمدی رفته و
شهرستان بهار و ملایر دو شهرستان پیشرو در کشت گلمحمدی در استان
همدان هستند که از سال های گذشته شروع به احداث باغات گل
محمدی کرده‌اند.
ایجاد زنجیره تولید گل محمدی در همدان
مدیر صنایع تبدیلی سازمان جهادکشاورزی استان همدان با بیان
اینکه سالانه 11 هزار و 700 تن گیاه دارویی در استان تولید می‌شود،