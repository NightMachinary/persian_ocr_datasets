20989
به گفته مجابی سازمان جنگل‌ها تقریبا به 50 درصد اهداف خود در قانون
برنامه ششم توسعه در زمینه تثبیت شن‌های روان و مهار کانون‌های
فرسایش بادیرسیده است البته می‌توان گفت که این سازمان اعتبارات
کافی برای رسیدن به این اهداف را نداشته است این یعنی با اعتبارات
مناسب می‌توانستیم فرسایش خاک را در کشور به میزان قابل توجهی
کاهش دهیم.
وی در ادامه تصریح کرد: به‌طور کلی می‌توان گفت که ایران در حوزه
کنترل فرسایش خاک با سرعت بسیار پایینی به‌سمت بهبود حرکت
می‌کند اما همچنان با میانگین جهانی فرسایش خاک اختلاف زیادی
دارد. از این‌رو یکی از مهمترین نکاتی که باید در برنامه هفتم توسعه به آن
پرداخت کنترل فرسایش خاک است. ما نیاز داریم که در برنامه هفتم به این
موضوع با دقت بیشتری بپردازیم و اعتبارات مورد نیاز را در اختیار
دستگاه متولی قرار دهیم.
رئیس کمیته محیط زیست مجمع تشخیص مصلحت نظام با بیان اینکه
پیش‌بینی می‌کنیم با امکانات موجود در کشور می‌توان سالی یک تن
در هکتار فرسایش خاک را کاهش داد، گفت: از این‌رو درصورت
تامین اعتبارات لازم می‌توان طی دو برنامه پنج ساله به میانگین جهانی
در حوزه فرسایش خاک رسید.
نیاز به تدوین اطلس دقیق از کانون‌های فرسایش بادی در کشور داریم