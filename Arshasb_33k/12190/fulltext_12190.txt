12190
 جریمه 17 میلیاردی واحدهای صنفی متخلف سمنان 
مهدی یحیایی بابیان اینکه از ابتدای سال جاری تاکنون 720 فقره
پرونده تخلف تشکیل و به تعزیرات حکومتی استان ارسال شده است،
اظهار کرد: با بررسی و رسیدگی حکم برای تعدادی از این پرونده‌ها،
متخلفان محکوم‌به پرداخت 17 میلیارد ریال جریمه نقدی شدند.
معاون نظارت و بازرسی سازمان صنعت ، معدن و تجارت استان با بیان
اینکه از ابتدای سال جاری تاکنون 720 فقره پرونده تخلف در
تعزیرات حکومتی استان تشکیل‌شده است، ادامه داد: 366 فقره
پرونده تاکنون رسیدگی و حکم پرداخت 17 میلیارد و 539 میلیون و
592 هزار ریال جریمه نقدی برای متخلفان صادرشده است.
وی ارزش ریالی مجموع پرونده‌های تشکیل‌شده را 151 میلیارد و 81
میلیون و 282 هزار ریال عنوان کرد و گفت: 548 پرونده مربوط به
بخش کالا و خدمات، 100 پرونده در حوزه بهداشت و درمان و 72
پرونده در حوزه قاچاق کالا و ارز تشکیل‌شده است.
معاون نظارت و بازرسی سازمان صنعت،معدن و تجارت استان سمنان
خاطرنشان کرد: مقابله با گران‌فروشی، کم‌فروشی، عرضه کالای
قاچاق و عدم رعایت پروتکل‌های بهداشتی در دستور کار این نهاد
قرار دارد
جریمه برای نزدن ماسک در اماکن تفریحی پاریس