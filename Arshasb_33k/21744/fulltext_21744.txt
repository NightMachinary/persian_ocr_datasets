21744
قهرمانی خدمتی و نوروزیان در مسابقات آزاد بین المللی مصر
به گزارش ایسنا و به نقل از فدراسیون تیراندازی، در جریان فینال
مسابقات رقابت‌های تیراندازی آزاد بین‌المللی مصر در ماده تفنگ
بادی بانوان، نجمه خدمتی با کسب بالاترین امتیاز در جایگاه اول
ایستاد، نماینده سنگاپور دوم شد و فاطمه کرم زاده دیگر نماینده
شایسته کشورمان در جایگاه سوم ایستاد.
هم‌چنین در بخش تفنگ بادی آقایان، پوریا نوروزیان تیرانداز
ارزنده کشورمان با قرار گرفتن در جایگاه اول به مقام قهرمانی دست
یافت و دو نماینده کشور هند دوم و سوم شدند.
مهیار صداقت دیگر نماینده ایران با قرار گرفتن در جایگاه پنجم به کار
خود پایان داد. پیش از این آرمینا صادقیان در بخش تفنگ بادی
جوانان به عنوان قهرمانی بخش زنان رسیده بود.
فینال تپانچه بادی آقایان با حضور دو نماینده کشورمان جواد فروغی
و وحید گل خندان در حال پیگیری است.
مسابقات آزاد تیراندازی بین‌المللی مصر از 19 تا 21 آذرماه در رشته
های تفنگ و تپانچه بادی آقایان و بانوان با حضور220 ورزشکار از
17کشور دنیا به صورت آنلاین درحال برگزاری است.
قهرمانی دانشگاه آزاد در نیم فصل لیگ برتر قایقرانی روئینگ
به گزارش ایسنا و به نقل از فدراسیون قایقرانی، اولین دوره لیگ برتر