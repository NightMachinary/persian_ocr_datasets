22468
مبارزه با هرگونه حمل و استفاده از سلاح
سردار حسین رحیمی در گفت‌وگو با ایسنا، درباره خرید و فروش
سلاح و میزان استفاده از آن از سوی افراد غیرمرتبط گفت: مبارزه با
سلاح و برخورد با کسانی که به هرشکلی از آن استفاده کنند جزو
اولویت های برخوردی پلیس است و ما به طور جد با آن برخورد خواهیم
کرد. در این میان حتی اگر یک تیر مشقی هم شلیک شود، پلیس حساسیت
ویژه‌ای داشته و با آن برخورد خواهد کرد.
وی با بیان اینکه هرگونه اقدامی در ارتباط با سلاح اعم از حمل، استفاده و
نگهداری برای پلیس مهم است و آن را دنبال می‌کند، گفت: خوشبختانه
وضعیت خوبی هم داریم و تقریبا موضوع قابل ذکری را در تهران در این
خصوص نداریم، اما ما هم با جدیت این موضوع را دنبال می‌کنیم.
فرمانده انتظامی تهران بزرگ در مورد نظارت بر این موضوع در فضای
مجازی نیز گفت: در فضای مجازی هم پلیس کنترل می‌کند و این
موضوع نه فقط برعهده پلیس فتای ما، برعهده پلیس امنیت و پلیس
آگاهی و ... نیز گذاشته شد و با این موارد به جد برخورد می‌شود.
مبارزه با ویژه خواری و فساد، برنامه راهبردی دستگاه قضایی است
موسی خلیل الهی با اشاره به اقدامات انجام شده برای حمایت از
واحدهای مشکل دار، اظهار کرد: از جمله برنامه‌های تحولی که جزو
دستورات صادره از سوی رئیس قوه قضائیه بوده و دستگاه قضایی