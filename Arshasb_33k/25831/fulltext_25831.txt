25831
وی گفت: تمام مراحل چرخه تولید صنایع دستی شامل تأمین مواد
اولیه، فروش تولیدات و مهارت‌آموزی در این طرح پوشش داده
می‌شود و در سال جهش تولید، اتفاقات خوبی را برای استان رقم
خواهد زد.
استاندار خراسان جنوبی، افتتاح 12 فرستنده دیجیتال برای بهره
مندی 18 روستا از شبکه‌های رادیویی و تلویزیونی را از دیگر
برنامه‌های پیش بینی شده برای این سفر عنوان کرد.
معتمدیان تصریح کرد: در این سفر طی تفاهم نامه‌ای بین استانداری و
سازمان برنامه و بودجه کشور، 7500 واحد نیروگاه خورشیدی
نصب و راه اندازی می‌شوند.
وی ادامه داد: در این طرح از حمایت‌های نهادهای حمایتی کمیته
امداد امام خمینی(ره)، بسیج سازندگی، بنیاد برکت و بنیاد علوی نیز
استفاده می‌شود.
استاندار خراسان جنوبی بیان کرد: افراد بهره مند از این طرح در مناطق
کمتر برخوردار از تسهیلات و کمک‌های بلاعوض برخوردار
می‌شوند.
معتمدیان اظهار کرد: افتتاح و راه‌اندازی کارخانه کنسانتره زغال
سنگ که از واحدهای تولیدی بزرگ استان در طبس است، از دیگر
برنامه‌های لحاظ شده در این سفر است.