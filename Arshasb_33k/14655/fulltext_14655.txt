14655
هستند شامل نمی‌شوند.
چمنی تصریح کرد: سال گذشته شورای عالی کار پایه حقوق
کارگران را 36.5 درصد افزایش داد. در حالی که تورم موجود طبق
آمارها 32.5 درصد بود. ولی امسال افزایش حداقل مزد در حالی 21
درصد تصویب شد که نرخ تورم بیش از این رقم و به گفته کارشناسان 41
درصد بود.
وی خاطر نشان کرد: مسئله مهمتر این که ساعت‌ها وقت در کمیته
دستمزد شورای عالی کار صرف کردیم و روی رقم 4 میلیون و 940
هزار تومان به عنوان هزینه سبد معیشت کارگران به توافق رسیدیم.
برهمین اساس مقرر شد این رقم مبنای مذاکرات ما در طول جلسات
شورا باشد ولی خلاف آن عمل شد.
رئیس کانون عالی انجمن‌های صنفی کارگران در بخش دیگری از
گفت و گو درباره افزایش حقوق کارکنان دولت و تاکید نمایندگان
کارگری به افزایش حقوق کارگران به دو میلیون و 800 هزار تومان
گفت: اگر نمایندگان کارگری بحث افزایش حقوق کارمندان را
مطرح کردند، به دنبال این نبودند که ماده 41 قانون کار زیر پا گذاشته
شود بلکه از این جهت که کارگران هم به عنوان بخشی از بدنه تولید در این
کشور زندگی می‌کنند، این افزایش در مورد حقوق آنها هم لحاظ
شود.