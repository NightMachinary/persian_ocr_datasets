19077
شهریه مدارس غیردولتی برای برنامه‌های غیرآموزشی باید
بازگردانده شود
حسین شادکام در گفت‌وگو با ایسنا، در خصوص وضعیت آموزشی
مدارس غیردولتی، اظهار کرد: مدارس غیردولتی تافته جدا بافته
نیست. تمام سیاست‌های حوزه آموزش‌وپرورش برای این دسته از
مدارس نیز وجود دارد. سامانه‌ای در حال طراحی است که به دلیل
بحث‌های حفاظتی رونمایی از آن به تاخیر افتاده است. در حال حاضر
آموزش دانش‌آموزان از طریق صداوسیما، فضای مجازی و سامانه
شاد انجام می‌شود.
وی در پاسخ به این سوال که با توجه به شرایط آموزش موجود، آیا در
شهریه مدارس غیردولتی تغییری ایجاد خواهد شد یا خیر، گفت: در
حال حاضر هیچ تغییری قرار نیست رخ دهد. اولیا برای آموزش هزینه
پرداخت کرده‌اند که هم اکنون آموزش به صورت مجازی ارائه
می‌شود. بخشی از شهریه مدارس غیردولتی مختص برنامه‌های
فوق‌برنامه غیرآموزشی مانند اردو است که در حال حاضر
تصمیم‌گیری شده این هزینه‌ها بازگردانده شود.
معاون هماهنگی اداره کل آموزش‌وپرورش خراسان رضوی ادامه
داد: در سامانه شاد، همانند آموزش از طریق صداوسیما، آموزش
متمرکز ارائه نمی‌شود و معلمان در آن دخالت مستقیم دارند. این طور