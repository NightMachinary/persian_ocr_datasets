10205
همچنین طی ساعات گذشته، درخواست‌های متعددی از مسؤولان
عراقی برای جلوگیری از آشوب امنیتی در تظاهرات شهر ناصریه،
مرکز استان ذی قار مطرح شده است.
کمیساریای حقوق بشر عراق از مصطفی الکاظمی، نخست وزیر عراق
خواست تا کنترل شرایط امنیتی در ذی قار را برعهده بگیرد و تدابیر
فوری را برای توقف خونریزی‌ها و گسترش امنیت و توقف نابسامانی
امنیتی در این استان اتخاذ کند.
کمیساریای حقوق بشر عراق در بیانیه‌ای اعلام کرد که این نابسامانی
باعث وخامت درگیری‌ها میان تظاهرکنندگان و نیروهای امنیتی
شده و منجر به کشته شدن یک نیروی امنیتی و زخمی شدن 111 تن از دو
طرف در پی استفاده از گلوله جنگی و سنگ و سلاح‌های سرد شده است.
این کمیساریا افزود که ادامه نابسامانی امنیتی و عدم حل و فصل
مشکلات منجر به کشته شدن تعداد زیادی از قربانیان می‌شود.
از سوی دیگر، ائتلاف النصر به رهبری حیدر العبادی، نخست وزیر
پیشین عراق خواهان ارزیابی مجدد اوضاع در ذی قار و کنترل اوضاع
شد. این ائتلاف از دولت و گروه‌های سیاسی خواست تا به
مسؤولیت‌های خود عمل کنند. این ائتلاف مخالفت خود را با ادامه
ریختن خون‌ها در این استان اعلام کرد.