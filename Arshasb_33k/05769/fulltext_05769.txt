5769
اگر دستگاه قضا اصلاح شود، کل کشور اصلاح می شود
حجت الاسلام والمسلمین سیداحمد مرتضوی مقدم پنجشنبه23
مردادماه در آیین رونمایی از سامانه ارزشیابی آرای بدوی به نام
ساآب در دادگستری همدان، تبیین کرد: این سامانه برنامه خوبی است
اما ممکن است نقدهایی نیز به دنبال داشته باشد، چه تضمینی دارد دادگاه
تجدیدنظر اشتباه نکند؟ بنابراین باید فعالیت ها به نحوی باشد که
براساس واقعیت های اجتناب ناپذیر باشد و حب و بغض در آن وجود
نداشته باشد.
وی ادامه داد: یکی از وظایف دیوان عالی کشور علاوه بر ارزیابی
پرونده های فرجامی، نظارت هایی است که ما به صورت استانی آغاز
کردیم. ارزیابی آرا در تمامی محاکم امر بسیار مهمی است و درصدد
هستیم آرا را به صورت کاربردی ارزیابی کنیم.
مرتضوی مقدم با بیان اینکه قضات دادگاه های تجدیدنظر باید از نظر
علمی، استعداد و تجربه کاری دارای مقبولیت باشند، توضیح داد: در
دادگاه دیوان عالی کشور ارزیابی بسیار مهم است اما آنچه برای ما مهم
است خروجی دادگاه ها است و اینکه آیا این خروجی عدل است یا خیر؟
احکام باید به صورت مستند قابل ارائه باشند.
وی در رابطه با تعداد زیاد پرونده ها در دستگاه قضایی بیان کرد: این همه
فرآیند قضایی چرا باید در دادگاه ها باشد؟ ایراد و ضعف ما کجاست؟ ما