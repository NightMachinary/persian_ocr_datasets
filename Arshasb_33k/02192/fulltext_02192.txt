2192
دریافتی‌ها بسیار تأمل‌برانگیزتر می‌شود.
تکذیب آقای سخنگو و سامانه‌ شفافیتی که هیچ‌گاه ایجاد نشد
دیوان محاسبات چند روز پیش گزارشی از میزان پرداختی‌ها در
شرکت‌های دولتی منتشر کرد که بر اساس آن «بالاترین میانگین سرانه
حقوق و مزایای ماهانه در شرکت‌های دولتی متعلق به شرکت بازرگانی
و خدمات صنعتی فولاد اهواز بوده که بیش از 52 میلیون تومان و
کمترین سرانه که بر مبنای مصوبات دولت است، به شرکت سهامی
شهرک‌های صنعتی استان هرمزگان با ماهانه 20 میلیون تومان به ثبت
رسیده است. تعداد کل کارکنان شرکت‌های دولتی، ‌بانک‌ها و
مؤسسات وابسته به دولت 363‌ هزار و 343 نفر هستند که یک‌سوم این
افراد، حقوق نجومی دریافت خواهند کرد. 128‌ هزار و 710 کارکن
این شرکت‌ها برای سال آینده حقوق و مزایای متوسط ماهانه 26
میلیون تومان دریافت خواهند کرد. از 57 شرکت مندرج در جدول
دیوان محاسبات نیز 47 شرکت حقوق و مزایای ماهانه 20 تا 30 میلیون
تومان به کارمندان می‌دهند. همچنین هشت شرکت بین 30 تا 40
میلیون و دو شرکت 40 تا 53 میلیون تومان پرداختی دارند».
بعد از انتشار این گزارش بود که علی ربیعی، سخنگوی دولت در
واکنشی صریح به گزارش مزبور گفت: «اگر دیوان محاسبات کسی را
در دولت سراغ دارد که حقوق 45 میلیون تومانی در دولت می‌گیرد،