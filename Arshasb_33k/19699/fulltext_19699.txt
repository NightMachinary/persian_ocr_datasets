19699
ضرورت ایجاد زیرساخت‌های استقرار اورژانس هوایی در استان
مرکزی
سیدعلی آقازاده در جلسه کارگروه اجتماعی استان مرکزی به
تصویب‌نامه ساخت محل فرود بالگرد اورژانس هوایی در تمامی
شهرستان‌های استان اشاره کرد و افزود: فرمانداران استان مکلف
هستند با رعایت ضوابط اجرایی و تایید دانشگاه علوم پزشکی و
اورژانس تا شهریورماه سال جاری نسبت به جانمایی مکان بالگرد
هوایی اقدام کنند.
وی افزود: تامین 10 دستگاه موتورلانس مجهز به خدمات
فوریت‌های پزشکی برای شهرستان اراک و سه دستگاه دیگر برای ساوه
به منظور سرعت‌دهی در امدادرسانی از اولویت‌هایی است که باید در
دستور کار مدیریت این دو شهرستان قرار گیرد.
وی گفت: سازوکار اجرایی و مکانیسم عملی برخی پیشنهادات در
کارگروه اجتماعی متناسب با نیاز استان و اولویت سنجی، تدوین و در
حیطه اختیارات استانی اجرایی خواهد شد.
استاندار مرکزی در خصوص موضوع کنترل سرعت و ایجاد کمپین
به عنوان دیگر دستور کار کارگروه اجتماعی استان گفت: ایجاد یک
پویش و کمپین مردمی برای فرهنگ سازی در خصوص موضوع
کنترل سرعت وسایط نقلیه ضروری است.