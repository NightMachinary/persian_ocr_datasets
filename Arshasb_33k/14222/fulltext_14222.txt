14222
وی اضافه کرد: میزان اثربخشی برنامه‌ها باید مشخص شود تا متناسب با
آن برای اوقات فراغت جوانان، برنامه ریزی مناسب صورت گیرد و
نشاط اجتماعی بین این جامعه افزایش پیدا کند.
مدیرکل ورزش و جوانان استان مرکزی نیز گفت: تصمیم گیری و
سیاست گذاری و نظارت بر عملکرد دستگاه های اجرایی در حوزه
جوانان از مهمترین اهداف برگزاری این نشست ها است که مقرر شده در
سال جاری در راستای برنامه های حوزه جوانان از ظرفیت سمن ها
استفاده شود و بر اساس شاخص ها برنامه ریزی لازم صورت گیرد.
عابد حقدادی افزود: با توجه به شیوع کرونا و وضعیت ایجاد شده، باید
برنامه ریزی برای اوقات فراغت جوانان در قالب فضای مجازی و
فعالیت های خانگی باشد.
مدیرکل ورزش و جوانان استان مرکزی تصریح کرد: میانگین
اجرای مصوبات ستاد ساماندهی در استان مرکزی در سال گذشته 75
درصد بوده و مابقی مصوبات به دلایل مختلف اجرایی نشده است.
حقدادی از جمله مشکلات حوزه جوانان را موازی کاری دستگاه
های اجرایی و عرضه محوری به جای غنی سازی و کیفیت بخشی دانست و
گفت: تقویت فرهنگ کتابخوانی، برگزاری اردوهای جهادی ،
زیارتی ، سیاحتی ، علمی و گردشگری ، پرهیز از برگزاری دوره های
تقویتی و درسی در ایام فراغت، برگزاری دوره های مناسب اوقات