31648
کووید 19 عامل تشدید چاقی در کودکان آمریکایی
به گزارش ایسنا، یک پنجم از کودکان آمریکایی به چاقی مبتلا هستند و
محدودیت‌های اعمال شده ناشی از شیوع کروناویروس ممکن
است بحران چاقی در کودکان را تشدید کند.
جدیدترین آمارهای مرکز کنترل و پیشگیری از بیماری ها در آمریکا
که بر اساس بررسی انجام گرفته روی بیش از 2800 کودک بدست آمده
نشان می‌دهد: 19.3 درصد از کودکان دو تا 19 ساله در این کشور دچار
چاقی هستند.
به گفته کارشناسان آمریکایی با تعطیلی مدارس در سراسر این کشور،
ده ها میلیون نفر خانه نشین شده اند و شیوع کروناویروس نوعی از سبک
زندگی را رواج داده که به موجب آن میزان فعالیت بدنی افراد کمتر
می‌شود.
به گزارش راشا تودی، کارشناسان با بیان اینکه بیشتر کودکان از خانه
خارج نمی‌شوند و حتی در خانه هم فعالیت بدنی کمتری دارند، اظهار
داشتند: ممکن است در سال های آتی معضل چاقی در کودکان بدتر
شود و به ویژه اگر روند پیشرفت بیماری به همین شیوه ادامه پیدا کند.
علاوه بر این، مشکلات مرتبط با وزن می تواند شیوع بیماری های
ویروسی را تشدید کند.
کووید 19 مهربانی 20