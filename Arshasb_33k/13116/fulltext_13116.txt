13116
در حال انجام است اما با توجه به وجود مشکلات از سال های قبل، نمی
توان انتظار داشت این مشکلات در یک تا دو سال رفع شوند.
اشرفی بیان کرد: محل دفن پسماندهای شهرها به ویژه اهواز یک معضل
است؛ تا جایی که در حوزه اختیارات ما به عنوان سازمان حفاظت محیط
زیست بوده، مسائل به مسئولان و مقامات منعکس شده است و این مسائل
در کارگروه استانی پسماندها با شدت و قوت مطرح شده است.
دادستان نیز در این زمینه ورود کرده است و اقدامات قضایی لازم انجام
شده تا فشار حداکثری به مسئولان شهری در راستای ساماندهی
وضعیت نامناسب پسماندها، وارد شود.
مدیرکل حفاظت محیط زیست خوزستان ادامه داد: میزان تولید زباله
در آبادان و خرمشهر نیز زیاد است. بر اساس مطالعات ساماندهی
پسماندهای خوزستان مقرر شده است پسماند این دو شهر در یک محل
مشخص، دفع و مدیریت شوند.
اشرفی بیان کرد: با این اقدامات پس از 20 سال که پسماندهای شهر
آبادان در بخشی از تالاب شادگان تخلیه می شد، متوقف و پسماندها به
نقطه دیگری منتقل خواهند شد و ما نسبت به پاکسازی تالاب شادگان
اقدام می کنیم و بسیاری از این نگرانی ها مرتفع می شود.
وی بیان کرد: مسائل و مشکلات محیط زیستی خوزستان هم در حوزه
محیط انسانی و هم طبیعی زیاد هستند.