23792
مشاور ماکرون با پیامی از او به بیروت می‌رود
به گزارش ایسنا، به نقل از میدل ایست نیوز، منابع آگاه خبر دادند که
«پاتریک دورل»، مشاور رئیس جمهوری فرانسه، فردا در سفری دو
روزه وارد بیروت خواهد شد.
پایگاه «العربی الجدید» به نقل از یک دیپلمات فرانسوی خبر داد که
هدف از سفر این مقام ارشد فرانسوی احیای طرح «امانوئل ماکرون»
برای حل بحران لبنان و تأکید بر عزم پاریس برای کمک به لبنان جهت
خروج از بحران اقتصادی است.
این منبع تأکید کرد که ماکرون مشاور ارشد خود را با پیغام‌های روشن
و شماتت‌آمیز خطاب به نیروهای سیاسی لبنان به بیروت فرستاده تا
آنان را به کنار گذاشتن سهمیه‌بندی سیاسی که عامل اصلی فروپاشی
اقتصادی لبنان است وادارد.
به گفته این منبع، ماکرون تأکید کرده که همچنان در کنار لبنان
می‌ایستد و برای برگزاری کنفرانس حمایت از لبنان جهت جلب
حمایت‌های مالی جهانی به اقتصاد این کشور تلاش می‌کند اما تأکید
می‌کند که تا زمانی که طبقه سیاسی لبنان روند اصلاحاتی را که
خودشان به آن متعهد شده‌اند آغاز نکنند هیچ «چک سفید امضایی» به
آنان نخواهد داد.
این در حالی است که مذاکرات «سعد حریری» برای تشکیل کابینه