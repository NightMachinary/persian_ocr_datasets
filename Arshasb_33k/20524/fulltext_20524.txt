20524
علت توقف حکم تخریب ویلاهای غیرمجازدر منطقه بیرگان چهارمحال
و بختیاری
به گزارش ایسنا، حکم تخریب ویلاهای غیرمجاز چهارمحال و
بختیاری در منطقه بیرگان بر اساس دستور قضایی صادر شد، این ویلاها
به صورت غیرمجاز و تغییر کاربری احداث شده بودند که پس از
صدور رأی قلع و قمع تعداد 2 ویلا تخریب شد و برای تخریب مابقی
ویلاها مهلت حدود دو هفته‌ای به صاحبان برای تخلیه داده شد، اما پس از
مهلت تعیین شده اجرای حکم به تعویق افتاد.
خبرنگار ایسنا علت تعویق در حکم قلع و قمع ویلاهای منطقه بیرگان
چهارمحال و بختیاری را از مسئولان قضایی جویا شد.
عبدالرضا علیمحدی دادستان عمومی و انقلاب شهرکرد در گفت‌وگو
با ایسنا از توقف حکم تخریب ویلاهای غیرمجاز منطقه بیرگان
چهارمحال و بختیاری خبر داد و اظهار کرد: پرونده جهت بررسی
بیش‌تر مجددا به دیوان عالی کشور ارجاع داده شده است.
وی خاطرنشان کرد: از تعداد ویلاهای غیرمجاز حدود 2 مورد
تخریب و 9 ویلا هم‌چنان منتظر رأی دیوان عالی است، توقف در اجرای
حکم به دلیل درخواست اعاده دادرسی از سوی آب منطقه‌ای استان
اصفهان است، اما پیگیری‌ها برای اجرای حکم در حال انجام است.