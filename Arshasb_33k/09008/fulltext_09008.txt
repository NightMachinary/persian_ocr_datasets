9008
وی درباره نحوه برگزاری المپیادهای ورزشی نیز گفت: طی دو سال
المیپاد استعدادهای برتر برگزار شد اما امسال به علت کرونا موفق به
برگزاری آن نشدیم. آموزش و پرورش نیز المپیاد ورزش دانش
آموزی دارد که در حال هماهنگی هستیم این دو رویداد را یکی کنیم تا
این رویداد را به صورت مشترک و در عرصه گسترده تری برگزار کنیم.
وزیر ورزش و جوانان با بیان اینکه یکی دیگر از اقدامات ما ایجاد زمین
های چمن مصنوعی مینی فوتبال در مناطق محروم است اظهار کرد: از
چهارسال گذشته برای آنکه نوجوانان و جوانان مناطق محروم،
عشایری و روستایی بتوانند از امکانات ورزشی برخوردار شوند
احداث چمن های مصنوعی مینی فوتبال را آغاز کردیم که به شدت
مورد استقبال قرار گرفت. تا امروز نزدیک به 2000 زمین چمن
مصنوعی مینی فوتبال به ویژه در مناطق روستایی و مناطق محروم بهره
برداری شده است.
وی افزود: علاوه بر اینکه بچه ها در این زمین تمرین فوتبال می کنند،
رشته های دیگر را هم تمرین می کنند. همه ما قبول داریم امروز ورزش
ارزانترین و مناسبترین ابزار برای غنی سازی اوقات فراغت است و باور
داریم اماکن ورزشی را گسترش دهیم و از اماکن دیگر دستگاهها
استفاده کنیم و بتوانیم استعدادهای فراوان نوجوانان و جوانان
مناطق محروم را شناسایی و به تدریج به اردوهای حرفه ای ببریم.