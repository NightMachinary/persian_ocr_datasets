2671
مشکل دارند. در روستاهای رباط، ابوالعباس، هپرو، دلی‌ها، تلاور،
آبگرمک، دره نی و... که مجموعا حدود 40 روستا هستند شاهد
مشکلاتی در تامین آب شرب و فرسودگی تجهیزات و خطوط انتقال
آب هستیم.
حرباوی گفت: برای حل مشکل تامین آب همه این روستاها، برنامه و
طرح وجود دارد اما در حال حاضر با مشکل تامین اعتبار مواجه هستیم و
از این رو نتوانسته‌ایم به شکلی که باید، نیاز تامین آب شرب به ویژه در این
روزهای کرونایی را برطرف کنیم.
وی افزود: در سال 98 تخصیص اعتبارات به شرکت آب و فاضلاب
روستایی مناسب نبود و از این رو نتوانستیم پروژه‌هایی که برای حل
مشکلات آب روستاهای باغملک تعریف کرده بودیم را آن گونه که
باید اجرایی کنیم؛ به عنوان مثال تخصیص اعتبار پروژه انتقال آب از
مال‌آقا به بارانگرد که برای تامین آب حدود 10 روستا مناسب است،
صفر بود.
قائم مقام شرکت آب و فاضلاب خوزستان با بیان اینکه روستاهای
باغملک غالبا در تابستان با مشکل حاد تامین آب مواجه می‌شوند، بیان
کرد: برای حل موقتی مشکل این روستاها معمولا چاه آب اجاره
می‌کنیم و یا با تانکر به ساکنان روستاها آبرسانی می‌شود تا تابستان را
پشت سر بگذارند.