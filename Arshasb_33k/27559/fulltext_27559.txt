27559
بار دیگر هرگونه ساخت و ساز رژیم صهیونیستی در اراضی اشغالی
فلسطین را غیرقانونی اعلام و بر ضرورت تخلیه فوری تمامی شهرک‌های
صهیونیستی احداث شده در کرانه باختری تاکید کرد. رژیم
صهیونیستی به ویژه در دوره ریاست جمهوری دونالد ترامپ شهرک
سازی در اراضی اشغالی فلسطین را به طرز بی سابقه‌ای توسعه داده است که
حمایت‌های همه جانبه ترامپ از این رژیم سهم بسزایی در این امر داشته
است.
طبق گزارشی که جنبش اسرائیلی چپ‌گرای صلح اکنون اخیرا منتشر
کرد، رژیم صهیونیستی در حالیکه از سال 2013 تا 2016 ساخت
10331 واحد مسکونی جدید برای یهودیان در اراضی اشغالی را به
تصویب رسانده بود، در فاصله سال‌های 2017 تا 2020 طرح‌ ساخت
26331 واحد دیگر به تصویب رسیده است. این جنبش تاکید کرد،
دولت رژیم صهیونیستی سعی دارد با حمایت‌های همه جانبه آمریکا و
از طریق توسعه شهرک‌سازی، عملا طرح الحاق کرانه باختری را به
مرحله اجرا برساند.
حمایت های آمریکا از شهرک‌ سازی رژیم صهیونیستی در اراضی
اشغالی تا جایی رسیده که این کشور در نظر دارد به ممنوعیت همکاری
علمی با شهرک‌های صهیونیست‌نشین کرانه باختری و بلندی‌های
اشغالی جولان پایان دهد.