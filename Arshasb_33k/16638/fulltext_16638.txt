16638
رئیس جمهوری اسلامی ایران
روحانی انتخاب نخست وزیر جدید عراق را تبریک گفت
به گزارش ایسنا، متن پیام حجت الاسلام والمسلمین حسن روحانی به
این شرح است:
«بسم الله الرحمن الرحیم
جناب آقای مصطفی الکاظمی
نخست وزیر جمهوری عراق
السلام علیکم و رحمه الله و برکاته
انتخاب جناب‌عالی به عنوان نخست وزیر جدید جمهوری عراق را
صمیمانه تبریک می‌گویم.
امیدوارم با توکل به خداوند متعال و استعانت از رهنمودهای دین مبین
اسلام و با عنایت به روابط دیرینه و تاریخی دو کشور همسایه و مسلمان، با
حمایت جناب‌عالی و تلاش دولت منتخب، بیش از پیش شاهد توسعه و
تعمیق همکاری‌ها میان جمهوری اسلامی ایران و جمهوری عراق در
تمامی زمینه‌ها و در راستای منافع متقابل دو ملت و برقراری صلح و ثبات
در منطقه باشیم.
از خداوند سبحان، سلامتی و موفقیت آن جناب و عزت و سربلندی مردم
جمهوری عراق را مسألت دارم.
حسن روحانی