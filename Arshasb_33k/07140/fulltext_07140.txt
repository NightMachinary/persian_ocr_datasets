7140
صالحیان 23 آذر در نشست هماهنگی اجرای طرح‌های نظارتی بر
بازار،اظهار کرد: ما همچنان تاکید داریم تا اصناف نسبت به ماسک‌
زدن، ضدعفونی و شستن مرتب دست و جلوگیری از تجمعات در
فضاهای صنفی مراقبت‌های لازم را انجام دهند تا شرایط حساس و
شکننده کنونی در بحث شیوع بیماری کرونا را سپری کنیم. وی
تصریح کرد: شرایط نارنجی یک شرایط حساس و شکننده است و اگر
اصناف دقت لازم را نداشته باشند و یا کوچکترین سهل‌انکاری و
قصوری را انجام دهند، امکان بازگشت به شرایط قرمز وجود دارد که
بهتر است برای جلوگیری از این اپیدمی خطرناک همچنان مراقبت‌های
بهداشتی خودمان را افزایش دهیم. مدیر محیط کار دانشگاه علوم
پزشکی گفت: قطعا ما در این شرایط با رفتارهای سختگیرانه جلوی
هرگونه تخلف و تعدی اصناف را خواهیم گرفت و انتظار می‌رود خود
اصناف نسبت به مراقبت‌های لازم در ارائه خدمات را مد نظر قرار داده و با
بازرسان محیط کار و بهداشت همکاری لازم را انجام دهند. صالحیان
افزود: در کنار اکیپ‌های معمول، با همکاری فرمانداری اردبیل 80
اکیپ مضاعف کار نظارت و بازرسی را در این ایام انجام می‌دهند و مردم
می‌توانند شکایات و گلایه‌های خود را از صنوف متخلف از طریق
سامانه 190 اعلام کرده و ما را در جریان امر قرار دهند. وی در بخش
دیگری از سخنان خود خاطر نشان کرد:‌ با تشدید نظارت‌ها و بازرسی‌ها