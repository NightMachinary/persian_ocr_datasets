6653
هادی هاشمیان گفت: اعضای این باند با شبیخون به تنها ذخیره‌گاه‌های
ارزشمند درختان سرخدار در منطقه علی‌آبادکتول، این درختان در
معرض خطر انقراض را قطع می‌کردند.
وی افزود: این افراد پس از قطع درختان و انتقال آن به کارگاهی در
گرگان، از تنه‌های سرخدار صنایع‌دستی که بیشتر آن‌ها تنه قلیان
است، تولید می‌کردند و با نمایش در شبکه‌های اجتماعی و کانال‌های
تلگرامی و واتس آپی، به قیمت گزاف می‌فروختند.
رئیس‌کل دادگستری گلستان تصریح کرد: اعضای این باند زمانی لو
رفتند که در یکی از ایست و بازرسی‌ها در جنگل‌های منطقه
علی‌آبادکتول، از یک خودرو سواری چند قطعه چوب سرخدار
کشف و ضبط شد.
هاشمیان ادامه داد: به علت اهمیت گونه سرخدار در منطقه و در معرض
خطر بودن آن، موضوع به‌صورت ویژه در دستور کار دادگستری
قرار گرفت. خوشبختانه تحقیقات و بررسی‌ها، قاضی پرونده را به
باندی رساند که مدت هاست چراغ خاموش درختان سرخدار منطقه
را قطع می‌کردند و صنایع‌دستی این گونه کمیاب را در فضای مجازی
می‌فروختند.
وی گفت: تاکنون 3 نفر در این رابطه دستگیر شده‌اند و کارگاهی هم که
در آن صنایع‌دستی با چوب سرخدار تولید می‌شد شناسایی و پلمب