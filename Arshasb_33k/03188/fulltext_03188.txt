3188
استفاده سیاسی از ورزش توسط برخی کشورها در جنگ نرم
به گزارش ایسنا، فرشید طهماسبی در همایش بین‌المللی دیپلماسی
ورزشی با اشاره به این‌که سیاست خارجی شامل مبانی، اهداف و
برنامه‌های نظری روابط سیاسی کشور را تعیین می‌کند، گفت:
دیپلماسی ورزشی ابزاری برای دستیابی به این اهداف، برنامه‌ها و
مبانی سیاسی است و از کارکرد آن می‌توان برای ارتقای سطح روابط،
رفع تنش‌ها و توسعه ابعاد مختلف سیاسی، فرهنگی، اجتماعی و
اقتصادی استفاده کرد.
وی ادامه داد: علی‌رغم این‌که عنوان می‌شود باید ورزش را از سیاست
دور کرد، اما در سال‌های گذشته برخی از کشورها به عنوان ابزاری
سیاسی بهره جسته‌اند و در جنگی که ایران نیز از آن مستثنی نیست
معادلات بین‌المللی پشت پرده به راه انداختند و به دنبال اهداف سیاسی
از طریق ورزش هستند.
مدیرکل امور روابط بین‌الملل وزارت ورزش و جوانان با بیان این‌که
ورزش پدیده‌ای چند بعدی است که به طور حتم یکی از ابعاد آن سیاست
است، خاطر نشان کرد: باید بتوانیم از سه سطح تغییر نگرش، دانش و
رفتار عبور کنیم اما در حوزه استفاده از ظرفیت دیپلماسی ورزشی
براین باور هستند که همچنان در سطح تغییر نگرش قرار داریم و باید
بتوانیم هرچه سریع‌تر در این راستا گام برداریم.