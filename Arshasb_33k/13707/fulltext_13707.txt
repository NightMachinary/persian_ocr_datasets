13707
خطر وقوع فاجعه‌ بزرگ زیست‌محیطی در آب‌های جزیره موریس
به گزارش ایسنا، شهروندان جزیره موریس برای مهار لکه نفتی تلاش
می‌کنند و کمک‌های بین‌المللی نیز در راه هستند.
نفت نشت‌کرده از شناور ژاپنی، طبیعت زیبای جزیره موریس را به
مخاطره انداخته است و در صورت غرق شدن این کشتی حامل نفت،
فاجعه‌ای عظیم روی خواهد داد.
سایت تاگس‌شاو وابسته به شبکه یک تلویزیون آلمان با انتشار
گزارشی، خبر از احتمال وقوع فاجعه‌ای بزرگ برای محیط زیست
جزیره موریس داده است.
در این گزارش آمده است که در حال حاضر نشانه‌ای از آرامش در جزیره
موریس به چشم نمی‌خورد و نگرانی‌ها جای این آرامش را گرفته است.
شهروندان با استفاده از قایق‌های ماهیگیری می‌کوشند تا مانع از
گسترش لکه نفتی در آب‌های جزیره موریس شوند. اهالی از هر
وسیله‌ای برای جلوگیری از نشت نفت به دیگر نقاط آب‌های این جزیره
کمک می‌گیرند. از برگ‌های نیشکر گرفته تا کاه و پلاستیک، هر آنچه
می‌یابند به یکدیگر گره زده و در آب می‌اندازند تا مانع از گسترش لکه
نفتی شوند.
سونیل دووارکازینگ، یکی از کنشگران محیط‌زیست، تلاش
خستگی‌ناپذیر مردم جزیره را برای مقابله با این فاجعه ستایش‌برانگیز