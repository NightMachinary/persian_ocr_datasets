24431
اصولگراها یا اصلاح‌طلب‌هایی که پیروزی نامزد دموکرات‌ها در
انتخابات 2020 را مساوی با افزایش شانس جریان اصلاح‌طلب در
داخل برای پیروزی در انتخابات 1400 و بالا رفتن دست نامزد
جمهوری‌خواهان را برابر با بالا رفتن شانس اصولگراها در انتخابات
سال آتی می‌دانستند. مساله مذاکره با ایالات متحده همواره سوژه‌ای
برای حمله دو جناح اصولگرا و اصلاح‌طلب به یکدیگر در حداقل سه
دهه گذشته در ایران بوده اما تجربه‌های متعدد نشان داده که مجموعه
نظام فارغ از آن که دولت وقت در اختیار کدام جناح سیاسی است با
توجه به مصلحت عمومی و منافع ملی، هرگاه رایزنی، گفت‌وگو یا
مذاکره موردی با امریکا را در راستای تامین منافع ملی دانسته، از آن
ابایی نداشته است. بر همین اساس می‌بینیم که در هر کدام از دولت‌های
پس از انقلاب اسلامی ما شاهد نوعی از تماس میان تهران و واشنگتن در
سوژه‌های موردی بوده‌ایم. آخرین نمونه و ملموس‌ترین این
تجربه‌ها نزد افکار عمومی برجام است که مذاکرات آن از پیش از دولت
حسن روحانی آغاز شد. در جریان مذاکرات هسته‌ای نیز رهبری هر
چند در بزنگاه‌های مختلف توصیه‌ها یا هشدارهایی را درباره این
مذاکره مطرح کردند اما هیچ‌گاه حمایت خود از تیم مذاکره‌کننده را
دریغ نکردند. مذاکرات دوجانبه ایران با ایالات متحده در عمان
زمانی آغاز شد که تهران در موضع ضعف نسبت به ایالات متحده یا سایر