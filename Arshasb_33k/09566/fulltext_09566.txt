9566
براساس آمار مرکز مطالعات پورتوریکویی در کالج هانتر
نیویورک، در حال حاضر بیش از یک میلیون پورتوریکویی ساکن
فلوریدا هستند.
زمانی که پورتوریکویی‌ها جزیره خود را ترک کنند و ساکن یکی از
ایالت‌های آمریکا شوند، می‌توانند در انتخابات ایالتی و فدرال
آمریکا شرکت کنند.
در پورتوریکو، ترامپ به خاطر واکنش‌اش به توفان مخرب ماریا در
سال 2017 میلادی به شدت مورد انتقاد قرار دارد؛ هنگامی که وی به
طرز توهین آمیزی رول‌های دستمال توالت را به طرف جمعیتی
پرتاب کرد.
اما کاخ سفید ماه گذشته یک بسته کمکی 13 میلیارد دلاری را برای کمک
به بازسازی‌های پس از توفان ماریا اعلام کرد.
جو بایدن، نامزد دموکرات‌ها در انتخابات نوامبر از این بسته کمکی به
عنوان یک ترفند سیاسی برای جلب نظر و حمایت رای‌دهندگانی که
پیشینه پورتوریکویی دارند، انتقاد کرد.
ترامپ از عادی سازی روابط بحرین و رژیم صهیونیستی خبر داد
به گزارش ایسنا، به نقل از رویترز، دونالد ترامپ، رئیس جمهوری
آمریکا با اعلام اینکه بحرین و رژیم صهیونیستی بر سر عادی‌سازی
روابط توافق کرده‌اند.، آن را یک رویداد تاریخی دیگر خواند.