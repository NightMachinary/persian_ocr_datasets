1041
نمکی همچنین از اجرای فاز سوم کلینیکال در آینده خبر داد و گفت:
تست‌های مدل انسانی واکسن موفق آمیز بود و گروه دوم و سوم نیز در
حال پیوستن است و اجازه نمی‌دهیم کسی واکسن خود را روی مردم ما
آزمایش کند.
آمریکا 8800 کودک مهاجر را اخراج کرده است
به گزارش ایسنا، به نقل از خبرگزاری رویترز، دولت دونالد ترامپ،
رئیس جمهوری آمریکا از ژوئن سال جاری میلادی از اعلام آمار
مربوط به این کودکان سر باز زده و گفته بود که حدود 2000 کودک
اخراج شدند. مدافعان حقوق مهاجران گفته‌اند که تعداد بیشتری از
کودکان احتمالا هدف این قوانین قرار گرفتند اما تعداد آنها تا روز
جمعه کاملا مشخص نشده بود.
دولت آمریکا قوانین جدید مرزی را در 21 مارس سال جاری میلادی
اجرایی کرد که قوانین قدیمی با هدف حمایت از کودکان در مقابل
قاچاقچیان انسان را حذف کرده است؛‌ قوانین قدیمی به
خانواده‌های مهاجر این فرصت را می‌داد تا در دادگاه مهاجرت
آمریکا بتوانند درخواست پناهندگی بدهند.
دولت آمریکا گفته که این قوانین اضطراری با هدف متوقف کردن
گسترش بیش از حد ویروس کرونا در داخل پناهگاه‌ها و اردوگاه‌های
مهاجران و در میان شهروندان ایالات متحده وضع شده است.