5517
ما نیز تا اندازه زیادی جا افتاده است. بهره‌گیری از گفت‌وگوهای
آنلاین و نمایشگاه‌های مجازی از دیگر فرصت‌هایی بود که در
روزگار کرونا فراهم شد و توانست میزان مخاطبان را تا اندازه زیادی
افزایش دهد. از سوی دیگر تعطیلی دانشگاه‌ها و بسیاری از مراکز باعث
شده است که هنرمندان فرصت بیشتری برای خلق اثر داشته باشد و بعد از
دوران کرونا قطعاً شاهد انفجار هنر هستیم و آثاری که در دوران کرونا
خلق شدند به نمایش گذاشته می‌شوند.
کامرانی در پاسخ به این پرسش که تا چه اندازه کرونا در محتوای آثار
هنری تاثیرگذار بوده است، بیان کرد: کرونا در آثار هنرمندان تاثیر
می‌گذارد، اما باید در عین حال این نکته را در نظر داشت که به طور کلی
طبیعت هنرهای تجسمی درونگرایانه است و قطعا تاثیر کرونا بر آثار
هنرمندان به صورت درونگرایانه مشاهده خواهد شد. به هر حال
شرایطی که هنرمندان در این دوران تحمل می‌کردند به نوعی در
هنرشان نشان داده می‌شود و این موضوع بستگی به کار، سبک و نگاه
هنرمندان دارد.
این هنرمند در پایان یادآور شد: در این شرایط می‌توان به
همکاری‌های میان گالری‌های داخل و خارج ایران نیز توجه کرد و
اگر شرایط تحریم‌ها برداشته شود، خیلی از گالری‌ها می‌توانند
فعالیت‌های اقتصادی و ارزآوری را به شکل ساده‌تری دنبال کنند.