9083
تبعات تحریم داخلی صنعت خودرو
به گزارش ایسنا، سعید لیلاز در ادامه یادداشتش در روزنامه اعتماد
نوشت: وقتی در اثر بدترین و شدیدترین فشاری که من از حمله مغول به
این طرف می‌توانم به یاد داشته باشم یا در کتاب‌ها خوانده باشم، تولید
خودروسازها از حدود 1.5 میلیون دستگاه در سال 1396 به حدود
820 هزار دستگاه در سال 1398 کاهش پیدا می‌کند و تلخ‌تر از آن در
همین مدت نرخ رشد نقدینگی با نرخ گیف 25 تا 30 درصد، پمپاژ
عظیمی از منابع نقدینگی را به جامعه انجام می‌دهد، اقتصاد حالت
دلاری پیدا می‌کند و پول داغ می‌شود؛ در این حالت همه کالاهایی که
تا الان مصرفی بوده، حالت سرمایه‌ای هم پیدا می‌کند. بنابراین نه تنها
مقدار نقدینگی دو برابر شده و تولید خودروسازی‌ها نصف شده بلکه
قاعدتا باید در یک چنین شرایطی یک افزایش شدید تقاضا نسبت بر
کاهش عرضه را داشته باشیم که البته نداریم. در واقع در این شرایط
خودرو حالت سرمایه‌ای پیدا کرده و از حالت کالای مصرفی با دوام
تغییر شکل پیدا کرده به صورت منبعی برای رشد سرمایه‌ها در‌می‌آید.
مسوول این اتفاق و این مشکلات هر شخص و گروهی که باشد ما جسارت
نمی‌کنیم ولی بدون تردید مسوول این مشکلات و بحران‌ها
خودروساز‌ها نیستند. به هر حال هم شما را، هم خوانندگان را، هم دولت
را، هم منتقدان را به داشتن عقل سلیم دعوت می‌کنم از نیمه پاییز 1398