12851
تمرکز بر نقد کتاب حجاب شرعی در عصر پیامبر آقای ترکاشوند است؛
اما به کتاب‌های نویسندگان دیگری مانند مرحوم فضل‌الله نیز پرداخته
شده و همچنین ادله ارائه شده توسط طرفداران حجاب حداقلی درباره
عدم رابطه بین حجاب و عفاف را نقد و بررسی کرده‌ایم و در فصل چهارم
مبانی و اصول و روش‌های حاکم بر کتاب حجاب شرعی در عصر
پیامبر(ص) بررسی و نقد شده است.
شاه‌سنایی در رابطه با نقدهای دیگری که در این کتاب، بر کتاب حجاب
شرعی در عصر پیامبر نوشته شده است، گفت: غلظت حجاب برهنگی در
عصر جاهلیت نیز از موضوعاتی است که در کتاب مطرح شده گفتنی
است که در عصر جاهلیت هم برهنگی وجود داشته و هم پوشش، اما
پوشش اصل بوده و برهنگی‌های موردی نیز وجود داشته، اما نباید با
دیدن چند نمونه برهنگی اعلام کرد که فرهنگ عمومی در عصر جاهلیت
فرهنگ برهنگی بوده است و قباحتی نیز نداشته و پیامبر(ص) هم کاری
به آن نداشته‌اند.
وی افزود: مبنای دیگر نقد شده در کتاب این است که بر فرض اینکه ما
قائل به صحت دیدگاه حجاب حداقلی باشیم و قبول کنیم که در زمان
جاهلیت برهنگی فرهنگ بوده است، نمی‌توانیم نتیجه بگیریم که
پیامبر(ص) نتوانسته فرهنگ برهنگی را به فرهنگ پوششی تبدیل
کند.