4105
افزایش بالغ بر 20 درصدی تولید انواع خودرو در 4 ماهه امسال
به گزارش ایسنا، سهیل معمارباشی با استناد به آمار میزان تولید انواع
خودرو تا پایان تیرماه، اظهار کرد: در بازه زمانی چهار ماهه ابتدایی
امسال تا پایان تیرماه، 323 هزار و 663 دستگاه انواع خودرو تولید
شد که نسبت به 268 هزار و 966 دستگاه خودرو تولیدی تا پایان تیرماه
سال گذشته، افزایش 20.3 درصدی داشته است. ضمن اینکه در تیرماه
سال جاری نیز 106 هزار و 18 دستگاه انواع خودرو تولید شده است که
در مقایسه با تعداد دستگاه‌های تولیدی در انواع خودروها در مدت
مشابه سال گذشته (69 هزار و 402 دستگاه) افزایش 52.8 درصدی را
تجربه کرده است.
مدیرکل صنایع حمل‌ونقل وزارت صنعت، معدن و تجارت با بیان
اینکه تولید خودروی سواری در چهار ماهه ابتدایی امسال رشد 19.4
درصدی داشته است، گفت: از ابتدای امسال تا پایان تیرماه 296 هزار و
328 دستگاه سواری تولید شده است؛ این در حالی است که میزان
تولید سواری در مدت مشابه سال گذشته، 248 هزار و 184 دستگاه
بوده است.
وی افزود: در حوزه تولید ون نیز در این بازه زمانی چهار ماهه با افزایش
تولید 15.9 درصدی مواجه بوده‌ایم. در حالی که میزان تولید این
خودرو از 69 دستگاه تولید شده در چهارماهه سال 1398 به 80 دستگاه