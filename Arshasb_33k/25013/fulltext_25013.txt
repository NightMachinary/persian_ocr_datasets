25013
عذرخواهی می‌کند که برود چای را تحویل مسافر بدهد. دو روزشان
را در قطار می‌گذرانند و دو روز دیگر را به کارهای خودشان می‌رسند.
اما دو روز کاری را شرکت برایشان تعیین می‌کند که ممکن است
روزهای پنجشنبه و جمعه هم باشد. مسیر سفر را هم شرکت برایشان تعیین
می‌کند. از طولانی‌ترین مسیر که بندرعباس است و حدود 20 ساعت
در راهند تا کوتاه‌ترین مسیر که 8 ساعته است. گاهی به مقصد که
می‌رسند امکان استراحت دارند که در مسیرهای طولانی در یک
اقامتگاه می‌مانند و گاهی اقامتگاهی برای استراحت وجود ندارد و
مجبورند زمان استراحتشان را در قطار بگذرانند و برای مسیر برگشت
آماده شوند. معمولا تعداد پرسنل یک قطار به 18 نفر می‌رسد.
برمی‌گردد و باز هم عذرخواهی می‌کند: «راستش مهمانداری همه
جای دنیا تعریف خاصی داره اما تو مملکت ما هیچ تعریف خاصی براش
نیست. شاید باورتون نشه ولی مهمانداری جز مشاغل سخت هم
محسوب نمیشه. هیچکسم پیگیر این موضوع نیست. در حالیکه واقعا
کارمون سخته و حقمونه که 20 ساله بازنشسته بشیم. ما واقعا بدبختیم و
هیچکس به فکرمون نیست. کارمونو می‌کنیم و صدامون هم در نمیاد،
دیده هم نمیشیم. باز مهماندارای هواپیما واسه خودشون یه کلاس
کاری دارن، مردم باهاشون محترمانه برخورد میکنن، بعضیاشون که
اصن به اندازه خلبانا قیافه میگیرن (می‌خندد). ولی ما همون ژست