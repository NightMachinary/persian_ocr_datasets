14933
دشمنان غربی از اسلام ناب محمدی در هراس هستند
طی این تجمع مردم خشم و انزجار خود را با سر دادن شعارهایی همچون
مرگ بر آمریکا و مرگ بر اسرائیل، وای اگر رهبرم اذن جهادم دهد،
ارتش دنیا نتواند جوابم دهد نسبت به اهانت نشریه فرانسوی به ساحت
مقدس پیامبر اکرم(ص) نشان دادند.
نماینده ولی فقیه در خراسان شمالی در این تجمع، گفت: اگرچه غربی ها
قرآن را آتش می زنند اما در برابر اندیشه مسلمان ها و جبهه مقاومتی که در
سراسر جهان شکل گرفته، ناتوان هستند.
حجت الاسلام و المسلمین ابوالقاسم یعقوبی اظهارکرد: غربی ها با این
اقدام خود نه تنها به پیامبر اسلام بلکه به تمامی پیامبران الهی توهین
کردند.
وی افزود: پیامبر اکرم(ص) با کتاب خود جریان حق را روشن کرد و
امروز جریان باطل تصور می کند که می تواند با انجام چنین حرکاتی در
مقابل اسلام ایستادگی کند.
یعقوبی با بیان اینکه دشمنان غربی نظام انقلاب اسلامی از اسلام ناب
محمدی در هراس، هستند، ادامه داد: اسلامی که امروز در دنیا از سوی
ایران مطرح شده و به نام اسلام ناب محمدی، نام یافته است دشمنان غربی
و قسم‌خورده جمهوری اسلامی از این اسلام در هراسند و ایران هراسی
را بر سر زبان‌ ها انداخته ‌اند.