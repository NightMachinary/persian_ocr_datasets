20315
عراق یادداشت اعتراضی خود را تقدیم سفیر ترکیه کرد
به گزارش ایسنا، به نقل از سایت شبکه سومریه نیوز، وزارت خارجه
عراق فاتح ییلدیز، سفیر ترکیه در این کشور را احضار و یادداشت
اعتراضی خود را تقدیم او کرد.
عبدالکریم هاشم، نماینده وزارت خارجه این یادداشت را تقدیم
سفیر ترکیه کرد.
در این یادداشت اعتراضی آنکارا مسؤول این تجاوز گنهکارانه
خوانده و از طرف ترکیه‌ای خواسته شده ابهامات حادثه را توضیح
داده و مرتکبان تجاوز را مجازات کند.
این وزارتخانه تاکید کرد، باید دولت ترکیه دست از حملات برداشته
و نیروهای متجاوزش را از خاک عراق بیرون بکشد؛ تجاوزاتی که
فرماندهان نظامی عراق را در ماموریت کنترل نوار مرزی هدف
گرفتند.
عراقچی: ترامپ نمی‌تواند کاری بیش از این‌که تاکنون انجام داده
انجام دهد
به گزارش ایسنا، سید عباس عراقچی صبح امروز در گفت‌وگو با برنامه
صبح بخیر ایران که از شبکه یک سیما به صورت زنده پخش می‌شد، گفت:
آقای بایدن و تیم‌شان در مانیفستی که مطرح کرده‌اند اعلام کرده است
که قصد بازگشت به برجام را دارد؛ راه برای بازگشت به برجام بسته نیست