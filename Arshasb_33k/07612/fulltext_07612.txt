7612
برگزاری دوره‌های تربیت مربی در رشته‌های مفاهیم قرآن کریم،
نهج‌البلاغه و صحیفه سجادیه 
به گزارش ایسنا به نقل از روابط عمومی معاونت قرآن و عترت وزارت
فرهنگ و ارشاد اسلامی، دوره تربیت مربی در رشته‌های مفاهیم قرآن
کریم، نهج البلاغه و صحیفه سجادیه در 4 منطقه کشور و با حضور 19
استان برگزار می‌شود.
به گفته اسماعیلی مدیرکل دفتر برنامه ریزی، آموزش و توسعه
مشارکت‌ها، این دوره‌ها در 4 منطقه کشور و با محوریت استان‌های
فارس، اصفهان، کرمان و کرمانشاه به صورت مجازی برگزار می‌شود
که 19 استان در این دوره‌ها شرکت می‌کنند.
وی گفت: 380 مربی پس از گذراندن دوره‌ها، در موسسات فرهنگی
قرآن و عترت استانها، طبق سرفصل‌های مصوب نسبت به آموزش
علاقه مندان به فراگیری معارف قرآن و اهل بیت علیهم السلام اقدام
خواهند کرد.
اسماعیلی افزود: در مرحله دوم این طرح نیز سایر استان‌های کشور با
محوریت 3 منطقه دیگر، دوره‌های مشابه را برگزار خواهند کرد .
اخبار تکمیلی متعاقبا اعلام خواهد شد.
برگزاری دوره‌های فوق برنامه، دانشجویان را به خدمت کریمانه
می‌رساند