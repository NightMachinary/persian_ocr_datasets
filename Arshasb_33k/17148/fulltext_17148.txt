17148
زلزله 5.1 ریشتری پایتخت تاجیکستان را لرزاند
به گزارش ایسنا، این زمین لرزه اواخر روز گذشته (یکشنبه) در
نزدیکی دوشنبه، پایتخت تاجیکستان به وقوع پیوست و هنوز
گزارشی از قربانیان و خسارات احتمالی آن منتشر نشده است.
مرکز این زلزله در 5 کیلومتری شرق دوشنبه و در نزدیکی شهرک وحدت
بوده است.
کاربران تاجیک در شبکه‌های اجتماعی از ریختن ظروف در
آشپزخانه‌ها و همچنین لرزش شدید وسایل در منازل خبر داده‌اند.
بنابر گزارش یورونیوز، مقام‌های تاجیک از اعزام نیروهای امداد و
نجات به مناطق آسیب دیده خبر داده‌اند اما هنوز اظهار نظر رسمی در این
رابطه منتشر نشده و جزئیاتی از خسارات احتمالی در دست نیست.
زلمای خلیلزاد: انتظار داریم مذاکرات بین افغان‌ها در روزهای آتی
آغاز شود
به گزارش ایسنا، به نقل از خبرگزاری اسپوتنیک، زلمای خلیلزاد،
نماینده ویژه آمریکا در امور افغانستان در توئیتی نوشت: ما از بیانیه
آخر لویه جرگه و تصمیم اشرف غنی، رئیس جمهوری افغانستان
درباره آزادی باقی زندانیان طالبان استقبال می‌کنیم. در روزهای
آتی انتظار داریم که آزادی زندانیان تکمیل شده و مذاکرات بین
افغان‌ها با آمدن گروه طالبان از دوحه آغاز شود.