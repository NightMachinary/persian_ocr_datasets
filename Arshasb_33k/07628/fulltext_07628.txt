7628
برگزاری سومین دوره «جلسات کارتون تهران»
به گزارش ایسنا و به نقل از روابط‌عمومی پروژه، استودیو هورخش که
پیش از این دو دوره قبلی رویداد «جلسات کارتون تهران» را با
همکاری یک پلتفرم برگزار کرده بود، امسال سومین دوره این رویداد
را به شکل مستقل و آنلاین با اجرای اشکان رهگذر (نویسنده و
کارگردان انیمیشن) در روزهای سه‌شنبه و چهارشنبه (25‌ و 26
شهریورماه ساعت 19) به صورت آنلاین در اینستاگرام برگزار
می‌کند.
این دوره از «جلسات کارتون تهران» با رویکرد آشنایی با
تخصص‌های مهم در انیمیشن با دو موضوع «تفاوت کارگردانی در
انیمیشن بلند و کوتاه» و «نویسندگی در انیمیشن و کمیک» برگزار
می‌شود که علی اسکویی نوری (کارگردان و تهیه‌کننده انیمیشن) و
رسول تشت زرین (کارگردان انیمیشن) مهمانان نخستین جلسه این
رویداد هستند.
همچنین مهناز عادلی (فیلمنامه‌نویس و کاریکاتوریست) و آیدا
نوشالی (نویسنده کمیک) مهمانان دومین جلسه این رویداد خواهند
بود.
برگزاری سومین همایش ملی علوم ورزش به میزبانی خوزستان
در نشستی که روز گذشته (20 آبان‌ماه) با حضور امید حاجتی ریس