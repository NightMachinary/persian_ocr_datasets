2261
ادامه اعتراضات در سلیمانیه عراق/ الکاظمی: خشم مردم قابل توجیه
است
به گزارش ایسنا، به نقل از سومریه نیوز، مصطفی الکاظمی، نخست وزیر
عراق در توئیتی درخصوص رخدادهای سلیمانیه در اقلیم کردستان
عراق عنوان داشت:خشم در سلیمانیه قابل توجیه است، چراکه
ماحصل و انباشتی از سال‌ها و دهه‌های گذشته است. ما به صورت جدی
برای پاسخ به حقوق مردم خود در اقلیم و در تمامی شهرهای عراق تلاش
خواهیم کرد.
وی ادامه داد: با رنج مردممان در اقلیم کردستان عمیقاً متاثر شده‌ام.
در همین حال، تعدادی از تظاهرکنندگان طی اعتراضاتی که در استان
سلیمانیه نسبت به نابسمانی اوضاع معیشتی و تاخیر در پرداخت
حقوق‌ها و گسترش بیکاری برگزار شد، زخمی شده و چند تن دیگر
بازداشت شدند.
مسئولان امنیتی اعلام کردند که مجبور به رویارویی با آن معترضان و
شلیک گاز اشک آور شدند.
شاهدان عینی اعلام کردند که صدها معترض در مقابل ساختمان
شورای استانداری سلیمانیه در مرکز شهر تجمع کرده و شعارهایی
مخالف با دولت اقلیم سرداده و مسئولان را به فساد متهم کردند.
به گفته شاهدان عینی، معترضان تلاش کردند تا راه‌های منتهی به محل