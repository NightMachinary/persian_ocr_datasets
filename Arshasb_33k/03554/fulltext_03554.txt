3554
اهتمام عمومی به اجرای ضوابط بهداشتی و فاصله گذاری اجتماعی،
موفقیت های بدست آمده از دست می رود و هر لحظه امکان اوج گیری
مجدد بیماری و بازگشت شرایط قرمز به هر یک از شهرهای کشور فراهم
خواهد بود. بر این اساس، قرارگاه عملیاتی مبارزه با کرونا، ضمن
شکرگزاری به درگاه الهی و تقدیر از عموم مردم شریف و عزیز ایران برای
همکاری‌های بعمل آمده، و بمنظور تداوم موفقیت ها و بهبود مستمر
اوضاع، خاضعانه و مؤکدانه از آحاد ملت، درخواست می کند،
کماکان، تا طرد و رفع کامل بیماری از کشور، نسبت به اجرای مجدانه
پروتکل های بهداشتی، استفاده مستمر از ماسک و رعایت ضوابط
فاصله گذاری اجتماعی از جمله ممنوعیت تردد شبانه و عدم حضور در
دورهمی های خانوادگی، کوشا باشند. قرارگاه، همچنین ضمن
تأکید ویژه به عموم ملت برای رعایت کامل ممنوعیت های موجود در
خصوص ورود و خروج به شهرهای قرمز و نارنجی، بر پرهیز جدی از
سفرهای غیر ضروری حتی بین شهرهای زرد، اجتناب از حضور در
مراکز مستعد ازدحام مثل بازارها و پاساژها جز در مواقع کاملاً
ضروری و ممنوعیت مطلق هرگونه تجمع در هر نقطه از کشور تحت هر
عنوان و به هر مناسبت، تأکید می کند. همچنین ادامه اطلاع رسانی و
آگاهی بخشی عمومی از سوی همه رسانه ها، بویژه رسانه ملی، برای
استمرار همکاری های آحاد ملت، مورد انتظار است.