8126
بهتر بود تمام خوزستان تعطیل شود / مراسم شب‌های قدر برگزار
نمی‌شود
رضا نجاتی اظهار کرد: در پی افزایش آمار ابتلا به کرونا در خوزستان،
به دلیل افزایش بیماریابی و همچنین عدم رعایت فاصله‌گذاری
اجتماعی توسط برخی مردم، شرایط به ویژه در 9 شهرستان خوزستان
نگران‌کننده بود.
به گزارش ایسنا، وی افزود: رئیس دانشگاه علوم پزشکی اهواز در
شورای تامین خوزستان گزارشی ارائه کرد و علی‌رغم اینکه تعطیلی
برای یک جامعه سخت است و اقتصاد خانواده‌ها دچار مشکل می‌شود اما
به دلیل اینکه سلامت مردم اولویت اول است، تصمیم گرفته شد 9
شهرستان خوزستان قرمز اعلام شوند.
نجاتی بیان کرد: البته شهرهایی که قرمز اعلام نشده‌اند، به معنی عادی
شدن شرایط در آن‌هانیست بلکه این شهرها در حال مدیریت هستند و
شاید با یک سهل‌انگاری کوچک، آنها نیز به همین وضعیت دچار شوند.
وی با اشاره به تعطیلی همه ادارات، شرکت‌ها، دفاتر پیشخوان و بیمه،
بانک‌ها و همه اصناف به جز اصناف ضروری در 9 شهر قرمز خوزستان،
افزود: تعدادی همکاری نکرده‌اند که تیم‌های بازرسی در حال
بازدید هستند و مراکز متخلف پلمب می‌شوند و برخوردهای قانونی
انجام خواهد شد.