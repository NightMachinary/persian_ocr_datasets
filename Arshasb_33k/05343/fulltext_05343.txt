5343
موسوی با بیان اینکه مدیران و دستگاه ها یکسری ناراحتی ها و شکایت
هایی از کارکردها دارند، ادامه داد: سیستم مدیریتی خارج از خطا
نیست در این کار نیز خطاهایی وجود دارد بنابراین اگر بتوانیم این
خطاها را کاهش دهیم می توانیم موثر باشیم.
رئیس دانشگاه علوم پزشکی مازندران با بیان اینکه خبرنگاران در سال
های گذشته یار و یاور حوزه سلامت بودند، گفت: خبرنگاران به ویژه
در اطلاع رسانی و مقابله با بیماری کووید 19 فعالیت بسیارخوبی داشته
اند و در حال حاضر نیز نقش رسانه ها بسیار مهم و تاثیر گذار است.
وی به نقش سایر دستگاه ها در حوزه سلامت اشاره کرد و افزود: دستگاه
های بیرونی 75 درصد در حوزه سلامت نقش دارند که در این بیماری
جایگاه آن ها بسیار برجسته تر است زیرا اگر نتوانید جلوی گسترش
بیماری را بگیریم نظام سلامتی در دنیا نمی تواند آن را کنترل کند.
موسوی با بیان اینکه همه استان های کشور درگیر این بیماری هستند،
گفت: تاکنون 310 میلیارد تومان برای خریداری تجهیزات و
گسترش زیرساخت ها جذب و هزینه شده است.
رئیس دانشگاه علوم پزشکی مازندران با بیان اینکه در 6 ماهه گذشته
470 تخت جدید مورد بهره برداری قرار گرفت، افزود: بالغ بر 14 هزار
متر مربع به مجموعه فضاهای بیمارستانی نیز در شش ماه گذشته افزوده
شده است.