4642
الکاظمی: عراق خواهان توسعه روابط با ترکیه در تمام زمینه‌هاست
به گزارش ایسنا، به نقل از خبرگزاری آناتولی، دفتر مطبوعاتی
نخست‌وزیری عراق اعلام کرد، مصطفی الکاظمی، نخست‌وزیر این
کشور با فاتح یلدیز، سفیر ترکیه در بغداد دیدار و گفت‌وگو کرد.
الکاظمی در این دیدار ضمن تأکید بر اهمیت گسترش همکاری بین دو
کشور در زمینه‌های اقتصادی و مبارزه با تروریسم، گفت: عراق
خواهان گسترش و تعمیق روابط با ترکیه در تمام زمینه‌ها است.
سفیر ترکیه نیز در این دیدار کسب رأی اعتماد از پارلمان عراق و تشکیل
کابینه جدید دولت این کشور را به الکاظمی تبریک گفت.
الکاظمی: مخالفت مردم عراق با طایفه‌گرایی و افراط‌گرایی رمز
شکست داعش بود
به گزارش ایسنا، به نقل از پایگاه شفق‌نیوز، مصطفی الکاظمی،
نخست‌وزیر عراق در بیانیه‌ای به مناسبت سالروز آزادسازی موصل
گفت: پیروزی بزرگی که به دست آوردیم تنها به این دلیل محقق شد که
مردم عراق با طایفه‌گرایی، تفرقه و افکار افراطی مخالفت کردند.
وی افزود: ما وارد جنگی علیه فساد و ویرانی شده‌ایم و اطمینان داریم که
عراقی‌ها با عزم و اراده قوی خود که تروریسم را از بین بردند در بازسازی
کشورشان و جنگ علیه فساد نیز پیروز خواهند شد.
الکاظمی موضع ارتش عراق، پلیس، دستگاه مبارزه با تروریسم،