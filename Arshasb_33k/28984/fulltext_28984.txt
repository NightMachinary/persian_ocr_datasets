28984
پیام معاون پرستاری وزارت بهداشت به مناسبت روز جهانی سلامت با
شعار حمایت از پرستار و ماما
به گزارش ایسنا و بنابر اعلام وبدا، دکتر مریم حضرتی به مناسبت روز
جهانی سلامت با شعار حمایت از پرستار و ماما در پیامی ویدئویی به زبان
انگلیسی، با بیان اینکه امسال سال پرستار رقم زده شد و در بحران جهانی
کووید 19 توانایی های پرستاران عملاً برای عموم مردم شناخته شد،
گفت: پرستاران در کنار سایر ارائه دهندگان خدمات درمانی در خط
مقدم مقابله با بیماری کرونا قرار گرفته اند. ترجمه این پیام به این شرح
است:« از زمان وقوع شیوع بیماری کووید 19 در سال 2020 که قبلاً
توسط سازمان جهانی بهداشت، سال جهانی پرستار و ماما نامیده شده
بود، پرستاران در کنار سایر ارائه دهندگان خدمات درمانی در خط
مقدم مقابله با این بیماری قرار گرفته اند. در این میان قدردانی مقام معظم
رهبری و سایر مسئولان کشور و همچنین مردم از پرستاران، به دلیل
سخت کوشی آنان، امسال، سال پرستار رقم زده شد و توانایی های
پرستاران عملاً برای عموم مردم شناخته شد. معاونت پرستاری نیز در
تعامل با سایر بخش های وزارت بهداشت و همچنین، سازمان نظام
پرستاری، اقدامات موثری را برای مبارزه با کووید 19 انجام داده
است. تلاش شده است تا از ظرفیت کلیه کارکنان پرستاری اعم از پرسنل
بازنشسته ، دانشجویان کارشناسی ارشد و دانشجویان سال آخر