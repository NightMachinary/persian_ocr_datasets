24016
مطالعه و ارائه طرح مرمتی 20 اثر تاریخی و فرهنگی آذربایجان شرقی
طی سال 98
احمد حمزه زاده با بیان این‌که مطالعات و تهیه طرح‌های مرمتی بناهای
تاریخی به‌طور مستمر در استان انجام می‌شود، گفت: در راستای
اقدامات مطالعاتی اداره کل میراث فرهنگی استان، مطالعات جامع و
تهیه طرح مرمت 20 اثر تاریخی و فرهنگی استان طی سال 98 انجام‌
شدهاست.
وی با اشاره به این‌که از میان مطالعات و طرح‌های ارائه‌شده، هفت پروژه
متعلق به آثار تاریخی و فرهنگی تبریز است، ادامه داد: طی این مطالعات،
هفت اثر تاریخی ازجمله برج خلعت پوشان، جداره‌ها، مکتب هنری،
بازار سرپوشیده، خانه حریری، موزه قاجار و سایر موزه‌های تبریز با
توجه به ظرفیت‌های تعریف‌شده موردمطالعه و بررسی قرار گرفت.
به گزارش روابط عمومی اداره کل میراث فرهنگی، گردشگری و
صنایع‌دستی آذربایجان شرقی، وی به مطالعه و تهیه طرح‌های
مقدماتی بناهای تجاری و مدیریت بحران مجموعه بازار تاریخی
تبریز نیز اشاره کرد و گفت: طی این طرح، مطالعه و بررسی محتوایی
موزه مکتب هنر تبریز، مطالعه و بازنگری طرح توسعه موزه قاجار و
مطالعات تأسیسات مکانیکی موزه‌های سطح شهر تبریز توسط
متخصصان و کارشناسان انجام گرفت.