8171
بهره‌برداری از منطقه حفاظت شده آشوراده به‌عنوان منطقه
گردشگری خلاف قوانین است
به گزارش ایسنا، به نقل از روابط عمومی مرکز پژوهش‌های مجلس
شورای اسلامی، دفتر مطالعات زیربنایی این مرکز طی گزارشی با
عنوان «بررسی کارشناسی بهره‌برداری از منطقه حفاظت‌شده
آشوراده به‌عنوان منطقه گردشگری» آورده است؛
جزیره آشوراده و تالاب میانکاله از باارزش‌ترین زیست‌بوم ‌شمال
کشور است که به‌علت تنوع گونه‌های جانوری و گیاهی بعضاً
منحصربه‌فرد به‌عنوان پناهگاه حیات ‌وحش ثبت ‌شده است. در دو دهه
اخیر با توجه به ظرفیت‌های اقتصادی و جاذبه‌های زیست‌محیطی‌ این
منطقه به‌دلیل موقعیت جغرافیایی و داشتن پتانسیل‌های بالقوه در
جذب گردشگران داخلی و خارجی، دولت‌های مختلف برنامه‌های
توسعه گردشگری منطقه را در نظر ‌داشته‌اند. پس از تصویب طرح
گردشگری منطقه در دهه 80 و اخذ مصوبات و تأییدیه‌های مورد نیاز در
دهه 90 شمسی، پروژه گردشگری منطقه وارد فاز طراحی و اجرا شد که
باعث حساسیت و پیگیری سمن‌ها، کارشناسان و اساتید حوزه محیط
‌زیست کشور شد. درنهایت دادستان کل کشور در راستای احیای
حقوق عامه به این مسئله ورود کرده و دستور توقف اجرای طرح را
صادر کرد. براساس گزارش مرکز پژوهش‌های مجلس شورای