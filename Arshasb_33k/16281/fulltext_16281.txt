16281
رشد 23 درصدی تولید تایرهای ایرانی به لحاظ تعداد و 22 درصدی از
نظر وزنی
به گزارش ایسنا، طبق آمار، طی هشت ماهه سال جاری 16 میلیون و 426
هزار و 810 حلقه تایر در کشور تولید شده است که از نظر تعداد حلقه رشد
23 ‌درصدی را در مقایسه با هشت ماهه نخست سال گذشته نشان می‌دهد
این تعداد لاستیک، 175 هزار و 650 تن را شامل شده که به لحاظ وزنی 22
درصد رشد در مقایسه با مدت مشابه سال گذشته داشته است.
تا پایان آبان‌ ماه سا جاری، 104 هزار و 25 تن تایر خودروی سواری،
16 هزار و 135 تن تایر وانتی و 36 هزار و 305 تن تایر باری و اتوبوسی
در کشور تولید شده که نسبت به مدت مشابه سال گذشته، به ترتیب 27
درصد برای تایر سواری، 12 درصد برای تایر وانت‌ها و 14 درصد برای
تایر باری و اتوبوسی، رشد تولید دیده می‌شود. در هشت ماهه سال
1399، تایر کشاورزی سبک که بیشترین میزان رشد را به خود
اختصاص داده است، 3052تن تولید شده که در مقایسه با مدت مشابه
سال گذشته رشد 72 درصدی داشته است. همچنین تایر کشاورزی
سنگین تولید شده با رقم 11 هزار و 983 تن، مشمول رشد 19 درصدی
نسبت به هشت ماه ابتدایی سال 1398شده است.
در مدت مذکور، تایر خودروهای راه‌سازی و صنعتی نیز با رشد 17
‌درصدی به چهار هزار و 151 تن رسیده است.