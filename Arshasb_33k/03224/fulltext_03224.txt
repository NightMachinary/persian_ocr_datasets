3224
وی ملت یمن را برنده اصلی این اقدام مهم ائتلاف دانست و تاکید کرد که
چنین حرکتی نشان دهنده احساس مسئولیت و درک چالش خطرناک
پیش روی جهان در دوره اخیر است.
ابوالغیط گفت‌وگو را تنها راه ممکن برای توافق طرفین درگیر در یمن
درباره سازوکار آتش‌بس در این کشور خواند.
جان ابی زید، سفیر آمریکا در ریاض هم از اعلام آتش بس در یمن
استقبال کرد.
وی در صفحه اختصاصی خود در توییتر نوشت: سفارت آمریکا از
اعلام آتش بس یکجانبه از سوی ائتلاف به رهبری عربستان استقبال
می‌کند. من به نوبه خود از پادشاه و ولیعهد این کشور به دلیل طرح
آتش‌بس تشکر و قدردانی می‌کنم.
سفیر آمریکا در توییت دیگری نوشت: امیدواریم همه گروه‌ها با
فرستاده ویژه سازمان ملل در راستای برقراری صلح و ثبات در خور
ملت یمن همکاری کنند. این موضوع در شرایط کنونی که همه
کشورها برای مهار کرونا و نجات جان مردم تلاش می‌کنند اهمیت
ویژه‌ای دارد.
وزارت خارجه بحرین، تونس و مصر نیز در بیانیه جداگانه‌ای از
آتش‌بس در یمن استقبال کرده و ابراز امیدواری کردند که این اقدام
زمینه را برای گفت‌وگو میان دولت مستعفی و جنبش انصارالله درباره