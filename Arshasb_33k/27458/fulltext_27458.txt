27458
ورود کمیسیون امنیت ملی به تحولات بازار بورس
ابوالفضل عمویی در گفت وگو با ایسنا، در توضیح جلسه صبح امروز
کمیسیون امنیت ملی و سیاست خارجی مجلس گفت: کمیسیون امنیت
ملی در جلسات گذشته خود به بررسی فعالیت های بازار سرمایه در کشور
پرداخته بود. پیش از این جلساتی با سرپرست وزارت صنعت، معدن و
تجارت و رئیس سازمان غذا و دارو برگزار شد و امروز میزبان رئیس
سازمان بورس و اوراق بهادار بودیم.
وی افزود: آقای قالیباف رئیس سازمان بورس گزارشی از روند
تحولات و فعالیت در بازار بورس ارائه کرد، توضیح داد که بازار
سرمایه با سرعت خوبی رو به رشد است و در این چهارچوب سرمایه های
مردم بیش از قبل وارد بازار سرمایه شده و مشارکت مردم افزایش پیدا
کرده است.
عمویی خاطرنشان کرد: در این جلسه تاکید شد که باید درباره آموزش
مردم برای حضور در بازار سرمایه اقداماتی صورت گیرد. این کار از
طریق سازمان بورس و رسانه ها دنبال شود. در عین حال به مردم توصیه
شد از طریق شرکت های واسطه سرمایه گذاری کنند تا امنیت سرمایه
آنها حفظ شود.
سخنگوی کمیسیون امنیت ملی و سیاست خارجی مجلس ادامه داد:
اعضای کمیسیون امنیت ملی نیز دیدگاه هایشان درباره توسعه فعالیت