14304
که همزمان با کرونا در کشور فراگیر شده بود، اظهار کرد: ما پیک پاییزه
آنفلوآنزای اچ 1 و ان 1 داشتیم و منتظر پیک زمستانه آنفلوآنزا هم بودیم.
هشت مورد آنفلوآنزا نوع بی تشخیص داده شد. در 29 بهمن‌ماه دو
مورد بیماری کرونا به ما گزارش شد و گفتند که شهر قم علائمی به شکل
کروناویروس دارد. من به همکاران گفتم که این گزارش با
گزارش‌های قبلی‌مان متفاوت است باید به این گزارش‌ها شک کرد زیرا
علائم کروناویروس را دارد.
نمکی ادامه داد: تست کرونای آن دو طرف را گرفتیم صبح روز 30
بهمن‌ماه تست آنها مثبت شد. قبل از آن موارد زیادی را آزمایش کرده
بودیم و جواب تست‌ها منفی بود. روز چهارشنبه 30 بهمن‌ماه به
دولتی‌ها گفتم دو مورد ویروس کرونا در قم داشتیم صبح با خانم دکتر
مختاری تماس گرفتم و آنها به من گفتند که از سه آزمایش‌های اولیه
مثبت شده و دو آزمایش دیگر باید ترتیب دهیم که ببینیم
کروناویروس در آنها مثبت است یا خیر. بعضی دوستان توصیه داشتند
که اعلام ویروس کرونا قبل از انتخابات درست نیست ولی همواره
اعتقاد داشتم که بهترین کار صداقت و راستگویی با مردم است.
نمکی ادامه داد: باید در یک جلسه غیر علنی به طور مفصل به شما
نمایندگان، مسائل را توضیح بدهم. 23 تیم اپیدمیولوژیست ما در
حال کار کردن هستند که بفهمند اولین منشا بیماری در کجا بود.