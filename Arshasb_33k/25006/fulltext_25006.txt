25006
در این یادداشت که روابط عمومی جشنواره منتشر
کردهمی‌خوانیم: اولین تصویری که از رسول ملاقلی‌پور به یاد دارم،
به 25 سال قبل برمی‌گردد. سال 74 برای بازی در فیلم «سفر به چزابه»
انتخاب شدم.
آن روزها جوان بودم و در آغاز مسیر بازیگری و در «روسری آبی»
بازی کرده بودم. اولین ملاقاتمان در یک بعد از ظهر اتفاق افتاد، در دفتر
آقای ملاقلی‌پور با هم صحبت کردیم. تمام مدت جلسه با همان نگاه
نافذی که از او سراغ داریم به من خیره شده بود. آن روزها نمی‌دانستم
کارگردان‌ها معمولا در این مرحله با دقت روی حرکات و رفتار بازیگر
تمرکز می‌کنند تا ببینند واقعا انتخاب درستی داشته‌اند. کمی
مضطرب بودم. آقای ملاقلی‌پور نگاهی عمیق و شخصیتی باجذبه
داشت، که مرا تحت تاثیر قرار می‌داد. بلاخره بعد از یکی دو جلسه،
حضورم برای بازی در این فیلم قطعی شد.
قبل از این همکاری «افق» و «پرواز در شب» را دیده بودم و سینمای
ملاقلی‌پور را می‌شناختم. می‌دانستم «سفر به چزابه» فیلم سختی است.
یکی از هدایا و برکات بازی در آن فیلم برای من دوستی با مسعود کرامتی
عزیز بود. او بازیگری باسابقه و دوست آقای ملاقلی‌پور بود و چند فیلم با
او همکاری کرده بود. اما رفتارش با من که بازیگری جوان بودم،
فوق‌العاده حرفه‌ای و همدلانه بود. همنشینی با او از تجربه‌های خوب