28432
معاون گردشگری اداره‌کل میراث‌فرهنگی، گردشگری و
صنایع‌دستی استان سمنان خواستار تسریع در روند پرداخت
تسهیلات به متقاضیان بخش گردشگری استان شد و گفت: نبود وحدت
رویه در بانک‌های عامل استان در اجرایی کردن مصوبات ستاد ملی
کرونا از جمله مشکلات است.
وی برخورد سلیقه‌ای در تأمین وثیقه، مدت زمان طولانی بررسی تا
پرداخت تسهیلات، درخواست واریز کارمزد تسهیلات برای
استمهال و اعمال نشدن تسهیلات به دلیل هم‌زمان شدن دوره تنفس
تسهیلات و شروع امهال را از جمله مشکلات برخی از متقاضیان بخش
گردشگری برای دریافت تسهیلات جبران خسارت‌های ناشی از
شیوع کرونا عنوان کرد.
طاهریان خواستار اجرایی شدن مصوبه ستاد ملی کرونا و امهال
بازپرداخت تسهیلات بانکی دریافت شده تا پایان سال جاری شد.
مدیر کل میراث‌فرهنگی، گردشگری و صنایع‌دستی استان سمنان
نیز با بیان اینکه به صنعت گردشگری در دوران کرونا آسیب‌های جدی
وارد شده است، گفت: بسیاری از بوم‌گردی‌ها خانوادگی کار
می‌کنند و حرکت‌های خوبی در بوم‌گردی‌ها، هتل‌ها و مراکز اقامتی
آغاز شده بود که متاسفانه همگی دچار آسیب شدند.
مهدی جمال خواستار مساعدت هر چه بیشتر و وحدت رویه در بانک‌ها