15068
یداله صادقی در گفت‌وگو با ایسنا، با بیان اینکهدر بازار شاهد
گرانفروشی از سوی عرضه کنندگان کالا نیستیم و برخی افزایش
قیمت‌ها به دلیل تغییر نوع ارز پایه است، درباره قیمت محصولات لبنی
گفت:10 قلم محصول لبنیاتی که جزو کالاهای حمایتی هستند
دارای نرخ مصوب هستند که باید با نرخ مصوب عرضه شوند. سایر
محصولات لبنی براساس قیمت تمام شده و در چارچوب ضوابط
تعیین قیمت سازمان حمایت حقوق مصرف کنندگان و
تولیدکنندگان عرضه می‌شوند که این نرخ ها در سایت 124 نیز اطلاع
رسانی شده است.
وی افزود: در مورد نرخ گذاری صورت گرفته برای آن دسته از
محصولات لبنی که در گروه کالای حمایتی نیستند میان دامداران و
تولیدکنندگان صنایع لبنی اختلاف نظرهایی وجود دارد زیرا
تولیدکنندگان اعلام می کنند که دامداران حاضر نیستند شیر را با نرخ
مصوب در اختیار آنها قرار دهند و دامداران بر این باور هستند که قیمت
مصوب شیر خام پایین است به همین دلیل نرخ مصوب شیر خام در سطح
کارشناسی در حال بررسی است.
به گزارش ایسنا، اوایل تیر ماه قیمت شیر خام با حدود 21 تا 28 درصد
افزایش نسبت به سال قبل، برای عرضه در بازار 2900 تومان تعیین شد که
تا 7 درصد نیز تلرانس قیمت بر مبنای کیفیت شیر عرضه شده برای آن پیش