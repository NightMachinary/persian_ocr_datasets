30142
کانون های پرورش فکری هفته کتاب را در فضای مجازی گرامی می
دارند
اسفندیار ضیایی در جمع خبرنگاران، با بیان اینکه بیست وهشتمین
دوره هفته کتاب جمهوری اسلامی با شعار «دانایی؛ مانایی» در بستر
فضای مجازی و مراکز فرهنگی و هنری کانون پرورش فکری
کودکان و نوجوانان استان گیلان برگزار می‌شود، اظهار کرد: این
حرکت فرهنگی در بازه زمانی 24 لغایت 30 آبان ماه انجام می شود.
وی بسط و گسترش فرهنگ کتاب ‌و کتابخوانی در جامعه به ‌ویژه در میان
کودکان و نوجوانان و بهره‌گیری از شیوه‌های نوین در ایجاد انس و
الفت هرچه بیشتر آینده‌سازان با «یار مهربان»، ایجاد بسترهای مناسب
برای توسعه و تعمیق فرهنگ مطالعه و همچنین فرصت‌سازی از
مناسبت‌ها را رسالت‌ کانون پرورش فکری دانست.
مدیرکل کانون پرورش فکری کودکان و نوجوانان گیلان، با بیان
اینکه هفته کتاب فرصتی مغتنم برای این مجموعه فعال در حوزه کودک و
نوجوان است، تصریح کرد: باید در روزهای همه‌گیری ویروس
کرونا و در سایه اجرای فعالیت‌های حضوری و مجازی، به تقویت
زیرساخت‌های فکری جامعه کمک کنیم.
ضیایی، تجلیل از اعضای فعال و کتابخوان کانون و معرفی شاعران و
صاحبان اندیشه و قلم را از جمله برنامه ها دانست و عنوان کرد: برگزاری