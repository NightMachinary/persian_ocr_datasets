29542
وظیفه حفظ امنیت و ایجاد آرامش در جامعه برعهده نیروی انتظامی
است و نیروی انتظامی چارت سازمانی مشخص و تکالیف گسترده‌ای
دارد و فکر می‌کنم از تشکیلاتی است که بیشترین بار را برعهده دارد و
برای برخورد با هنجارشکنان تحت هر اسمی که می‌خواهند برروی آن
بگذارند باید از پرسنل این نیرو استفاده شود که آموزش‌های لازم را
دیده باشند و به تکالیف قانونی خودشان آگاه باشند.
خرمشاهی در ارتباط با تاثیر تشدید مقابله با اراذل و اوباش به جای
پرداختن به ریشه این قبیل اقدامات نیز گفت: تشدید مقابله با
قانون‌شکنانی موسوم به اراذل و اوباش تازگی ندارد و هرازگاهی
تشکیلات قضایی یا انتظامی حرکت‌هایی کرده‌اند که مقابله با افرادی
که نظم جامعه را به هم می‌زنند تشدید شود اما تشدید شدن این اقدامات
این موضوع را به ذهن متبادر می‌کند که آمار جرایم بالا رفته است و
برخورد با آن‌ها از توان ماموران مربوطه خارج شده است.
این حقوقدان افزود: اساسا باید ببینیم چرا آمار جرایم و تعداد افرادی
که اراذل و اوباش خوانده می‌شوند روز به روز زیاد می‌شود و این
مسئله‌ای است که خود دولت نیز می‌داند که زمان مشکلات اقتصادی و
تنگ دستی آمار جرم بالا خواهد رفت و من فکر می‌کنم باید بستر این
جرایم از بین برود و از منظر معاش و امنیت مالی دولت بیشتر به فکر مردم
باشد، بخصوص در این روزهایی که کرونا کار مردم را مختل کرده