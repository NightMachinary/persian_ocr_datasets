22509
تن خودشان آسیب دیده بینایی هستند.
رئیس سازمان آموزش و پرورش استثنایی افزود: از 149 نفر از شرکت
کنندگان در کنکور که نابینا بودند 109 نفر موفق به انتخاب رشته
شدند و از این تعداد 7 نفر رتبه زیر 10 کسب کردند.
وی با بیان اینکه در سه قلمرو آموزشی، حمایتی و مشارکتی برون
سازمانی فعالیت می کنیم گفت: در بخش حمایتی پوشش تهیه عصا،
عینک و ... انجام می شود. در بخش آموزش در هفت حیطه مناسب سازی
کتب، تهیه راهنمای معلم، گسترش رشته های مورد نیاز، برگزاری
کارگاه های آموزشی، تهیه ابزار آموزشی، تولید محتوای مجازی و
مناسب سازی و تهیه فضا های ویژه نابینایان اقداماتی انجام می شود.
حسینی افزود: سالانه حداقل 120 کتاب درسی را به شکل بریل،
صوتی و درشت نما مناسب سازی می کنیم. تولید محتوا در بستر شبکه
شاد شروع شده و بیش از 1100 محتوا ارزیابی شده و 137 محتوا فقط
برای دانش آموزان نابینا و کم بینا بارگذاری شده است. این روند برای
تمام مقاطع ادامه پیدا خواهد کرد.
رئیس سازمان آموزش و پرورش استثنایی با اشاره به ضرورت وجود
معلمان با کیفیت اظهار کرد: 27 راهنمای معلم و دستورالعمل ویژه
معلمان در حوزه آسیب دیدگان بینایی تهیه شده و 10 عنوان بسته همراه
معلم تهیه شده و در دسترس معلمان قرار داده ایم.