20165
قویترین سیگنال از سوی آژانس بین المللی انرژی در ماه گذشته ارسال
شد که برآورد کرد امارات متحده عربیدر ژوئیهسه میلیون بشکه در
روز نفت تولید کرده است. طبق گزارش شرکت پترو لجستیک که آمار
صادرات بین المللی نفت را رصد می کند، این کشور در اوت از این سطح
هم تولید بیشتری داشته است.
شرکت تحقیقاتی کپلر هم اعلام کرده که صادرات امارات بالاتر از
آمار تولید رسمی بوده و آمار نفتکشها که توسط بلومبرگ گردآوری
شده است، نشان می دهد این کشور حدود 2.9 میلیون بشکه در روز نفت
در ماه میلادی گذشته صادر کرده است.
این آمار بسیار بالاتر از آمار 2.693 میلیون بشکه در روز تولید اوت
است که از سوی سهیل المزروعی، وزیر انرژی امارات متحده عربی
اعلام شد و بر اساس آن، این کشور تنها بیش از 100 هزار بشکه در روز
بالاتر از سهمیه تولیدش تحت توافق اوپک پلاس، نفت تولید کرده
بود.
سخنگوی وزارت انرژی امارات متحده عربی درباره علت تفاوت
میان ارزیابی شرکتهای تحقیقاتی و آمار رسمی تولید نفت حاضر نشد
توضیح دهد. شرکت نفتی دولتی ادنوک که قول داده است برای جبران
این موضوع، صادراتش را در اکتبر به میزان قابل توجهی کاهش
دهد، هم در این باره اظهارنظر نکرد.