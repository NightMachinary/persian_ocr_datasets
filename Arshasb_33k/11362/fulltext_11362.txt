11362
توسعه محلی مقدمه توسعه ملی است
به گزارش ایسنا، علیرضا احمدی در سی‌ودومین اجلاس عمومی
شورای عالی استان‌ها ضمن تقدیر از هیأت رئیسه قبلی این شورا گفت:
متأسفانه در حوزه شوراها و مدیریت محلی با آنکه قانون اساسی توجه
جدی به واگذاری اختیارات به مناطق، محلات و نواحی مختلف داشته
است اما این موضوع آنچنان که باید در قوانین عادی تجلی نیافته و
شاهد مثال این موضوع نیز قانون شوراهای اسلامی است که با وجود
آنکه وظایف مختلفی برای شوراها در نظر گرفته اما به واسطه عدم
جامع‌نگری و عدم توازن و تناسب با اصول متناظر خود در قانون
اساسی تا حدود زیادی از قانون اساسی دور افتاده است.
وی افزود: نقش قوانین و برنامه‌های توسعه در جهت‌دهی به قوانین
مصوب مجلس در طول دوره پنج ساله و نیز عملکردهای اجرایی و
اداری در جهت نزدیک کردن شوراها به جایگاه واقعی خود بدون
تردید بسیار مهم است. توسعه امری است که صرفا از بالا به پایین اتفاق
نمی‌افتد بلکه یک مفهوم مهم است که رسیدن به آن جز از طریق تناسب در
وظایف، اختیارات و منابع محلی با وظایف، اختیارات و منابع ملی
امکان‌پذیر نیست.
رئیس شورای عالی استان‌ها ادامه داد: شاید بتوان مهمترین حلقه
مفقوده توسعه در کشور را عدم توجه به ظرفیت‌های محلی توسعه