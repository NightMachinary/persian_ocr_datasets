25782
می‌آورند لاغر شوم. نمی‌فهمیدم چاقی من چه ارتباطی به دیگران دارد
که مدام درباره‌اش اظهار نظر می‌کنند.»
مرتضی کارگر یک کارگاه لباس است. او گاهی پشت چرخ می‌نشیند و
برش می‌زند و گاهی هم کارهای اجرایی کارگاه را بر عهده می‌گیرد. او
می‌گوید: «چشم که باز کردم چاق بودم. توی یک خانواده فقیر به دنیا
آمده‌ام. مادرم تا می‌توانست به ما ماکارونی و سیب‌زمینی می‌داد. چند
سال پیش که رفتم پیش یک دکتر خوب گفت به خاطر تغدیه بد توی
کودکی بوده که این جور چاق شده‌ای و الان دیابت داری. همه‌اش
چربی و کربوهیدرات. تا سال‌ها به خاطر چاقی مسخره شدم. هر جایی به
من کار نمی‌دادند و می‌گفتند تو نمی‌توانی خودت را تکان بدهی چه
برسد به کار. باور کن توی محله ما کلی از همین آدم‌های چاق هستند که
همه‌شان فقیرند. باور کن ما فقیرها چاق‌تر از پولدارها هستیم.»
هرچند نظرها درباره چاقی و اضافه وزن متفاوت است اما مزدک دانشور،
انسان‌شناس پزشکی این موضوع را مسأله‌ای کاملاً اجتماعی
می‌داند: «غذا ابتدایی‌ترین شکل دستیابی به آرامش است و چاقی
به‌تازگی به‌عنوان یک بیماری مستقل دیده شده و یکی از معضلات جهان
مدرن است. پرداختن به مسأله چاقی عموماً از سه منظر صورت می‌گیرد.
نگاه اول دیدگاه «طب‌زده» است. در این نگاه چاقی به‌عنوان یک مسأله
ژنتیکی یا متابولیسمی بازنمایی می‌شود. اما این نگاه نمی‌تواند