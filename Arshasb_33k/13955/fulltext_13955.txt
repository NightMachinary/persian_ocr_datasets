13955
کارکرد خاص خود را دارند، شکل گرفته است.
وی پدر رومینا را هم به نوعی قربانی دانست و افزود: او قربانی فرهنگ و
ارزش‌هایی است که باعث بروز این رفتار می‌شود. باید این احساسات
و اظهار نظرهای غیر کارشناسی که متاسفانه این مدت بسیار شاهد آن‌ها
بودیم، کنار گذاشته شود و دست از این دیدگاه برداریم که اگر این پدر
که باعث مرگ دخترش شده اعدام و یا به بدترین شکل ممکن مجازات
شود بعد از آن جامعه شاهد چنین اتفاقی نخواهد بود.
این مشاور خانواده با بیان اینکه در ماجرای قتل رومینا افراد با نقش‌های
مختلف مقصر هستند، تصریح کرد: خود رومینا در این ماجرا نقش دارد،
همینطور بهمن پسر همراه رومینا، پدر رومینا، سیستم آموزشی،
رسانه و ... که اگر بخواهیم دقیق نگاه کنیم باید سهم و نقش همه این‌ها را در
نظر بگیریم.
وی معتقد است که رومینا سوژه‌ای آشکار شده در جامعه ایرانی است
وگرنه شاید روزانه در کشور رومیناهای دیگری به شکل و صورت
دیگری دچار مشکل می شوند، اما خبر آن رسانه‌ای نمی‌شود.
مدیر مرکز حمایت از حقوق شهروندی استان اصفهان با انتقاد از ریشه
یابی نشدن این مسائل در جامعه، اظهار کرد: افراد جامعه خبر کشته شدن
جسم رومینا را شنیدند و تا این حد متاثر شدند، درحالی که ابتدا روح
رومینا کشته شد و بعد از آن جسم او و دریغ از اینکه هر روز و به تعداد زیاد