16502
حساسیت به رعایت پروتکل‌ها کاسته شود ممکن است که این
رنگ‌بندی‌ها به سرعت تغییر کند لذا از عموم مردم ، اصناف و همه اقشار
مردم انتظار داریم که همچنان در رعایت پروتکل‌ها و اجتناب از
دورهمی‌ها جدی باشند.
وی با اشاره به در پیش بودن شب یلدا و احتمال شکل گیری اجتماعات
خانوادگی از شهروندان استان خواست از دورهمی‌های پرتراکم و
اجتماعات خانوادگی به شدت پرهیز کنند چرا که عدم توجه به فاصله
اجتماعی و از سرگیری دورهمی‌ها می‌تواند به گسترش این بیماری
عالمگیر بیانجامد.
استاندار سمنان با اشاره به برگزاری جلسه ستاد ملی مدیریت مقابله با
کرونا افزود: در این جلسه خوشبختانه از مجموعه اقدامات مسئولان
استان و روند کاهشی میزان ابتلا و مرگ و میر ناشی از کرونا اعلام
رضایت شد.
وی با اشاره به روند با ثبات شیوع کرونا در سطح استان خاطرنشان کرد:
به لطف خداوند سبحان و به مدد تلاش کادر بهداشت و درمان و همکاری
اقشار مختلف مردم، خوشبختانه شاهد روند نزولی میزان ابتلا به
ویروس کرونا در سطح شهرستان‌های استان هستیم که امیدواریم باز
هم شاهد تغییر وضعیت رنگ بندی شهرستان‌های استان و کم رنگ
شدن شرایط خطر در طی روزها و هفته های آینده باشیم.‌