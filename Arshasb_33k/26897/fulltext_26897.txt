26897
خطاب به کارگران هپکو تاکید کرد: از کارگران زحمتکش این
شرکت انتظار می‌رود با خویشتن داری و صبر، درخواست ها و
مطالبات خویش را از طریق مراجع قانونی که همانا نمایندگان آنها
در شورای اسلامی کار است پیگیری کنند و یقین بدانند با تجمع کردن
اتفاق خاصی صورت خواهد نگرفت.
وی به برخی اتفاقاتی که روز گذشته در این شرکت بوقوع پیوست
اشاره کرد و افزود: کارگران شرکت هپکو محجوب و با متانت هستند
اما متاسفانه عده معدودی کارگرنما دست به تحرکات تنش زا در
محوطه و ساختمان اداری شرکت زدند و اقدام به مسدود کردن راه
ورودی به حوزه مدیریت کارخانه کردند که این رفتارها قابل قبول
نیست و قطعا پیگیری خواهد شد تا افرادی که دست به چنین اقداماتی
زدند پاسخگو باشند.
آبایی با تاکید بر اینکه قطعا با تجمعات تنش‌زا مشکلات هپکو برطرف
نخواهد شد، تصریح کرد: شرکت هپکو در شرایط حساسی است و
مشکلات این کارخانه در سطح ملی و در سطح سران قوای سه گانه مطرح و
برای برون رفت از مشکلات در سطح ملی تصمیم گیری می‌شود و همه
کارگزاران نظام حتی شخص رئیس قوه قضائیه در تلاش هستند تا
موانع تولید پیش روی این شرکت برداشته شود و این کارخانه به
دوران اوج تولید برگردد.