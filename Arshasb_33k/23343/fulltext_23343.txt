23343
مرتب دست‌ها و یا ضدعفونی و همچنین رعایت فاصله‌گذاری باید با هم
انجام شوند.
سرپرست دانشگاه علوم پزشکی جندی شاپور اهواز با اشاره به
برگزاری مرحله دوم انتخابات مجلس شورای اسلامی بیان کرد: برای
اولین بار در تاریخ انتخابات کشور، دانشگاه‌های علوم پزشکی عضو
ستاد انتخابات هستند. در این راستا جلسات مشترکی با وزارت کشور
برگزار شده و شیوه‌نامه‌های بهداشتی تنظیم و تدوین شده است.
ابول‌نژادیان گفت: همکاران بر گندزدایی شعب اخذ رای نظارت
کرده‌اند و هنگام برگزاری انتخابات نیز یکی از کارشناسان بهداشت
در شعب اخذ رای حضور پیدا می‌کند.
سرپرست دانشگاه علوم پزشکی جندی شاپور اهواز بیان کرد: در شعب
اخذ رای نیز چیدن صندلی‌ها با رعایت پروتکل‌های بهداشتی انجام
شده است تا کمترین تراکم ایجاد شود و گردش رای‌گیری به گونه‌ای
باشد که مردم کمترین آسیب را ببینند.
وی گفت: از مکان‌های اخذ رای بازدید شد و برخی از شعب به دلیل عدم
برخورداری از تهویه مناسب، رد شدند. ماسک برای
دست‌اندرکاران اجرایی و نظارتی شعب اخذ رای نیز تامین شده است و
نظارت بر پخت و بسته‌بندی غذای عوامل اجرایی بر عهده کارشناسان
بهداشت است و توسط این کارشناسان رصد می‌شود.