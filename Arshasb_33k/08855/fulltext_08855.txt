8855
وی همچنین درباره ریزش نیروی کار ناشی از شیوع ویروس کرونا،
توضیح داد: دولت ابتدا اعتباری برای بیکاری برخی کارگران به دلیل
کرونا تخصیص داد که در ادامه اعتبار آن به طور کامل به استان ها داده
نشد، از سوی دیگر در ابتدای شیوع این بیماری برخی تصور می کردند
که می توانند از این تسهیلات استفاده شوند، اما بعدا مشخص شد که تنها
دارندگان کد بیمه تامین اجتماعی مشمول این کمک می شوند،
بنابراین با ریزش بالای نیروی کار مواجه شدیم.
چینی با اشاره به همزمانی شیوع ویروس کرونا با تمدید قراردادهای
کارگران در ابتدای سال، اظهار کرد: همواره در ابتدای سال با توجه به
افزایش حقوق کارگران در حوزه کار با رکود مواجه هستیم که در این
فضا بخشی از نیروی کار بیکار می شوند، اما امسال با شیوع ویروس
کرونا شاهد رشد نرخ بیکاری در ابتدای امسال نسبت به سنوات گذشته
شدیم.
نایبرئیس کانون انجمن های صنفی استان اصفهانتوضیح داد: سال
جاری رشدبیکاری ناشی از افزایش حقوق کارگران نسبت به سال های
قبل بیشتر بود، هر چند که این افزایش نسبت به تورم بالا نبود، البته دولت
برای کاهش تنش با سیاست گذاری در دو مرحله نسبت به افزایش
دستمزد کارگران اقدام کرد، اما کرونا و سرزیر سالیانه افراد بیکار،
موجب افزایش بیشتر بیکاران در استان و کشور شد.