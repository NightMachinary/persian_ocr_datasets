24119
معترضان عراقی ساختمان استانداری الدیوانیه را آتش زدند
به گزارش ایسنا، یک منبع محلی به ارم نیوز گفت: جمعی از فعالان مقابل
ساختمان استانداری (الدیوانیه) تظاهراتی را در اعتراض به خواسته
استاندار برای بازگشایی ساختمان بر پا کردند اما در ادامه تظاهرات از
چارچوب خود خارج شد و تعدادی از معترضان این ساختمان را آتش
زدند.
این منبع در ادامه اظهار کرد: تظاهرکنندگان پس از به آتش کشیدن
ساختمان عقب‌نشینی کردند، همزمان گروهی از نیروهای امنیتی با
حضور در محل حادثه، ساختمان را محاصره کردند، تیم‌های دفاع
مدنی نیز کار اطفای حریق را آغاز کردند.
منبع یاد شده افزود: تظاهرکنندگان شعارهایی در محکومیت ارائه
خدمات ضعیف، وخامت شرایط معیشتی و نیز مشکل قطعی برق در این
استان سر دادند.
استان‌های جنوب عراق شاهد اعتراضات خشم‌آلود عراقی‌ها و
درخواست آنها برای استعفای مسؤولان، محاکمه مفسدان و اصلاح
شرایط اقتصادی هستند.
معترضان لبنانی همچنان در خیابان‌های بیروت
به گزارش ایسنا، به نقل از سایت النشره، تظاهرکنندگان لبنانی یک روز
پس از استعفای دولت حسان دیاب به مرکز بیروت رفته و خواستار