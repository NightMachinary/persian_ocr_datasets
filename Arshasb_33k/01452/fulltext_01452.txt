1452
می‌دهند که این میزان در سه ماهه نخست امسال نیز تداوم داشته است.
استاندار گیلان ظرفیت‌های کشاورزی موجود در استان را
گوناگون و قابل توجه دانست و گفت: در صنعت نوغانداری نیز با
حمایت‌های صورت گرفته از سوی دولت، میزان تولید پیله تر،
رکورد 12 سال گذشته را شکست و تکثیر 6 برابری نهال توت انجام شد.
وی با بیان اینکه در حوزه صنعت نیز علیرغم تشدید تحریم‌های ظالمانه
کشورهای استکباری شاهد افزایش تولید در گیلان هستیم، افزود:
در تولید روغن نباتی 30 درصد، سیمان 27 درصد و دارو 22 درصد
نسبت به سال گذشته و در محصولات فولادی طی سه ماهه نخست امسال،
25 درصد رشد داشته‌ایم.
زارع به درک بالای مردم، فعالان اقتصادی و کارآفرینان از شرایط
کشور و استان اشاره کرد و گفت: از سال گذشته برای 160 واحد، پروانه
بهره برداری جدید با حجم سرمایه‌گذاری یک‌هزار و 601 میلیارد
تومان صادر شده که رشد دو برابری نسبت به سال ماقبل را نشان می‌دهد.
وی به تاکید رئیس سازمان برنامه و بودجه مبنی بر بهره گرفتن از بازار
قابل توجه اتحادیه اقتصادی اوراسیا و هدایت به سمت تولید
کالاهای صادرات محور اشاره و خاطرنشان کرد: در پنج ماه نخست
امسال بنادر انزلی، کاسپین و آستارا بدون وقفه فعال بوده و بالغ بر 367
هزار تن صادرات کالا به ارزش 214 میلیون دلار صورت گرفته است