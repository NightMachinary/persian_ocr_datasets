13388
وزیر پیشنهادی جهاد کشاورزی با اشاره به وجود تحریم‌های ظالمانه
گفت: با وجود این تحریم‌ها رشد بخش کشاورزی در سال گذشته 7.8
درصد بوده و این آمارها نویدبخش ظرفیت بخش کشاورزی در تحقق
اقتصاد بدون نفت است. با این اعتقاد به میدان آمده‌ام چرا که بخش
کشاورزی ظرفیت‌های پنهان و آشکاری دارد که می‌تواند موتور
محرکه رشد اقتصاد کشور باشد.
خاوازی افزود: تأمین غذای کافی و جهش تولید باید در قالب زنجیره
عرضی صورت گیرد. اگر بخواهیم ناپایداری و نوسانات قیمت و
مقدار تولید محصولات کشاورزی، میزان ضایعات و تفاوت قیمت
در بازار مصرف با مبادی تولیدی را به حداقل برسانیم و همچنین از
کیفیت محصولات تولیدی برای عرضه به بازارهای جهانی مطمئن
باشیم چاره‌ای جز مدیریت کلان بخش کشاورزی نداریم.
وزیر پیشنهادی جهاد کشاورزی با بیان اینکه «ما باید به جای توجه
صرف به یک حلقه از زنجیره رویکرد خود را عرضه‌محور کنیم» تأکید
کرد: در این رویکرد تمام حلقه‌های زنجیره با هدف خلق ارزش، مورد
توجه قرار می‌گیرند و نقش دولت‌ها هماهنگی بهتر اجزا و تسهیل جریان
مواد، اطلاعات و منابع مالی مناسب با اولویت‌های کشور خواهد
بود. منظور من از دولت کل بدنه اجرایی کشور است که نیازمند تعامل
وزارت جهاد با سایر وزارتخانه‌ها و بخش خصوصی و به ویژه