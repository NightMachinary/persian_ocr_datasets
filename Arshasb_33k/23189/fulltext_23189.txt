23189
هستند.
این شهروند با بیان اینکه کرونا باعث شده تا بیشتر از سابق خرید اینترنتی
انجام دهد، می افزاید: بعضی مواقع حضور در بازار و خرید کردن آن
هم محصولات تازه کشاورزی و میوه و سبزی حس خوبی دارد که به
نظرم در روزهای کرونایی هم نمی شود از آن گذشت.
دخل خالی یا کرونا؟ مسئله این است
شاهرخ شکری که سال هاست در راسته میوه فروشان بازار رشت مغازه
دارد، در گفت وگو با ایسنا، می گوید: تنها منبع درآمدم کار در مغازه
است و تا وقتی قرنطینه اعمال نشود، ترجیح می دهم صبح ها کرکره مغازه
را بالا بکشم، چون شب باید نان سر سفره زن و فرزندانم ببرم.
وی در پاسخ به این سوال که «آیا از ابتلا به کرونا نمی ترسد؟»، عنوان می
کند: عمر دست خداست و من هم به عنوان یک شهروند تا حد ممکن
دستورالعمل های بهداشتی را رعایت می کنم ولی نمی توانم منبع
کسب درآمدم را تعطیل کنم و قطعا دوست دارم دخلم همیشه پر باشد و
مغازه پر از مشتری.
کرونا مردم را در برابر خود خسته و بی تفاوت کرده
کیان عالی زاده که به همراه همسر و فرزند خردسالش در حال تماشای
ویترین مغازه هاست، اظهار می کند: بعد از دو هفته قرنطینه
خودخواسته، امروز با همسر و فرزندم برای خرید آجیل و تنقلات شب