25817
نواب صفوی در «جمع یاران» رادیویی‌
به گزارش ایسنا به نقل از روابط عمومی اداره کل هنرهای نمایشی
رادیو، «جمع یاران» نوشته مهدی فراهانی به بحث استعمار نفت از
سوی انگلیس و همراهی دولت وقت آن زمان می‌پردازد. در آن زمان
مجلس شورای ملی و گروه حزب فدائیان اسلام به رهبری نواب صفوی
دست به دست هم دادند و توانستند با هدایت آیت الله کاشانی جلوی این
کار را بگیرند و ...
امیر فرحان‌نیا که در این نمایش در نقش نواب صفوی به ایفای نقش
پرداخته در این زمینه گفت: نواب به نظر من جزو کسانی بود که شروع
مبارزات ضد رضاخان از او شروع شد و در رأس حزب موتلفه و فدائیان
اسلام قرار داشت.
وی افزود: به طور کلی در این چهار دهه و در رسانه درباره نواب زیاد
شنیده‌ایم، اما وقتی مکث روی یک موضوع بیشتر شود طبیعتا شناخت
و مطالعه نیز در پی آن می‌آید.
فرحان‌نیا تأکید کرد: در این چهار دهه خیلی دلم می‌خواست که بدانم
چه چیزی باعث شد که نواب صفوی سرلوحه فدائیان اسلام و بسیاری از
مبارزات تاریخی شود و این باعث شد که خیلی چیزها درباره او بدانم؛
البته متن نمایشنامه هم نسبتا خوب بود و باید روی اینگونه نمایشنامه‌ها
بیشتر فکر شود چرا که تاریخی و مستند است.