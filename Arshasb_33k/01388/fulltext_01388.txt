1388
ابر و باد؛ مهمان آسمان زنجانی‌ها در هفته جاری
محمدرضا رحمن‌نیا در گفت‌وگو با ایسنا، اظهار کرد: وضعیت جوی
استان امروز (23 شهریورماه) به صورت آسمانی صاف تا قسمتی ابری
خواهد بود که در بعد از ظهر در برخی مناطق با وزش باد همراه است.
وی افزود: در شهرستان طارم و ارتفاعات آن در ساعات بعد از ظهر
افزایش پوشش ابر و احتمال بارش پراکنده را خواهیم داشت. از فردا
نیز شرایط جوی نسبتا پایداری در اغلب مناطق انتظار می‌رود.
این مسئول با بیان اینکه دمای هوا تا اواسط هفته تغییری نخواهد کرد،
ادامه داد: میزان دمای هوای استان زنجان طی روزهای چهارشنبه و
پنج‌شنبه 2 تا 3 درجه سانتی‌گراد کاهش خواهد یافت.
مدیرکل هواشناسی استان زنجان یادآور شد: طی 24 ساعت گذشته،
سجاس در شهرستان خدابنده و ماه‌نشان با دمای 9 و 35 درجه
سانتی‌گراد بالای صفر به ترتیب خنک‌ترین و گرم‌ترین نقطه این استان به
ثبت رسیدند.