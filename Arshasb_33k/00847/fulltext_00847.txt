847
مهرابی با بیان اینکه ظرفیت‌های بسیار خوبی هم در امور اهل سنت
استان داریم چرا که استان فارس یکی از استان‌های تلفیقی است و در این
راستا بخش اعظم کارهای فرهنگی خود را در این مناطق به بحث وحدت
اختصاص می‌دهیم، گفت: همچنین ظرفیت‌های تبلیغی خوبی هم در
حوزه اعزام مبلغان در مناسبت‌های مختلف مذهبی در طول سال داریم
که برای آنان هم می‌توانیم دوره‌های آموزشی کوتاه مدت در نظر
بگیریم.
مدیرکل تبلیغات اسلامی فارس تأکید کرد: این سازمان آمادگی
کامل دارد تا تخصصی‌تر و در قالب یک تفاهم‌نامه با جهاددانشگاهی در
عرصه‌های مختلف آموزشی و فرهنگی همکاری داشته باشد و در این
راستا از ظرفیت 31 اداره خود در 31 شهرستان استان هم بهره خواهیم
جست.
مهرابی با بیان اینکه جهاددانشگاهی ظرفیت بسیار خوبی در حوزه
پژوهشی دارد که می‌تواند به ما در انجام فعالیت‌های فرهنگی و مذهبی
کمک کند، بهوجود امکان و آمادگی همکاری مشترک در
برنامه‌ریزی و اجرای فعالیت‌های اثرگذار در این حوزه مهم اشاره واز
مسئولان جهاددانشگاهی استان درخواست کرد تا بررسی‌های
بیشتری برای به‌کارگیری ظرفیت‌های سازمان تبلیغات اسلامی و
انجام همکاری‌های مشترک به‌ویژه در مباحث آموزشی انجام دهند.