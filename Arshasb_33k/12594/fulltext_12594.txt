12594
برخی گروه‌های یهودی از این پیروزی مسلمانان بر می‌آشوبند و
نگران می‌شوند و به نوعی برای اینکه مسلمانان به عنوان تنها نیروی
موجود در مدینه مطرح نشوند در صدد یک جنگ روانی بر علیه مسلمانان
بر می‌آیند که نمونه آن گروه یهودی «بنی قینقاع» است که بعد از جنگ
بدر مدعی می‌شوند که اگر قریش شکست خورد در نتیجه کم همتی و
نالایقی آنان بود، اما ما چنین نیستیم. بنابراین این گروه در صدد تضعیف
موقعیت جدید مسلمانان است که البته موفق نمی‌شوند و با برخورد
حضرت محمد (ص) مواجه می‌شوند.
قرآن کریم هم در خصوص جنگ بدر زاویه دیگری را مطرح می‌کند و
آن بحث امدادهای الهی است. از طرفی هم قرآن تصریح می‌کند که اگر
مسلمانان در آرمان‌های الهی پایداری کنند خدا هم آن‌ها را یاری
می‌کند. به هر حال زمانی امداد الهی شامل حال مسلمانان شد که آنان در
راه خدا پایداری کردند.
بعد از جنگ بدر است که زمینه قدرتی یابی مسلمانان در مدینه تثبیت
می‌شود و در آینده موجب گسترش قدرت آنان در سراسر شبه‌جزیره
عربستان می‌شود.
قرآن کریم در آیه‌ای قبل از جنگ تصریح می‌کند که اذن جهاد به
مسلمانان داده شده است چرا که مورد ظلم واقع شده‌اند. یکی از
مصادیق ظلمی که بر مسلمانان رفته بود ضبط اموال آنان از سوی قریش