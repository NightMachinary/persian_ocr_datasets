4845
مشکل مسکن تمام ایثارگران در استان همدان حل می‌شود. اوحدی با
اشاره به حوزه اشتغال ایثارگران گفت: علی‌رغم تمام
محدودیت‌هایی که امروز شاهد آن هستیم، خوشبختانه با امضای
تفاهم‌نامه با استاندار محترم همدان زمینه ایجاد اشتغال برای 2000
ایثارگر در این استان فراهم می‌شود. معاون رییس جمهور ادامه داد: در
حوزه درمان به دلیل عدم تأمین به موقع اعتبارات مشکلاتی در بیمه دی
وجود داشت که خوشبختانه با مصوبه دولت و تأکید رییس جمهوری
محترم تمامی مطالبات بنیاد شهید و امور ایثارگران به زودی پرداخت
می‌شود و بدهی‌های حوزه درمان و بیمه دی و مطالبات مجموعه‌های
آموزشی و علمی کشور نیز تسویه خواهد شد. استاندار همدان نیز در
این مراسم تأکید کرد: استان همدان با عناوینی چون دارالمومنین و
دارالمجاهدین نامیده شده که نشانگر ویژگی‌های خاص این استان
است. ما نیز خود را خدمتگزار مردم این استان می‌دانیم و نهایت تلاش
خود را در جهت تحقق منویات مقام معظم رهبری و سیاست‌های دولت
محترم در این استان به کار می‌بندیم. سعید شاهرخی افزود: خوشحالیم
که به موازات اقدامات عمومی برای مردم، نگاه خاصی نیز برای
خدمت‌رسانی به ایثارگران در این استان وجود دارد و ان‌شا‌الله با سفر
جناب مهندس اوحدی و امضای تفاهم‌نامه مسکن و اشتغال این
رویکرد شدت خواهد گرفت. همچنین تکریم خانواده‌های معظم