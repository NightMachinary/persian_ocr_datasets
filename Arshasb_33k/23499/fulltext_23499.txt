23499
حیات خودمان به جهان خارج از خودمان نسبت می دهیم.
به هر حال مرگ امر عجیب و غریبی نیست ما همان طور که زمانی نبودیم و
بعد پیدا شدیم زمانی هم‌ناپیدا و محو می شویم و این قاعده کار است.
پس مرگ شاعر هم پدیده غریبی نیست.
اما همین‌جا توقف کن. مرگ شاعر پدیده ای طبیعی است اما مرگ‌ شعر
چه؟ شعر پدیده ای طبیعی نیست تا بعد از مدتی ناپدیده ای طبیعی بشود.
شعر از مقوله مفهوم است. روحی است که می تواند هر روز در بدنی واقع
شود و از زندان زمان بگریزد حافظ شیرازی چند صد سال پیش مرده است
اما غزل هایش مانند شاه شمشاد قدان و خسرو شیرین دهنان که به مژگان
شکند قلب همه صف شکنان تمام خطوط عملیاتی زمان را در می نوردد و
همین طور به سمت یک بی نهایت نامعلوم راه می برد و از حافظ جسمانی در
او مفهومی بیشتر وجود ندارد و هیچ حافظ بدن‌مند تنانه ای شعر را
همراهی نمی کند. مفاهیم توسط ما آدم های زمان دار و مکان مند زاده می
شوند و سپس چونان کبوترانی رها از محدودیت های ما در آسمان بی
انتها اوج‌می گیرند و ما به آنها از سر حسرت می نگریم که می روند و از ما دور
و دور تر می شوند و از مالکیت و انحصار ما خارج می شوند.
مصاحبه ای را می دیدم مربوط به سالهای اخر عمر مرحوم استاد ایرج
اسدی شاعر ارجمند خورموجی که مصاحبه کننده شعری از خود
جناب اسدی را برایشان می خواند و از ایشان می خواست که شاعرش را