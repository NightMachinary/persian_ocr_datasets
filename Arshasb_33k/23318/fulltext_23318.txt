23318
وی با اشاره به برگزاری کلاس‌های مربی‌گری و داوری عنوان کرد: تا
کنون 6 کارگاه ژیمناستیک مربی‌گری و داوری هنری در بخش
بانوان وآقایان برگزار کرده‌ایم، درخواست برگزاری دو دوره
مربی‌گری درجه سه هنری دختران در مهر ماه را ارسال کرده‌ و منتظر
مجوز فدراسیون هستیم. در این شرایط که نمی‌توانیم مسابقه برگزار
کنیم، در صدد این هستیم تا دوره‌های آموزشی بیشتری برگزار کرده و
دانش‌افزایی داشته باشیم. برای برگزاری دوره‌های دیگری نیز مجوز
گرفته‌ایم تا در 6 ماه باقیمانده سال جاری برگزار کنیم.
رییس هیات ژیمناستیک خراسان رضوی در خصوص بازگشایی
باشگاه‌های این رشته تصریح کرد: ژیمناستیک جزو رشته‌های
پربرخورد مانند رشته‌های رزمی نیست و پیش از این به صورت کم و
بیش فعالیت داشته‌ است. باشگاه‌ها در شهرستان‌هایی که به لحاظ شیوع
کرونا وضعیت بهتری داشتند، بازگشایی شده‌ است. باشگاه‌های
ژیمناستیک در مشهد نیز مدتی است که فعالیت دارند.
معماریان یادآور شد: کمیته‌های فدراسیون برخی مسابقات را به
صورت مجازی برگزار می‌کنند و داوران نمره‌گذاری کرده تا
بتوانند مدال و حکم قهرمانی بدهند. این شرایط تا زمانی که بتوانند
مسابقات رسمی برگزار کنند، ادامه خواهد داشت.