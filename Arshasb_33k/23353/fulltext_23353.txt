23353
حجتی با اشاره به اینکه گفتمان حاکم در میان دولتمردان و قوای سه گانه
کشور باید گفتمانی توأم با همدلی جهت ایجاد انسجام در اداره امور
کشور باشد افزود: حس تعاون و همکاری در کشور با چنین تدابیری
نهادینه می شود بالاخص که باید به خاطر داشته باشیم که مردم روحیه
همدلی و همکاری را از حاکمان و دولتمردان می آموزند و بدیهی است
که در پیش گرفتن مسیر تعامل به جای تقابل و همکاری قوه مجریه و قوه
مقننه برای اداره امور کشور در سطح کلان طبعاً باعث بهبود وضعیت
کشور و کاهش مشکلات دامنگیر مردم خواهد شد.
این وکیل دادگستری خاطرنشان کرد: امروز بیش از هر زمان دیگری
نیاز به وحدت و ایجاد آرامش اجتماعی در کشور احساس می شود و
همدلی و همکاری دولت و مجلس باعث نهادینه شدن حس تعاون در
کشور می شود.
وی در پایان گفت: امروز وضعیت اقتصادی و معیشتی مردم به کیفیتی
است که بالاخص در ماه های اخیر با شیوع ویروس کرونا رو به وخامت
بیشتری گذارده است و همین موضوع آرامش خاطر شهروندان را به
شدت در مخاطره قرار داده و طبعاً باعث گسترش آسیبهای اجتماعی و
اقتصادی در کشور خواهد شد و همین امر می طلبد دولتمردان و
نمایندگان مجلس توجه بیشتری به حقوق ملت داشته باشند و به جای
رقابت های سیاسی و گروهی در عرصه مدیریتی کشور و ناکارآمد