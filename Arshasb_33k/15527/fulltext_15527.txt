15527
دیپلماسی پزشکی، راهکار ترکیه برای بهبود روابط پرتنش
بین‌المللی
به گزارش ایسنا، به نقل از خبرگزاری آناتولی، بر روی هر بسته همچنین
بخشی از یک سروده از مولوی،‌ شاعر ایرانی قرن سیزدهم میلادی به چشم
می‌خورد که ظهور امید پس از ناامیدی‌ مطلق و فرارسیدن روشنایی از
پس تاریکی‌ها را نوید می‌دهد.
این پیام که از سوی مقامات آنکارا و از طریق کمک‌های پزشکی منتقل
می‌شود نه تنها نوید دهنده روزهای بهتر در مبارزه با بیماری کووید 19
است بلکه به نوعی به انتظار دولتمردان ترک برای بهبود روابط
دیپلماتیک کشورشان با جهان نیز اشاره دارد.
ترکیه با نیم نگاهی به روابط با متحدان اروپایی خود در ناتو،‌ اختلافات
با ایالات متحده بر سر خرید سیستم پدافند ضد موشکی روسیه،‌
انتقادهای حقوق بشری و تحریم‌های غرب بر ضد ایران،‌ امیدوار است تا
از رهگذر ویروس کرونا فرصتی تازه برای کاستن از تنش‌ها در روابط
دیپلماتیک بیابد.
ترکیه به رغم دارا بودن بیشترین شمار ابتلا به بیماری کووید 19 در
خاورمیانه و به جا گذاشتن بیش از 3700 قربانی (تا روز دوشنبه یازدهم
ماه مه) در راه مبارزه سخت و نفس‌گیر با بیماری همه‌گیر کووید 19، تا
کنون به 61 کشور جهان از جمله ایالات متحده،‌ اسپانیا، ایتالیا، فرانسه