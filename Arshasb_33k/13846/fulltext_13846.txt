13846
در روستای «سرآقا سید» که در 6 کیلومتری این روستاست خانه دومی
دارند و در زمستان به آنجا می‌روند. بخشدار کوهرنگ افزود: نکته
جالب در مورد این روستا این است که لیراه پیشتر و قبل از سال 1362 در
قالب تقسیمات کشوری جزو استان اصفهان شده بود ولی به‌دلیل اینکه
ساکنان آن همه بختیاری هستند و فرهنگشان بیشتر با اهالی چهارمحال و
بختیاری نزدیک است به درخواست اهالی منطقه از اصفهان جدا و به
چهارمحال و بختیاری سپرده شد. حالا خانه اصلی این خانوارهای
عشایری در استان چهارمحال و بختیاری است و در زمستان با طی یک
مسیر 6 کیلومتری به خانه دوم خود در سر آقا سید می‌روند که جزو استان
اصفهان است. به گفته وی، همه اهالی روستای سر آقاسید و لیراه
سیدزاده هستند و به‌دلیل ازدواج‌های فامیلی این مسأله نسل به نسل ادامه
یافته است. وی تأکید کرد: متأسفانه به‌دلیل اینکه تعداد خانوار این
روستا زیر 20 خانوار است بر اساس قانون نمی‌توانیم خدماتی
همچون آب و برق به آنها بدهیم. هیچ امکانی در شهر ما را خوشبخت‌تر
نمی‌کند در همین حال «محمدعلی دادور» یکی از اهالی روستای لیراه
که برای صحبت کردن با وی دو روز وقت لازم شد تا از لیراه به مکانی بیاید
که تلفن همراهش آنتن بدهد به ما می‌گوید: لیراه برای ما خود زندگی
است و چون هنوز تکنولوژی شهری به اینجا نیامده مفهوم خوشبختی
برایمان تغییر نکرده و با همین زندگی ساده شادمان و شکرگزار خدا