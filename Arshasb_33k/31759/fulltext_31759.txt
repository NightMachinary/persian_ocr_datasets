31759
گذر سامانه بارشی از روی شهر اصفهان از امروز
ابراهیم هنرمند در گفت و گو با ایسنا، اظهار کرد: بررسی نقشه های
هواشناسی بیانگر ادامه فعالیت موج ناپایدار طی یک تا دو روز آینده بر
روی استان اصفهان است، بر این اساس افزایش ابر و گاهی وزش باد نسبتا
شدید تا شدید در بیشتر مناطق استان پیش بینی می شود.
وی با اشاره به اینکه برای بعد از ظهر امروز و امشب، بارش های رگباری در
بیشتر مناطق، به ویژه در غرب، جنوب و شمال شرق استان پیش بینی می
شود، افزود: در مناطق شرقی و نیمه جنوبی استان، طوفان لحظه ای و در
مناطق مستعد بارش تگرگ نیز دور از انتظار نیست.
کارشناس پیش بینی اداره کل هواشناسی استان خاطرنشان کرد:
بیشینه دمای هوا طی 24 ساعت آینده در بیشتر مناطق استان 2 تا 3 درجه
افزایش و کمینه دمای صبح فردا 2 تا 3 درجه کاهش خواهد داشت.
هنرمند ادامه داد: برای 24 ساعت آینده بیشینه دمای شهر اصفهان 22
درجه سانتی گراد بالای صفر و کمینه دما 8 درجه سانتی گراد بالای صفر
پیش بینی می شود.
این کارشناس پیش بینی اداره کل هواشناسی استان، با اعلام اینکه بعد
از ظهر امروز سامانه بارشی از روی شهر اصفهان گذر می کند و بارش های
پراکنده و رعد و برق در پی دارد، گفت: برای روز یکشنه، دوشنبه و سه
شنبه پدیده هواشناسی خاصی پیش بینی نمی شود.