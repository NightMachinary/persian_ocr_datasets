27527
سه نفر از آنها اوت شدند و یک نفر دیگر موفق نشد به رکورود ورودی
برسد. در حال حاضر تنها علی داودی نفر اول فوق سنگین ایران است که
توانسته وزنه برداری تهران را زنده نگه دارد.
هیات وزنه بردای تهران در آستانه انتخابات است و تمام دلخوشی‌ها
می تواند این باشد فردی که به عنوان رییس انتخاب می‌شود اوضاع
آشفته وزنه برداری را سروسامان دهد و نگذارد وزنه برداری در تهران
تبدیل به یک رشته مرده شود.
علی داودی شاخص ترین وزنه بردار تهران و نفر اول فوق سنگین ایران
در مورد مشکلات وزنه برداری تهران به ایسنا گفت: بزرگترین مشکل
وزنه برداری تهران سالن است و اگر دو، سه سالنی که وجود دارد را با هم
یکی کنیم، فکر نمی کنم یک سالن با تجهیزات استاندارد بتوان از آن در
آورد. سالن کارگران که قدیمی‌ترین سالن تهران است، بعد از 50 سال
بسته شد و این اواخر می‌دیدیم برخی از تجهیزات آن نیز کم می‌شود. بقیه
سالن ها وضع بهتری ندارند و سالن دهکده المپیک که مدتی پلمپ بود.
سالن مهرآباد هم کمبود تجهیزات دارد. وقتی آنجا تمرین می کنم اگر
بخواهم وزنه سنگین بزنم، بقیه دیگر نمی‌توانستند تمرین کنند. از این
رو به نظرم کسی که رییس هیات می‌شود ابتدا باید سالن‌ها را باز کند و باز
شدن سالن ها می تواند به وزنه برداری تهران کمک کند همچنین باید از
افراد متخصص استفاده کند.