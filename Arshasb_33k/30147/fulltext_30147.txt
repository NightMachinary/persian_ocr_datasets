30147
برداشت و خرید تضمینی گندم در مناطق شرقی استان همچنان ادامه
دارد.
وی از افزایش رغبت گندم‌کاران به فروش گندم به شرکت‌های دولتی
و تعاونی‌های استان خبر داد و افزود: خوشبختانه امسال با پدیده
خروج غیرقانونی گندم از استان به نقاط دیگر کشور مواجه نبودیم .
منوچهری با بیان اینکه پرداخت به موقع مطالبه های گندم‌کاران به
طور جد در دستور کار قرار دارد ادامه داد: حمایت از کشاورزان
استان با اجرای طرح‌های کاربردی و کارشناسی برای افزایش و بهره
وری در تولید محصول ادامه دارد.
مدیرعامل شرکت غله و خدمات بازرگانی استان با اشاره به تامین آرد
مورد نیاز استان از گندم‌های مرغوب تصریح کرد: در همین ارتباط در
سال گذشته پنج هزار تن گندم با کیفیت از دیگر نقاط کشور به استان
سمنان وارد شد.
سیدحسن میرعماد، رئیس سازمان جهاد کشاورزی استان سمنان نیز
گفت: تاکنون براساس آخرین آمار 76 هزار تن گندم از مزارع استان
سمنان برداشت شده است.
وی ادامه داد: روند برداشت‌ گندم در مناطق ییلاقی و سردسیری استان
سمنان ادامه دارد و پیش بینی می شود حداکثر یک هزار و 500 تن دیگر
گندم هم از مزارع استان برداشت شود.