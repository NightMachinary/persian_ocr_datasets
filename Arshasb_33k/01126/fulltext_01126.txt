1126
هم راه افتاد. مهاجم بوشهری هم استارت موفقی در اروپا داشت و در
اولین فصل، آقای گل پرتغال شد.
محمد نوری: جدایی از پرسپولیس برای هیچ‌کس به اندازه او گران
تمام نشد. نوری بهترین بازیکن در بدترین نسل تیم بود اما درست پیش از
اوج‌گیری قرمزها راهی المسیمر قطر شد، با این تیم به دسته پایین‌تر
سقوط کرد و هرگز هم موفق به حضور دوباره در جمع قرمزها نشد.
سروش رفیعی: سه سال پیش لطمه بسیار بزرگی بابت ترک پرسپولیس
خورد. او فصل ناموفقی را در لیگ قطر پشت سر گذاشت، در بازگشت به
پرسپولیس نتوانست جایگاهش را پس بگیرد و فصل گذشته هم بدون
تعارف متوسط بود. او این روزها در سپاهان توپ می‌زند.
فرشاد احمدزاده: شرایطش کاملا شبیه سروش رفیعی بود؛ با این
تفاوت که سروش حداقل در قطر پول درآورد اما احمدزاده در تیم ته
جدولی لیگ ضعیف لهستان فقط عذاب کشید!
صادق محرمی: سال‌هاست لژیونر شده و در دیناموزاگرب کرواسی
کج‌دار و مریز به میدان می‌رود. با این حال قطعا می‌توان گفت محرمی به
جایی که انتظارش را داشت، نرسیده است. او از میدان دید همه ما خارج
است؛ در حالی‌ که وضعش در پرسپولیس می‌توانست به کلی متفاوت
باشد.
علیرضا بیرانوند: در میانه‌های فصل گذشته پس از کلی اصرار برای