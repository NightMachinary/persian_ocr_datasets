5049
به گزارش ایسنا، به نقل از خبرگزاری آسوشیتدپرس، لی هسین لونگ،
نخست‌وزیر سنگاپور گفت، حزب اقدام مردمی موفق شد 83 درصد
کرسی‌های پارلمان را از آن خود کند و قدرت و نفوذش را در پارلمان
کشور تقویت کند اما آرای مردمی این حزب به 61 درصد کاهش یافت.
حزب کارگران نیز که تنها حزب اپوزیسیون این کشور است و در
پارلمان سنگاپور نماینده دارد، کرسی‌های خود را از شش به 10 مورد
افزایش داد که این بزرگترین پیروزی برای این حزب از زمان استقلال
سنگاپور محسوب می‌شود.
قدرتنمایی اپوزیسیون در انتخابات پارلمانی سنگاپور یک ضعف
برای عملکرد حزب حاکم از انتخابات 2015 به شمار می‌رود؛ زمانی
که حزب این نخست‌وزیر موفق شد 93 درصد کرسی‌ها و 70 درصد آرا
را از آن خود کند.
نخست‌وزیر سنگاپور پس از رای‌گیری در نشست خبری گفت:‌ این
دقیقا چیزی نبود که انتظارش را داشتم اما خب عملکرد خوبی است.
نتایج انتخابات بازتاب درد و عدم اطمینانی است که مردم سنگاپور در
این بحران کرونا با آن روبرو هستند. این یک انتخابات با حس خوب
نبود چون مردم با مشکلات جدی روبرو هستند.
حزب اقدام مردمی سنگاپور از 1959 در راس قدرت است، وقتی که
پدر لی هسین لونگ به عنوان اولین نخست‌وزیر این کشور در راس