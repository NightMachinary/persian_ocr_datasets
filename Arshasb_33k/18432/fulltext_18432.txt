18432
واحد جنگ الکترونیک از عملیات بیت‌المقدس تا پایان جنگ
نقش‌آفرینی کند. سردار علی اسحاقی که در آستانه عملیات
بیت‌المقدس مسئول واحد جنگ الکترونیک از سوی فرماندهی کل
سپاه انتخاب شد، در کتاب تاریخ شفاهی خود با عنوان «جنگ
الکترونیک» که توسط انتشارات مرکز اسناد و تحقیقات دفاع مقدس
منتشرشده است، به سکوت رادیویی ارتش عراق پس از آزادی
خرمشهر اشاره می‌کند و می‌گوید:
هنگام ورود بچه‌ها به خرمشهر، اصلاً بیسیمی از عراقی‌ها فعالیت
نمی‌کرد. یک سکوت رادیویی مطلق 4 تا 10 روز در کل منطقه حاکم بود.
اصلاً هیچ ارتباطی نبود. عراقی‌ها منطقه را تخلیه کرده و فرار کرده
بودند. ارتباطات خیلی دور را می‌گرفتیم. عراقی‌ها خودشان رفته
بودند در عماره و القرنه با خانواده‌هایشان با تلفن تماس گرفته بودند. ما
ارتباط این‌ها را داشتیم که تعریف می‌کردند و می‌گفتند شما این
تبلیغات عراقی‌ها را باور نکنید. ایرانی‌ها آمدند همه را له کردند. حالا
رژیم عراق چاخان هم می‌کرد و می‌گفت اگر نیروهای ما این‌طرف شط
العرب مقاومت نکرده بودند، الآن ایرانی‌ها تا خانه‌های شما تا بغداد
آمده بودند! این مکالمات، ارتباط تلفنی بود که در مراکز ماکروویو
العماره و البصره انجام می‌شدند. بین عماره و بصره هم مرکزی داشتند که
نظامی‌های عراقی می‌رفتند و ارتباط برقرار می‌کردند و ما آن‌ها را