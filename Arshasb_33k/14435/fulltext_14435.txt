14435
وی تاکید کرد که اعزام یک تیم پزشکی بین المللی بی طرف به زندان های
رژیم صهیونیستی نیازی فوری و ضروری است و باید حمایت لازم از
اسرای فلسطینی به عمل آید و اقداماتی جدی و سازنده در این راستا
صورت گیرد و این مسئولیت همه طرف ها است.
به گزارش مرکز اطلاع رسانی فلسطین، فروانه افزود که ویروس کرونا
به داخل زندان‌های رژیم صهیونیستی هم نفوذ کرده و ابتلای کمال ابو
وعر، اسیر فلسطینی در زندان‌های این رژیم تایید شده است و همین
مساله ترس و نگرانی در مورد وضعیت دیگر اسرا را بیشتر می کند.
وی عنوان کرد که نگرانی ما این است که اسرای بیشتری به ویروس
کرونا مبتلا شده باشند و سازمان زندان‌های صهیونیستی عمدا این
مساله را مخفی نگه داشته باشد.
عبدالناصر فروانه تاکید کرد که رژیم صهیونیستی در موارد زیادی
وضعیت سلامت اسرای بیمار فلسطینی را کتمان می کند و توضیحات
درست و مناسبی در این زمینه ارائه نمی دهد، بنابراین اظهارات
مسئولان اسرائیلی در مورد وضعیت اسرا جای شک و تردید است و
نمی‌توان به آن اعتماد کرد.
فروانه مسئولیت کامل زندگی اسیر کمال ابووعر را که رسما ابتلای او
به ویروس کرونا تایید شده و او از جمله اسرای مبتلا به سرطان نیز هست،
متوجه رژیم صهیونیستی دانست.