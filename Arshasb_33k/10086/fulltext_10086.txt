10086
تشییع پیکر شهید «داود شاهمرادی» در زنجان
به گزارش ایسنا و به نقل از پایگاه اطلاع‌رسانی اداره‌کل بنیاد شهید و
امور ایثارگران استان زنجان، جانباز 70 درصد «داود شاهمرادی»
پس از تحمل سال‌ها درد و رنج، روز گذشته بر اثر جراحت‌های ناشی از
موج‌گرفتگی به درجه رفیع شهادت نائل آمد.
این جانباز سرافراز در دوم آبان‌ماه سال 1340 در روستای رجعین
شهرستان زنجان، روز نیمه شعبان مصادف با ولادت حضرت ولی‌عصر
(عج) دیده به جهان گشود.
داود شاهمرادی جانباز 70 درصد زنجانی پس از 39 سال تحمل درد و
رنج، روز گذشته به درجه رفیع شهادت نایل شد.
شهید شاهمرادی در شهریورماه سال 1360 در رقابیه جانباز شد.
درجه جانبازی این شهید 70 درصد بود که همه رنج‌هارا با صبر و ایمان به
خدا در حدود 39 سال تحمل کرد.
مراسم تشییع پیکر مطهر این جانباز امروز (22 خرداد) ساعت 10 صبح
در زنجان، با حضور مسئولان و مردم شهید پرور استان با رعایت همه
موارد بهداشتی و در نظر گرفتن توصیه‌های بهداشتی برگزار شده و
پیکر شهید در بهشت زهرا (س) به خاک سپرده شد.
تصادف خونین چند خودرو در محور آبشناسان
سید جلال ملکی در گفت و گو با ایسنا در این باره اظهار کرد: ساعت