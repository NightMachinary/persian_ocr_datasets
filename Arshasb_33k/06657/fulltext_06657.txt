6657
بانوان در جایگاه‌های تاثیرگذاری که با ویژگی‌های آنها تناسب دارد
نقش ایفا کنند
حجت الاسلام و المسلمین مصطفی محامی در ادامه سفر به جنوب استان در
نشستی با بانوان فرهیخته و نخبه شهرستان‌های چابهار، کنارک و
دشتیاری، اظهارکرد: جایگاه انسان به عنوان خلیفه الهی فراتر از
جنسیت و مرد یا زن بودن است و طبق روایتی از امام علی(ع) که
می‌فرمایند «انسان خلاصه‌ای از عالم آفرینش است»، امکان رسیدن به
کمال و سعادت چه برای مرد و چه زن وجود دارد و انسان باید به قبله‌نمای
دلش رجوع کند و مسیر کمال را طی کند.
نماینده مقام معظم رهبری در امور اهل سنت سیستان‌وبلوچستان با بیان
این که خداوند در قرآن کریم هم از مردان و هم از زنان به عنوان الگوهای
جامعه بشری یاد می‌کند، یادآور شد: خداوند در قرآن کریم در کنار
حضرت نوح(ع) و حضرت محمد(ص)، از همسر فرعون که نقش
ویژه‌ای ایفا کرد و توانست در دستگاه ظلم و ستم ایمانش را از آلودگی‌ها
حفظ کند و در مسیر ایمان به شهادت برسد و همچنین از حضرت مریم(ع)
به عنوان الگو نه تنها برای زنان بلکه برای جامعه بشریت یاد می‌کند.
امام جمعه زاهدان با اشاره تقسیم کار میان زنان و مردان بر اساس حکمت
الهی، بیان داشت: یکی از نقش‌های محوری تعریف شده برای زنان در
خانواده و جامعه، آموزش به عنوان یک مادر و یک معلم است.