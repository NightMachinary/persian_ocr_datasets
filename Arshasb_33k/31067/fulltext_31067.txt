31067
کشف بیش از 112 کیلو تریاک در عملیات مشترک پلیسی
به گزارش ایسنا در پی دریافت اخباری مبنی بر فعالیت افرادی در زمینه
انتقال و فروش عمده مواد مخدر در منطقه محمدشهر کرج، بررسی
موضوع به صورت مشترک در دستورکار پلیس مبارزه با مواد مخدر
استان البرز و فرماندهی ویژه غرب استان تهران قرار گرفت.
ماموران با انجام اقدامات پلیسی متوجه شدند که متهمان به تازگی
مقدار قابل توجهی تریاک را از قاچاقچی مواد مخدر در شرق کشور
خریداری کرده اند و با انتقال به استان البرز در صدد فروش آن به
مشتریانشان هستند.
در ادامه ماموران پلیس مبارزه با مواد مخدر استان البرز و فرماندهی
ویژه غرب استان تهران در یک عملیات مشترک به مخفیگاه متهمان در
منطقه محمد شهر کرج اعزام شدند و با تحت نظر قرار دادن قاچاقچیان
متوجه شدند، سردسته باند به وسیله یک دستگاه تاکسی قصد خارج
کردن مواد مخدر از مخفیگاه شان را دارد که در این حین ماموران
فرصت را غنیمت شمردند و در یک عملیات غافلگیرانه متهم و سه
همدستش را دستگیر کردند.
در بازرسی از مخفیگاه متهمان 112 کیلو و930 گرم تریاک کشف شد که
پس از تکمیل پرونده به همراه متهم به مراجع قضائی تحویل داده شد.
به گزارش پایگاه خبری پلیس شهروندان می توانند اخبار و اطلاعات