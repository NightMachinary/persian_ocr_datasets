21406
فکر کنم از اروپا آمده‌ای!
در خانه ما همه‌چیز از پیش تعیین‌شده و رفتار و حرکات ما بر اساس آن
شکل می‌گیرد، مثلاً ساعت 9 شب باید تلویزیون را خاموش‌کنیم،
ساعت 10 وقت مطالعه تمام و ساعت 10 و نیم ساعت خاموشی است؛
این‌ها تنها قوانین کوچکی است که هرروز آن را در خانه رعایت
می‌کنیم. برخی از قوانین هم نانوشته هستند و همه می‌دانیم که بعد از
استفاده از وسایل باید آن را در محل مخصوص خودش قرار دهیم، اما
این قوانین برای من سخت است و همیشه باید از زیر آن در بروم گاهی
مجازات سختی در پیش دارم و گاهی نیز از قانون‌گریزی‌ام
چشم‌پوشی می‌شود.
مادرم می‌گوید قانون‌گریزی نشانه بی‌مسئولیتی و احترام به قوانین
نشان‌دهنده مسئولیت‌پذیری افراد است، به این فکر می‌کردم که چند
نفر از آدم‌ها هستند که به قوانین احترام می‌گذارند و چند درصد افراد
مانند من گاهی به قوانین پایبند هستند؛ تصمیم گرفتم امروز وقتی از
خانه خارج می‌شوم تمام قوانینی که می‌بینم را در ذهنم ثبت کنم، به
دنبال افرادی بودم که شبیه من قانون‌گریز باشند، من هرچه در خانه
قانون‌گریز هستم اما در بیرون از خانه نمی‌توانم نسبت به قوانین
بی‌اهمیت باشم.
خودت را اذیت نکن اینجا پلیسی نیست!