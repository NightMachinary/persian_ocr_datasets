16086
اعتمادی را دارای ارزش اندک و دارای دیدی سطحی یا نگاهی گذرا
می‌داند. من در ارزش‌گذاری این اثر با این منتقد ادبی هم‌داستانم اما به
نظر من این داستان، یک داستان پرمخاطب بوده و ده‌ها هزار تیراژ داشته.
به جای محکوم کردن یک اثر، باید نوع ادبی آن و هنجارهای ناظر بر این
نوع ادبی را بررسی کرد. آثار یک نویسنده انگلیسی به نام سوفی کنسلا
جز پرفروش‌ترین آثار ادبی جهان بوده و به 40زبان ترجمه شده و در
بیش از 60کشور فروش رفته و بر اساس رمان اعترافات یک معتاد به خرید
او در سال 2009 هم فیلمی ساخته است.
اسحاقیان در ادامه با بیان این‌کهموافق رمان‌های عامه‌پسند نیست،
خاطرنشان کرد: کار من به عنوان منتقد ادبی، شناخت آثار است نه
ستایش و نکوهش.به جای داوری و محکوم کردن اثر یک نویسنده،
باید هنجارهای غالب بر ژانر اثر را باید بررسی کرد که چرا این اثر چنین
فروشی داشته است. در دهه 40 نقد ادبی در جامعه ما نقد سیاسی بود. طبقه
متوسط جدید شکل گرفته بود و جریان‌های چپی وجود داشت که هر
اثری را که به مسائل اجتماعی نمی‌پرداخت، می‌گفتند عامه‌پسند است.
او خاطرنشان کرد: ما نباید به این کار داشته باشیم که نویسنده‌ای خوب
است یا نه. آن زمان جوانان به ویژه دخترها از این‌گونه آثار استقبال
می‌کردند. باید ببینیم در آن کتاب چه مسائلی مطرح شده که آن را
مقبول طبع و ذوق جوانان دهه 40ساخته است؟