32488
قانونی ما رسیدگی به این جرایم است. در مورد اخیر تا کنون اعلام
شکایتی به دادسرای عمومی و انقلاب تهران نشده، به لحاظ اینکه برخی
افراد در زمره روحانیت بودند من از دادسرای روحانیت بی اطلاعم.
اسماعیلی خاطرنشان کرد: با اصلاح قانون اغلب این موارد نیاز به اعلام
شکایت دارد. کما اینکه در سایر موارد که از ناحیه دولت از افراد حقیقی
و حقوقی اعلام جرم شده رسیدگی کردیم. در دولت فعلی ما 150 مورد
شکایت از شخصیت‌های حقیقی و حقوقی داشته‌ایم که البته تعداد
کسانی که از آنها شکایت شده بیشتر از این عدد است. این شکایات برابر
ضوابط قانونی رسیدگی شده و ما وظیفه خود را در باب رسیدگی به
شکایات انجام داده و می دهیم.
وی در بخش دیگری از این نشست خبری گفت: ما در موضوع ارز ابتدا
یک سری پرونده در خصوص تخصیص ارز دولتی داشتیم که رسیدگی
قضایی صورت گرفت. متهمینی بازداشت شدند، رای صادر شد و
پیگیری جدی شد و بخش قابل توجهی ارز هم مسترد شد یا کالا وارد شد.
سخنگوی قوه قضائیه یادآور شد: ارز ناشی از صادرات در دو بخش
محصولات پتروشیمی و غیر آن است. با همکاری خوبی که در این
حوزه بین بانک مرکزی، دادسرای عمومی و انقلاب تهران، قوه قضائیه
و صادرکنندگان پتروشیمی شاهد بودیم 11 میلیارد یورو از ارزهای
ناشی از صادرات پتروشیمی رفع تعهد ارزی شد و در مورد سایر