3713
هیئت مذاکره کننده لبنانی در این مذاکرات که قرار است روز
چهارشنبه آغاز شود امروز نهایی شد. نشریه «الشرق الاوسط» در
گزارشی به موضع حزب‌الله لبنان در این مذاکرات پرداخت. براساس
این گزارش، به خواست حزب الله، «هادی هاشم»، مدیر دفتر وزیر
خارجه سابق لبنان، از هیئت لبنان حذف شده است.
این گزارش افزوده که ریاست این هیئت با سرهنگ «بسام یاسین»،
معاون رئیس ستاد عملیات لبنان است و دیگر اعضای آن سرهنگ نیروی
دریایی «مازن بصبوص»، و «نجیب مسیحی»، کارشناس حقوقی،
«وساطم شباط»، رئیس بخش نفت در وزارت انرژی لبنان هستند.
به گفته این منابع همه طرف‌های سیاسی لبنان از اینکه هیئتشان در این
مذاکرات هیئتی نظامی باشد خاطرجمع هستند چون این هیئت
اختیارات لازم برای تصمیم گیری مستقیم را ندارد و همه مسائل حساس
را به فرماندهی کل یعنی ریاست جمهوری واگذار خواهد کرد.
این منابع افزوده‌اند که جایی برای نگرانی بابت تبدیل مذاکرات از
حل اختلافات مرزی به عادی سازی روابط با اسرائیل نیست چون همه
ازجمله اعضای هیئت مذاکره کننده این موضوع را خط قرمز
می‌دانند.
منابع غیر رسمی دیگری نیز به «الشرق الاوسط» گفتند که رهبران حزب
الله تصمیم گرفته‌اند که در این باره موضع گیری نکنند و از اعضای خود