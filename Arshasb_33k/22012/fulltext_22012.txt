22012
خبرنگاران، به همت شهرداری منطقه 12 با رعایت پروتکل‌های
بهداشتی در فضای باز عمارت مسعودیه برگزار شد.
در این مراسم مظاهریان از خبرنگاران فعال شهری تقدیر کرد و روز
خبرنگار را به آنان تبریک گفت. پس از آن وی به عنوان شهردار شب
تهران به همراه شهردار منطقه 12 از پروژه‌های محله‌محور منطقه 12 نظیر
خانه تاریخی اردیبهشت عودلاجان، محله‌های تختی و هرندی و
بوستان بزرگ زندگی بازدید و از نزدیک میزان پیشرفت این پروژه‌ها
را بررسی کرد.
سعادتی در ابتدای این بازدید در توضیح مرمت خانه اردیبهشت با بیان
این نکته که این پروژه از جمله پروژه‌هایی است که با همراهی و همدلی
اهالی محل در حال اجراست، گفت: تا قبل از آغاز مرمت این خانه تصور
می‌شد قدمت خانه مربوط به دوران پهلوی اول است، اما به گفته استاد
مرمت‌کار این خانه قدیمی، بر اساس ادله و اسناد مکشوفه در این خانه،
قدمت خانه اردیبهشت عودلاجان احتمالاً به دوره زندیه برمی‌گردد.
مظاهریان نیز ضمن تقدیر از پیشرفت روند مرمت این خانه قدیمی
اظهار داشت: به نظر می‌رسد با مرمت و احیای بنایی که کسی امیدی به
احیایش نداشت، امروز همه اهالی خواستار بهسازی بناهای
قدیمیشان هستند. گویا این خانه حس خوب احیای بافت تاریخی در
بین اهالی را ترویج کرده است.