23230
هوش بالا، علاقه‌ زیاد و پشتکار فراوان او را به یکی از بهترین و فنی‌ترین
اساتید و مربیان جودوی ایرانی و آسیا تبدیل کرد به‌گونه‌ای که
توانست در فضاهای مختلف ورزشی چه در داخل کشور و چه خارج از
کشور، شاگردان بسیاری را تربیت و افتخارات زیادی را هم کسب
کند. مربیگری تیم ملی جودوی عراق، مربیگری تیم ملی جودوی یمن و
تدریس جودو در کشورهایی نظیر لبنان، مصر، سوریه و جیبوتی، او
را به‌عنوان یک مربی صاحب‌نام در این رشته ورزشی تبدیل کرد.
در مصاحبه با استاد داود میقانی سعی کردیم تا عملکرد او در یمن را
به‌عنوان سرمربی تیم ملی جودو این کشور بررسی کنیم.
در چه سالی به یمن رفتید و چه مدتی به‌عنوان سرمربی تیم ملی جودو در
آنجا مشغول به فعالیت بودید؟
در سال 1380 به یمن رفتم و به مدت بیش از 5 سال سرمربیگری تیم ملی
جودوی یمن را بر عهده داشتم.
قبل از ورود شما به‌عنوان مربی به یمن، وضعیت ورزش جودو این
کشور چگونه بود و بعد از شما چه اتفاقی برای جودو یمن افتاد؟
پس از ورود به یمن اولین کاری که باید انجام می‌دادم این بود که سطح
جودو این کشور را ارزیابی کنم و سپس امکانات آنها را از نزدیک ببینم
و بعد از آن ظرفیت‌ و پتانسیل‌ بالقوه و بالفعل آنها را از لحاظ فیزیک بدنی،
میزان علاقه‌مندی ورزشکاران و هوش آنها را مورد تجزیه و تحلیل