29602
چرا فروشگاه های زنجیره ای گیلان در بحران کرونا با کمبود کالا مواجه
نشد؟
جلال الدین محمد شکریه در گفت وگو با ایسنا، با بیان اینکه شبکه نظام
توزیع و بنگاه های خرد در ایام بحران کرونا بیش از پیش خودش را
نشان داد، اظهار کرد: خوشبختانه هیچگونه کمبود کالا در سطح
شهرستان رشت و استان گیلان نداریم که یک امتیاز بزرگ است.
وی با اشاره به وجود کمبود کالا در آمریکا و کشورهای اروپایی،
افزود: نگاه این کشورها فقط به فروشگاه های بزرگ و زنجیره ای است،
اما وجود واحدهای صنفی خواروبارفروشی، مرغ فروشی، قصابی،
نانوایی، مواد پروتئینی و فروشگاه میوه در سطح استان گیلان و
شهرستان رشت موجب شده مردم بتوانند پخش شوند و کالای مورد
نیاز خود را از واحدهای خرد تهیه کنند و فشار را از فروشگاه های
زنجیره ای بردارند.
رئیس اتاق اصناف گیلان با بیان اینکه نظام توزیع استان بسیار خوب
عمل کرده است، گفت: اصناف گیلان در جریان برف سال 98 نیز
عملکرد مثبتی داشتند و کمترین مشکل ایجاد شد.
شکریه، از کشیک واحدهای صنفی و خدماتی با محدودیت ساعت
کار و رعایت پروتکل های بهداشتی در ایام عید خبر داد و خاطرنشان
کرد: می خواستیم مردم در ایام تعطیلات با مشکل مواجه نشوند.