6784
وی ادامه داد: در واژگان اسلامی خداوند امت را قرار داده و آن چه که به
عنوان این واژه دیده شده این است که مردمانی برای هدف واحد و
مقصد واحد تلاش خواهند کرد. عنصر حرکت در امت وجود دارد و امت
همیشه پویاست و در حال حرکت.
رییس قوه قضاییه ادامه داد: در امت تمام ظرفیت‌ها باید با مدیریت
صحیح جهت رسیدن به هدف بزرگ بکار گرفته شود. در ویژگی‌های
شهرسالم خصوصیاتی توسط بزرگان ذکر شده است. شهر اسلامی و
سالم ویژگی‌هایی همچون مبتنی بودن بر معنویت، اخلاق و عدالت را
به همراه دارد. اساس روابط در این شهر برمعنویت، اخلاق و عدالت
پایه‌گذاری شده است.
وی در بخش دیگری از صحبت‌های خود با تاکید بر این‌که «عقلانیت
باید بر امور شهر و آبادی حاکم شود»، اضافه کرد: در قانون اساسی در
اصول 101 و 102 به فلسفه تشکیل شوراها اشاره شده و برای پیشرفت
امور اقتصادی، فرهنگی، عمرانی و بهداشتی شهرها به تشکیل شوراها
تاکید شده است. در حقیقت اساس تشکیل شوراها برای این امور است؛
لذا باید تلاش کرد این هدفی که قانون اساسی تعیین کرده هیچ زمانی
مغفول نماند پیشرفت شهرها در حوزه‌های اقتصادی، عمرانی،
فرهنگی و بهداشتی به صورت مداوم مدنظر قرار گیرد.
وی تصریح کرد: شوراها جلوه حضور و اراده مردم هستند و مردم برای