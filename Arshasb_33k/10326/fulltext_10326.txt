10326
تعطیلی میادین میوه و تره بار در روز جمعه 
به گزارش ایسنا، روابط عمومی سازمان مدیریت میادین شهرداری
تهران در اطلاعیه‌ای اعلام کرد:با توجه به تعطیلی تمامی میادین و
بازارهای میوه و تره بار در روز جمعه (25 مهرماه) شهروندان
می‌توانند ارزاق و مایحتاج عمومی مورد نیاز خود را شنبه (26
مهرماه) از این مراکز تهیه کنند.
شهروندان برای حضور در میادین میوه و تره بار مطابق
دستورالعمل‌های بهداشتی، ضمن رعایت فاصله فیزیکی از ماسک و
دستکش استفاده کنند.
به گزارش ایسنا خبر تعطیلی جمعه و شنبه میادین میوه و تره بار روز گذشته
روی سایت شهر به نقل از روابط عمومی سازمان مدیریت میادین
شهرداری تهران قرار گرفته بود که ایسنا آن را منتشر کرده بود و در حال
حاضر این خبر اصلاح شده است.
تعطیلی ناوگان اتوبوسرانی شهر یزد تمدید شد
«محمدرضا شفیعی» در گفت‌وگو با خبرنگار ایسنا با اشاره به تمدید
تعطیلی ناوگان اتوبوسرانی شهر یزد تا پایان هفته آتی، در این باره
تصریح کرد: به منظور پیشگیری و مقابله با ویروس کرونا، تمام خطوط
اتوبوسرانی بین شهری و داخل شهر یزد از ابتدای هفته جاری تعطیل شده
که این شرایط تا پایان هفته پیش روز نیز تداوم خواهد داشت.