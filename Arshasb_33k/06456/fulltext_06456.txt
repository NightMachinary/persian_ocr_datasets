6456
عراق در کنار تعدادی دیگر از کشورهای همسایه، اعلام کردند به
منظور جلوگیری از ورود ویروس کرونا به کشورهایشان تردد در
مرزهای مشترک با ایران را متوقف می‌کنند.
هرچند در هفته‌های بعدی، این ویروس به تمامی کشورهای منطقه
رسید و دولت‌ها را با خود درگیر کرد اما همچنان تحت تاثیر سرعت
بالای شیوع کرونا، تردد در بسیاری از مرزها یا ممنوع ماند یا با
محدودیت همراه شد. در این میان با توجه به اینکه عراق در کنار چین،
دومین واردکننده عمده کالا از ایران به شمار می‌آید، بسیاری از
صادرکنندگان ایرانی از لزوم رسیدن به برنامه‌ای مشخص برای تداوم
صادرات به عراق سخن گفتند.
با توجه به نیاز عراق به بسیاری از کالاهای صادراتی از سوی ایران، در
هفته‌های گذشته به تدریج تردد در مرزهای مشترک غربی و به طور خاص
مرزهای اقلیم کردستان عراق از سر گرفته شد و صادرات ایران به عراق از
این طریق ادامه پیدا کرد. حالا و پس از گذشت حدود پنج ماه از آغاز
شیوع کرونا در منطقه، با موافقت دولت عراق و نتیجه بخش شدن
مذاکرات دو جانبه، دو مرز مشترک دیگر میان دو کشور نیز کار خود را
آغاز خواهند کرد.
بر اساس اعلام سازمان توسعه تجارت، تلاش‌های دیپلماتیک و
مذاکره با مقامات مسئول در کشور عراق موجب شد دولت عراق پس از