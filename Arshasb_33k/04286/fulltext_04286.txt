4286
وی همچنین افزود: محاکم کیفری یک نیز با رشد 400% بیشترین تعداد
رسیدگی‌ها را داشته‌اند و این موضوع بیانگر افزایش روند
رسیدگی‌ها در سطح استان است.
وی با اشاره به برنامه‌های تحول در دست اجرا تصریح کرد: متوسط رشد
رسیدگی به پرونده‌های قضایی مطروحه در سایر دوایر قضایی استان
تهران نیز افزایش قابل قبولی داشته که با استفاده از ساز و کارها و
تمهیدات اندیشیده شده در سال جدید این موضوع به صورت
جدی‌تر پیگیری خواهد شد.
افزایش نرخ شن و ماسه ممنوع است
«رضا محمدرحیمی» در گفت و گو با ایسنا، با اعلام این خبر، اظهار کرد:
همه واحدهای تولیدی باید نرخ‌های مصوب قبلی طبق ضوابط و
قیمت گذاری سازمان حمایت از مصرف کننده و تولید کننده و
دستورالعمل های مربوطه را رعایت کنند.
وی با تاکید بر اینکه در صورت افزایش خودسرانه و غیر متعارف
قیمت‌ها توسط واحدهای صنفی و عدم تمکین از مصوبات ستاد تنظیم
بازار کشور و استان و همچنین عدم رعایت حقوق مصرف کننده مطابق
قانون برخورد تعزیری می‌شود، گفت: مردم هرگونه تخلف صنفی را با
مراجعه به ادارات صمت شهرستانها یا تماس تلفنی به سامانه 124 اطلاع
دهند.