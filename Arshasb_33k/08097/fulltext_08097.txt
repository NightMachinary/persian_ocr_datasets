8097
برشمرده شده بود، عذرخواهی کرده بود.
بهانه‌تراشی ترامپ در پی جا ماندن از بایدن در یک نظرسنجی
به گزارش ایسنا، دونالد ترامپ، رئیس‌جمهوری آمریکا مدعی است
در صورتی که حملات دموکرات‌ها علیه وی طی سه سال گذشته وجود
نداشت، او از جو بایدن، کاندیدای حزب دموکرات در انتخابات
ریاست‌جمهوری آتی، پیش می‌افتاد.
این موضع‌گیری ترامپ که در قالب توییتی صورت گرفته، در حالی
مطرح می‌شود که بر اساس نتایج نظرسنجی شبکه خبری ان‌بی‌سی و
نشریه وال استریت ژورنال، بایدن از محبوبیت نزدیک به 50 درصدی
در میان‌ رأی‌دهندگان آمریکایی برخوردار بوده و در همین
نظرسنجی، ترامپ از رقیب دموکرات خود حدود هفت درصد عقب
است.
رئیس‌جمهوری آمریکا در توییتی نوشت: اگر نبود به خاطر
تعرض‌های مستمر طی سه سال گذشته از طریق بازرسی‌های غیر قانونی
و جعلی، روسیه، روسیه، روسیه و ماجرای استیضاح، من با اختلاف 25
درصدی از جوی خواب‌آلو و دموکرات‌های عاطل جلوتر بودم.
وی ادامه داد: بسیار ناعادلانه است اما این چیزی است که هست.