321
داریوش مختاری کارشناس حوزه آب در این رابطه به ایسنا گفت:
توجه به مسائل زیست محیطی در اجرای چنین پروژه هایی بسیار قابل
توجه است چراکه اجرای این پروژه ها می تواند حیات زندگی
جانوران دریایی را تا حد زیادی تحت تاثیر قرار دهد به همین دلیل می
بایست در اخذ چنین تصمیماتی به این موضوع توجه شود.
وی با بیان اینکه این مساله قابل ارزش گذاری و محاسبه است به طوری که
به راحتی می توان این جنبه از اجرای طرح را مورد توجه قرار داد و به
عنوان بخش زیان پروژه در تحلیل منفعت و هزینه تلقی کرد، ادامه داد:
تنها با ارزیابی تمام بخش های پروژه، تعیین منفعت و معایب طرح می
توان در مورد اجرای این طرح ها تصمیم گیری کرد.
این کارشناس حوزه آب تصریح کرد: زمانی که یک پروژه اقتصادی
درنظر گرفته می شود یعنی تمام معایب، منافع و پیامدهای آن مورد
تحلیل قرار گرفته است اما نباید این مساله را نیز فراموش کرد که علاوه بر
تاثیر شیرین سازی آب دریا انتقال آب نیز معایبی را به دنبال دارد و نباید
به دلیل مسایل سیاسی چنین طرح هایی اجرا شود.
مختاری با تاکید بر اینکه طرح های شیرین سازی آب و انتقال باید تنها
در صورت داشتن صرفه اقتصادی، درنظر گرفتن تمام پارامترهای
معایب و مزایای آن اجرایی شود، تصریح کرد: اگر گزینه دیگری جز
انتقال آب و شیرین سازی آب دریا وجود نداشته باشد می توان به سراغ