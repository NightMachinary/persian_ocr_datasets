29349
پیکر مطهر شهید گمنام در دانشگاه علم و هنر یزد آرام می‌گیرد
«محمد حسین دهقان» در گفت‌وگو با خبرنگار ایسنا ضمن اعلام این
خبر، تصریح کرد:همزمان با روز شهادت حضرت فاطمه الزهرا(سلام
الله علیها)، یکشنبه 28 دی‌ماه از ساعت 9 صبح، پیکر مطهر یکی از شهدای
گمنام خاک وطن از میدان عالم به طرف دانشگاه علم و هنر یزد واقع در
بلوار شهدای گمنام تشیع و در این دانشگاه تدفین می‌شود.
وی از برگزاری مراسم وداع با این شهید گمنام در شب شهادت حضرت
زهرا(س) در محل سالن طراوت دانشگاه با حضور دانشجویان و
خانواده‌های معزز شهدا خبر داد و افزود: متاسفانه شرایط کرونا
برگزاری باشکوه چنین مراسم‌هایی را با مشکلات زیادی مواجه
کرده ولی تابع دستورالعمل‌های ستاد کرونا هستیم و تلاش خواهیم
کرد با کمک دانشجویان، تمام پروتکل‌های بهداشتی و
فاصله‌گذاری اجتماعی رعایت شود، ضمن این که کلیه مراسم‌ها از
طریق فضای مجازی به صورت زنده پخش خواهد شد.
دهقان در خصوص اهمیت برگزاری چنین آیین‌های در سطح
دانشگاه‌ها اظهار کرد: در شرایط کنونی که با مسائلی نظیر تغییر نسل‌ها،
نیاز روز افزون نسل جوان به ارزش‌های متعالی اسلامی در جهت
پیمودن مسیر پیشرفت همه جانبه و تحقق تمدن عظیم اسلامی، تهاجم
فرهنگی دشمنان و تلاش مذبوحانه ایادی داخلی آنان در جهت جدایی