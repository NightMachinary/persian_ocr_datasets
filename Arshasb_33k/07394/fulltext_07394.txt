7394
برنامه‌ریزی برای اجرای برنامه‌های 40 سالگی دفاع مقدس در 43
هفته
به گزارش ایسنا، سرهنگ سعید کوشکی جهرمی که درنخستین جلسه
ستاد استانی بزرگداشت چهلمین سالگرد دفاع مقدس سخن می‌گفت،
توضیح داد:استان فارس با تقدیم 15 هزار شهید و اعزام بیش از 270
هزار رزمنده در دوران دفاع‌مقدس نقش ارزنده‌ای در این دوران
داشته که اگر به آمار توجه داشته باشیم 9 درصد رزمندگان و 8 درصد
شهدا دوران دفاع مقدس متعلق به استان فارس است که این آمار نشان
دهنده نقش ویژه استان در دفاع‌مقدس است.
وی افزود: برنامه‌های چهل سالگی دفاع مقدس از سالروز آزادسازی
خرمشهر آغاز و تا پایان سال در قالب 43 هفته برنامه‌ریزی شده که با
همکاری دستگاه‌های اجرایی و نهادهای نظامی انتظامی استان برگزار
خواهد شد.
وی با بیان اینکه در سال گذشته اقدامات خوبی در حوزه دفاع مقدس
استان صورت گرفت گفت: تجلیل از 40 هزار پیشکسوت دوران دفاع
مقدس و چاپ 50 عنوان کتاب دفاع مقدس از جمله این برنامه‌ها بود که
امسال نیز در قالب 40 سالگی دفاع مقدس برنامه‌های حوزه دفاع مقدس
به دستگاه‌های متولی ارائه خواهد شد.
برنامه‌ریزی برای خانه دار شدن 7 هزار متقاضی مسکن در فارس 