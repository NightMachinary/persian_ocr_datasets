9626
اتهامات مایکل فلن، مشاور امنیت ملی سابق آمریکا به راه افتاد که به
دروغگویی به اف‌بی‌آی درباره تماس‌هایش با روسیه پیش از مراسم
سوگند ترامپ متهم بود. این تصمیم به رهبری ویلیام بار، دادستان کل
آمریکا به سرعت واکنش انتقادی منتقدان ترامپ را برانگیخت. فلن
اولین مشاور امنیت ملی دولت ترامپ بود.
بعد از آن، پای باراک اوباما هم به این ماجرا باز شد. به تازگی فایل صوتی
گفت‌وگوی خصوصی او با اعضای دولتش به دست یاهو نیوز رسیده
است. طبق گزارش‌ها اوباما گفته است: گمان می‌کنم اخبار 24 ساعت
گذشته تا حدی کم اهمیت شمرده شده است؛ درباره اینکه وزارت
دادگستری اتهامات علیه مایکل فلن را لغو کرده است.
دونالد ترامپ روز یکشنبه بیش از 50 توییت ارسال کرد و در میان آن‌ها
به انتقاد اوباما به موضوع مدیریت رئیس‌جمهوری آمریکا در بحران
کرونا هم پاسخ گفت. اوباما واکنش ترامپ در بحران کرونا را یک فاجعه
مطلقا آشوب‌آور توصیف کرده بود.
ترامپ به اوباما و جو بایدن، معاون رئیس‌جمهوری سابق آمریکا بابت
مدیریت شیوع آنفلوانزای خوکی در سال 2009 و مدیریت آن‌ها
انتقاد کرد و گفت آن‌ها اصلا هیچ ایده‌ای برای کنترل آن نداشتند.
ترامپ که از صبح یکشنبه توییت بازی خودش را آغاز کرده بود، در
نهایت با ارسال پیام روز مادر مبارک به کارش خاتمه داد!