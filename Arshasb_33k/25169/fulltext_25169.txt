25169
مدیرکل فرهنگی هنری، اردوها و فضاهای پرورشی خاطرنشان کرد:
شرایط کرونایی و اهمیت حفظ سلامتی دانش آموزان باعث شد که
مسابقات گروهی از جمله سرود و نمایش تا مرحله منطقه پیگیری شود و در
همان مرحله از برگزیدگان تقدیر شود بنابراین رقابت در این مرحله از
مسابقات اغلب به صورت انفرادی است.
وی اضافه کرد: دانش آموزان در این مسابقات در 5 حوزه رقابتی؛
ادبی، آوایی، نمایشی، هنرهای دستی تجسمی و رسانه‌ها و فضای
مجازی و در بیش از 70 رشته هنری با هم به رقابت می‌پردازند و آثار آنها
توسط داوران مجرب کشوری از جمله هنرمندان نامدار حوزه‌های
مختلف به صورت آنلاین بررسی و امتیازدهی می‌شود.
رمضانی تصریح کرد: از مزایا و ظرفیت‌های برگزاری مسابقات در
فضای مجازی این است که برخی دانش آموزان در دورترین نقاط
کشور و یا در خارج از کشور می‌توانند از طریق شبکه شاد و یا از طریق
تلفن با ما ارتباط برقرار کنند و در مسابقات شرکت کنند. همچنین آثار
آن‌ها نیز توسط بهترین داوران مورد ارزیابی قرار گیرد.
وی اضافه کرد: در مناطق محروم در صورتی‌که دانش‌آموز از همه
امکانات فضای مجازی بی‌بهره باشد رابطین ما در منزل آن‌ها حضور
می‌یابند و آثار آن‌ها را بررسی و به محل مسابقات ارائه می‌کنند.
به گزارش مرکز اطلاع‌رسانی و روابط عمومی وزارت