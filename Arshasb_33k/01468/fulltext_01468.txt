1468
ابهام در «ورود ممنوع خارجی‌ها» به استقلال و پرسپولیس!
به گزارش ایسنا، معاون توسعه ورزش قهرمانی و حرفه ای وزارت
ورزش و جوانان اخیرا اعلام کرده که تا اطلاع ثانوی جذب بازیکن و
مربی خارجی برای دو باشگاه استقلال و پرسپولیس به طور کلی ممنوع
است، هرچند بازیکنانی و مربیانی که از قبل جذب شده‌اند می‌توانند
به فعالیت خود در این دو باشگاه ادامه دهند.
بر اساس این تصمیم وزارت ورزش و جوانان که پس از نیم‌فصل دوم
نوزدهمین دوره لیگ برتر فوتبال ایران اتخاذ شده دو تیم استقلال و
پرسپولیس از جذب بازیکن و مربی خارجی محروم شده‌اند؛ مسئله‌ای
که در مورد آن چند سوال و ابهام مطرح است و باید به طور مشخص به آن
پاسخ داده شود.
اثربخشی ممنوعیت جذب خارجی برای استقلال و پرسپولیس
این دو باشگاه پرطرفدار در نیم فصل لیگ برتر نوزدهم با ممنوعیت
جذب بازیکن و مربی خارجی روبرو نبودند و پرسپولیسی‌ها در همین
راستا به جذب آنتونی استوکس مبادرت کردند، حال با توجه به اینکه
دو تیم در طول نیم فصل امکان جذب بازیکن ندارند در صورتی که
ممنوعیت جذب بازیکن خارجی برای آن‌ها با آغاز فصل بعد برداشته
شود عملا ممنوعیتی را در این زمینه تجربه نکرده‌اند، به همین دلیل اگر
وزارت ورزش قصد دارد ممنوعیت جذب بازیکن خارجی برای دو