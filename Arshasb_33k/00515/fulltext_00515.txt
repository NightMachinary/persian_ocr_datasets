515
آغاز اجرای آزمایشی حذف قبوض کاغذی آب در استان یزد
«منصور فلاحتی» گفت: با تصویب کمیته مدیریت و درآمد شرکت و با
توجه به این که حدود 99 درصد شماره تلفن همراه مشترکان شهر
مروست در سامانه مشترکان ثبت شده است، این امور به عنوان پایلوت
انتخاب و مقرر شد از ابتدای مرداد ماه قبوض آب مشترکین از طریق
پیامک به آن‌ها ارسال شود.
وی با اشاره به این که این اقدام با استقبال شهروندان مواجه شده است،
اظهار کرد: در راستای اجرای مناسب این امر اقداماتی از جمله اطلاع
رسانی به شهروندان از طریق پیامک، کانال‌های اطلاع رسانی محلی
فضای مجازی و نصب بنر در سطح شهر جهت آگاهی از زمان حذف
قبوض کاغذی و ارسال صورت‌حساب از طریق پیامک و ارسال پیامک
صحت‌سنجی شماره تلفن همراه مشترکین صورت گرفت.
فلاحتی از مزایای اجرای این طرح را صرفه جویی در زمان، هزینه‌های
مرتبط با چاپ و توزیع قبوض عنوان کرد.
به گزارش ایسنا و به نقل از روابط عمومی شرکت آب و فاضلاب استان
یزد، این مسئول در پایان افزود : شهر مروست دارای چهار هزار و 550
مشترک است که حدود 99 درصد مشترکان دارای شماره تلفن همراه
بوده و مشمول دریافت پیامک صورتحساب آب بهای مصرفی
شده‌اند.