20508
این فوق تخصص گوارش در ادامه در مورد سی تی اسکن ریه در بیماران
مبتلا به کووید 19 گفت: دو مخاطره اصلی در این زمینه وجود دارد خیلی
افراد با اصرار به پزشک در همان روزهای اولیه بیماری تقاضای انجام سی
تی اسکن را دارند در صورتی که اسکن ریه در روزهای اول شدت
بیماری را نشان نمی دهد و برای بیمار اطمینان کاذب ایجاد می‌کند و
باعث مراجعه دیر هنگام بیمار می شود در صورتی که بیماری در حال
پیشرفت است.
وی افزود: سی تی اسکن بی رویه و تکرار آن مخصوصاً در خانم‌های
جوان خطراتی مثل ایجاد سرطان سینه را ممکن است در سال‌های
آینده افزایش دهد. از این رو اگر فردی تعداد تنفس‌های بالا دارد ( بیشتر
از 24 عدد در دقیقه ) و دچار کاهش اکسیژن خون شده است معمولاً در آن
صورت پزشک تصمیم به انجام سی تی اسکن می گیرد.
واعظی با بیان چند توصیه تغذیه ای در مورد بیماران کرونایی گفت:
بیماران اگر دچار تهوع یا اسهال شده‌اند تغذیه عادی برای این بیماران
سخت است به خصوص در بی اشتهایی دفعات غذا خوردن با حجم کم را
افزایش دهند. در صورت داشتن تهوع از غذاهایی که خیلی بو و عطر
زیادی دارند استفاده نکنند بیشتر به صورت سرد در شروع تهوع
استفاده کنند و کراکرهای خشک نمک دار برای این افراد گزینه خوبی
است. توصیه می‌شود همه افراد در هفته اول بروز بیماری خود پایشی را