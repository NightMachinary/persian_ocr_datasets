14637
دریافت عوارض آلایندگی از واحدهای تولیدکننده آلودگی در مسیر
فرودگاه امام(ره)
محمد رستگاری در گفت و گو با ایسنا ضمن بیان اینکه بوی نامطبوع
جنوب تهران در مسیر فرودگاه امام خمینی را خود اداره کل حفاظت
سازمان محیط زیست استان تهران کامل پایش کرده است، اظهار
کرد: از زمان آغاز پایش بیش از 18 کانون انتشار بو شناسایی شده است
و اکنون برای کانون‌های اصلی آن برنامه‌ریزی کرده‌ایم و رفع آن‌ها
را پیگیری می‌کنیم.
وی با اشاره به اینکه سه مطالعه درباره منشا بوی نامطبوع مسیر فرودگاه
امام خمینی انجام شده است، گفت: یکی از این مطالعات توسط
شهرداری تهران انجام شده و براساس این مطالعه مجتمع دفع و
پردازش پسماند آرادکوه به عنوان یکی از کانون‌های اصلی بوی
نامطبوع جنوب تهران شناسایی شده است.
رستگاری ادامه داد:‌ تعدادی معضل زیست محیطی جدی در جنوب
استان تهران داریم که باید آن‌ها را حل کنیم. یکی از این معضلات
آرادکوه و دیگری فاضلاب‌های شهرستان‌های پرجمعیت
اسلامشهر و بهارستان است که باید مشکل فاضلاب آن‌ها را حل کنیم تا
بخشی از بوی نامطبوع نیز از بین برود.
معاون نظارت و پایش محیط زیست استان تهران با اشاره به اینکه شرکت