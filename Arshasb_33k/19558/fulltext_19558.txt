19558
سیستم‌های نوآوری محلی و ملی داشته باشند. کشورهای توسعه‌یافته
در سال‌های گذشته تلاش کرده‌اند تا تمرکز فزاینده‌ای بر نگهداشت و
انتقال مناسب دانش از سمت دانشگاه به صنعت داشته باشند. بنابراین
دانشگاه، منبعی ضروری برای دانش جدید صنایع است. معمولاً و از
لحاظ نظری، دانشگاه‌ها در وضعیتی قرار دارند که بیشتر وقت خود را
صرف فعالیت‌های علمی و آموزشی می‌کنند و صنایع مشغول
فعالیت‌های عملی و تولیدی هستند، اما به‌ واقع، دانش تولیدشده در
دانشگاه‌ها می‌تواند مزیتی رقابتی برای بخش صنعت محسوب شود.
متخصصان معتقدند ارتباط میان صنعت و دانشگاه در چهار حوزه اصلی
پژوهش پایه‌ای، پژوهش مشارکتی، انتقال دانش و انتقال فناوری
می‌تواند صورت گیرد. همکاری‌های دانشگاه و صنعت می‌تواند با
تأمین سرمایه از سمت صنعت و تأمین دانش مورد نیاز و نیروی کار از
سمت دانشگاه، به ارتقای پژوهش‌ها و اختراعات و فناوری منجر شود.
دولت نیز با ایجاد ساختارهای انگیزشی و بسترسازی قانونی می‌تواند
به برقراری این ارتباط کمک کند. اهمیت رابطه میان صنعت و دانشگاه
ناشی از این نکته است که این دو نهاد از جمله سرنوشت‌سازترین
نهادهای اجتماعی هر جامعه‌ای به‌خصوص پس از انقلاب صنعتی
هستند و دستیابی به توسعه بدون برقراری ارتباط مؤثر بین این دو نهاد
امکان‌پذیر نخواهد بود.