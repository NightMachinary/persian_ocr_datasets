20625
33 بر 29 تن به شکست داد.
حیدری‌راد در صدرنشینی تیم دینامو در لیگ رومانی نیز نقش
تعیین‌کننده‌ای داشته و بارها با عکس‌العمل‌های خوب مانع
فروپاشی دروازه تیمش شده است.
علیرضا بیرانوند دیگر ورزشکار لرستانی بود که در روزهای اخیر بار
دیگر با عملکرد خیره‌کننده‌اش در عرصه بین‌المللی، نگاه‌ها را به
خودش جلب کرد.
وی که ابتدای این فصل با سروصدای زیاد راهی اروپا شد و تیم آنتورپ
بلژیک را انتخاب کرد در ابتدا مصدومیت گریبانگیرش شد و با توجه به
عملکرد خوب دروازه‌بان فصل قبل این تیم، بیرانوند سکونشین و در
ادامه نیمکت‌نشین شد و حتی یک بازی در بلژیک و لیگ اروپا برای این تیم
به میدان نرفت.
در آخرین دیدار مرحله گروهی لیگ اروپا و در دیدار با تاتنهام در
ورشگاه خانگی این تیم انگلیسی، نوبت به بیرانوند رسید تا در نخستین
دیدار رسمی که برای آنتورپ به میدان می‌رود خودش را نشان دهد.
بیرو در ابتدای بازی کمی استرس داشت اما رفته‌رفته خودش را پیدا
کرد و هشت بار ناجی تیمش شد و در مجموع عملکرد او مورد تحسین
هواداران تیم بلژیکی قرار گرفت و به‌عنوان بهترین بازیکن آنتورپ
نیز انتخاب شد.