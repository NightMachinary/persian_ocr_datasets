21712
کرده‌ است و فصل مجاز چرا و ظرفیت مجاز مرتع را هم حتما مد نظر قرار
دهند و از دامداران خواهش می‌کنیم که برای حفظ جان خود و حفظ
سرمایه‌شان که دام‌هایشان است، همچنین حفظ جان پلنگ، جاهایی
که مرتع نیستند و منابع طبیعی پروانه چرا برای آن صادر نکرده‌ است،
دام‌هایشان را به چرا نبرند چرا که در صورت عدم رعایت این موارد،
تبعاتش به زودی نمایان می‌شود و یا چوپانی آسیب می‌بیند یا پلنگی
آسیب می‌بیند و قطعا با نادیده گرفتن مکرر، این حوادث گسترده‌تر
شده و عمق فاجعه هم بیشتر می‌شود.
وی ادامه داد: شکار غیر مجاز نیز جمعیتی را که طعمه‌ پلنگ است، کاهش
داده و پلنگ مجبور می‌شود که برای بقای خود به گله حمله کند، همچنین
افزایش و پیشروی معادن و کارخانه‌های فرآوری در منطقهقطعا
تهدید جدی برای قلمرو پلنگ‌ خواهد بود.
عابدی تصریح کرد: پلنگ حیوانی نیست که به راحتی به انسان آسیب
برساند مگر اینکه واقعا انسان‌ها عرصه را برایش تنگ کنند و تا کنون دو
مورد تعرض پلنگ به انسان در منطقه گزارش شده‌ است که مورد اول به
دلیل تهییج و تحریک پلنگ توسط انسان رخ داد و مورد دوم نیز به دلیل
چرای دام در مرتع غیر مجاز و در فصلی غیر مجاز بوده و به طور کلی، در هر
دو مورد، مقصر انسان‌ها بوده‌اند و پلنگ فقط برای دفاع از خود و حفظ
قلمرو مجبور به حمله شده‌ است.