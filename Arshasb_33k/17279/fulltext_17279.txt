17279
غیاثی ویژگی بارندگی‌های بهاره را رگباری و نقطه‌ای بودن آنها
دانست و افزود: با بارش‌های پراکنده و رگباری احتمال سیلابی شدن
رودخانه و مسیل‌ها وجود دارد.
وی گفت: براساس آنچه تاکنون گزارش شده است هیچ خسارتی ناشی
از سیلابی شدن متوجه استان نشده است، اما بارش تگرک و برف موجب
بروز خسارت به حوزه باغی و زراعی در شهرستان‌هایی که به تولیدات
کشاورزی اشتغال دارند، شده است.
این مقام مسئول در مدیریت بحران استان مرکزی بررسی دقیق و اعلام
رقم ریالی میزان خسارت وارد شده به محصولات باغی و زراعی را
منوط به ارسال گزارش از سوی جهادکشاورزی ساوه، زرندیه،
خنداب، شازند و ... دانست و افزود: این موضوع توسط تیم‌های
ارزیابی در دست بررسی است و طی روزهای آینده بطور دقیق اعلام
خواهد شد.
غیاثی در ادامه به آب قابل توجه ذخیره شده در پشت سدهای استان نیز
اشاره کرد و افزود: نزدیک به 95 درصد حجم آب سدهای استان تکمیل
شده و به تراز نهایی رسیده است. بارش ها حتی موجب سرریز آب در
برخی سدها شده است که برای مدیریت مخزن آب ذخیره شده و بالا بردن
امنیت در این حوزه، دریچه های تعدادی از سدهای استان باز شده
است.