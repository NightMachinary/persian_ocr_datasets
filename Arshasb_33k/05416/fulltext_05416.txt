5416
انحصار در واردات و مسئله ارز عمده دلیل گرانی مرغ و تخم‌مرغ
معین‌الدین سعیدی در گفت‌وگو با ایسنا در مورد علت گرانی مرغ و
تخم‌مرغ با بیان اینکه این موضوع مطالبه مردم و اعضای کمیسیون
کشاورزی مجلس است، اظهار داشت: برداشت من این است که مسئله
ارز، مهم‌ترین علت افزایش قیمت مرغ و تخم مرغ است.
سخنگوی کمیسیون کشاورزی مجلس با بیان اینکه «بانک مرکزی
توان تخصیص ارز به نهاده‌های دامی را ندارد» گفت: نیاز ما به نهاده‌های
دامی بسیار بیشتر از آن چیزی است که بتوانیم به خودکفایی برسیم. پس
مجبوریم بعضی نهاده‌ها مثل کنجاله سویا را وارد کنیم. با وجود اینکه
تخصیص ارز به این کالاها صورت نگرفته است، اما عده‌ای این کالا را
وارد کرده‌اند به همین خاطر هم‌اکنون کشتی‌های حامل نهاده‌های
دامی در بنادر بلاتکلیف هستند.
نماینده مردم چابهار در مورد تأثیر تنظیم بازار در ماجرای افزایش
قیمت مرغ و تخم‌مرغ گفت: همه وظایف ستاد تنظیم بازار به وزارت
صنعت، معدن و تجارت محول شده است که این از نظر ما درست نیست. در
ضمن بی‌تدبیری‌هایی صورت گرفته که قابل بررسی است.
سعیدی از وجود «انحصار در واردات نهاده‌های دامی» سخن گفت و
تصریح کرد: یکی از مشکلات جدی ما منحصر بودن امکان واردات در
دست چند شرکت، کار را پیچیده کرده است. یارانه‌ نهاده‌های دامی را