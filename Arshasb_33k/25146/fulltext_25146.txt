25146
نجاریان: کفاشیان و تاج به فوتسالی‌ها قول داده بودند/ برگزاری لیگ
آینده بدون تماشاگر درست نیست
سعید نجاریان عضو سابق هیئت رئیسه سازمان لیگ فوتسال در گفتگو با
ایسنا، با اشاره به تغییر اساسنامه جدید فدراسیون فوتبال گفت: در
اساسنامه قبلی، فوتسال در مجمع فدراسیون فوتبال تنها دو جایگاه
داشت که شامل تیم های اول و دوم لیگ برتر بود و ما سال‌ها در سازمان
لیگ فوتسال در مورد این مسئله با روسای فدراسیون مذاکره داشتیم و
معتقد بودیم که فوتسال با توجه به جایگاه و افتخاراتی که دارد باید
افراد بیشتری را در مجمع داشته باشد و آقای کفاشیان و تاج روسای
قبلی فدراسیون قول داده بودند که این مورد را در اساسنامه جدید
لحاظ کنند و انتظار داریم حالا که بحث اصلاح اساسنامه مطرح است به
حق فوتسالی‌ها پرداخته شده و حداقل به اندازه نیمی از تیم‌های لیگ
برتری فوتسال در مجمع فدراسیون عضو داشته باشیم.
نجاریان همچنین در مورد هیئت رئیسه فدراسیون فوتبال نیز
خاطرنشان کرد: حق فوتسالی‌هاست که در هیئت رئیسه نیز وارد شوند
و تصور می‌کنم لازم است شرایط به نحوی فراهم شود که از فوتسال نیز
یک نفر به هیئت رئیسه برود.
مدیرعامل باشگاه شهروند ساری در مورد وضعیت فصل آینده لیگ
برتر فوتسال تاکید کرد: به نظرم باید منتظر باشیم تا وضعیت بیماری