7920
حسن محمد زاده امروز 23 دی ماه در جلسه بررسی مسائل و مشکلات
مجتمع رفاهی و تفریحی آبگرم معدنی چالدران با اعلام اینکه این
مجتمع از سال گذشته جهت استفاده از ظرفیتهای گردشگری منطقه در
حوزه جاذبه های طبیعی از سوی اداره کل میراث فرهنگی، صنایع
دستی و گردشگری به سرمایه گذار بخش خصوصی واگذار شده است،
افزود: در حال حاضر این مجتمع در قالب ایجاد امکانات رفاهی و
تفریحی از سوی پیمانکار با نظارت میراث فرهنگی، صنایع دستی و
گردشگری استان در دست اجرا است.
وی با بیان اینکه در فاز اول احداث این مجتمع بیش از 10 میلیارد ریال
اعتبار هزینه شده است، افزود: امسال نیز بیش از 10 میلیارد ریال اعتبار
دیگر نیز از محل اعتبارات دولتی و سرمایه گذار بخش خصوصی هزینه
می شود.
فرماندار چالدران با اشاره به اینکه وجود برخی موانع روند اجرایی
این طرح را با مشکل مواجه ساخته است، افزود: تلاش می شود با حضور
کارشناسان مربوطه استانی این مشکلات در کمترین زمان حل شود.
محمد زاده تاکید کرد: امروزه در جهان بسیاری از کشورها با برنامه
ریزی مناسب از حداقل ظرفیت ها در جهت جذب گردشگران،
بیشترین استفاده را می کنند که با توجه به استقبال گردشگران از چشمه
های آبگرم در مناطق مختلف ایران و جهان باید با تبلیغات مناسب و