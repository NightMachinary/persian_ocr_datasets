32389
11 هزار نفر از ایثارگران لرستان مسکن ندارند
حسین نازاریان امروز بیست و سوم مرداد ماه در شورای اداری لرستان،
اظهار کرد: جامعه ایثارگران لرستان 98 هزار و 837 نفر هستند که از این
تعداد 9951 نفر جانباز زیر 25 درصد، 6179 نفر بین 25 تا 70 درصد و
263 نفر جانباز 70 درصد به بالا هستند.
وی ادامه داد: لرستان 6300 شهید دوران دفاع مقدس دارد که در کل
23 هزار و 502 نفر تحت پوشش بنیاد شهید هستند که از این تعداد 3445
نفر والدین، 1866 نفر همسر و 6250 نفر فرزندان شهدا هستند.
نازاریان با اشاره به تشکیل چهار کارگروه در زمینه اشتغال ایثارگران
و فرزندان شهدا در استان، تعداد بیکاران جمعیت ایثارگر لرستان را
6285 نفر عنوان کرد و افزود: در آزمونی که سال 98 برگزار شد، 580
نفر از این تعداد در ادارات دولتی و 71 نفر در بخش خصوصی مشغول به کار
شدند.
مدیرکل بنیاد شهید و امور ایثارگران لرستان با اشاره به پرداخت
تسهیلات صندوق توسعه به چهار طرح ایثارگران گفت: تسهیلات
اشتغال و کارآفرینی به 305 طرح و تسهیلات اشتغال روستایی به
میزان 21 میلیارد تومان به جامعه ایثارگر استان در حوزه ایجاد اشتغال
پرداخت شده است.
وی با بیان اینکه 11 هزار و 357 نفر از جامعه ایثارگر استان فاقد مسکن