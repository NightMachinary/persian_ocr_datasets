2597
خدمت به مردم تلاش می‌کند و بنده نیز تمام تلاش خود را برای ارائه
کارنامه قوی در پایان دوره نمایندگی خود به کار خواهم بست.
دشتی در ادامه اردکان را پایتخت محصولات کنجدی خواند و
افزود: محصولات کنجدی اردکان، صنعتی است که آمار بالای
اشتغال‌ در اردکان را داشته لذا تلاش داریم نسبت به برگزاری جشنواره
محصولات کنجدی با همکاری فعالان این عرصه در سال آتی،
برنامه‌ریزی کنیم.
وی همچنین اعلام کرد: کلیات طرح شفافیت آرای نمایندگان در
کمیسیون به تصویب رسیده و درباره جزئیات آن، در حال بررسی
هستیم و امیدواریم تا چند ماه آینده به تصویب برسد.
نماینده مردم اردکان در مجلس انتقاد از قانون معادن را از دیگر
دغدغه‌های خود عنوان کرد و گفت: با همکاران مجلس در کمیسیون
صنایع مذاکراتی در این خصوص داشتیم و در خصوص اختصاص
درصدی از عوارض معادن به شهرها به نتایج مطلوبی رسیدیم.
دشتی در پایان این نشست که روز یکشنبه 19 مردادبرگزار شد،
خاطرنشان کرد: یک سوم مالیات استان یزد را شهرستان اردکان
پرداخت می‌کند اما اردکان از این درآمد هنگفت، عایدی زیادی
نمی‌برد، لذا درصددیم تا قانون عوارض ارزش افزوده را اصلاح
کنیم تا سهم عادلانه‌تری به اردکان تخصیص داده شود.