18066
سفر قریب الوقوع نتانیاهو به مصر 
به گزارش ایسنا،روزنامه اسرائیل الیوم به نقل از برخی مقامات مصری
که نامشان ذکر نشده است نوشت، پیش‌بینی می‌شود که بنیامین
نتانیاهو، نخست وزیر رژیم صهیونیستی طی روزهای آتی بنا به
درخواست عبدالفتاح سیسی، رئیس جمهوری مصر به این کشورسفر
کند.
یک روزنامه اسرائیلی امروز (پنجشنبه) نوشت، نخست وزیر رژیم
صهیونیستی طی روزهای آتی برای دیدار با رئیس جمهوری مصر به
این کشور سفر خواهد کرد.این اولین سفر رسمی نخست وزیر رژیم
صهیونیستی به مصر طی بیش از 10 سال گذشته است.
در این گزارش آمده است، انتظار می‌رود نتانیاهو با سیسی درباره
مجموعه‌ای از مسائل منطقه و در راس آن گسترش روابط امنیتی و
دیپلماتیک و هماهنگی دیدگاه‌ها میان رژیم ‌صهیونیستی و مصر پیش
از ورود جو بایدن، رئیس جمهوری منتخب آمریکا به کاخ سفید
مذاکره و گفتگو کند.
اسرائیل الیوم افزود، انتظار می‌رود نتانیاهو و سیسی همچنین درباره
امکان از سرگیری مذاکرات میان اسرائیلی‌ها و فلسطینی‌ها و نیز
تلاش‌های میانجیگرانه در سرویس‌های اطلاعات مصر برای
دستیابی به توافقی درباره نوار غزه مذاکره کنند.