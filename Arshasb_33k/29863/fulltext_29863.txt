29863
چگونه در مدیریت شکست عشقی موفق باشیم؟
انسان‌ موجود پیچیده‌ای است و این پیچیدگی می‌تواند باعث ایجاد
مشکلات زیادی در ارتباط با خود و دیگران شود و به ناچار باید این مسیر
سخت و پیچیده را پشت سر گذاشت. پس باید به دنبال راهی بود که بتوان
در طول دوره زندگی خود کمترین آسیب و تنش را در برخورد با
مشکلات از جمله ضربه‌های روحی روانی متحمل شد؛ چراکه تجربه
چنین ضربه‌های سنگینی، آسیب‌های جسمی و روحی وارده به آدمی
را دوچندان می‌کند؛ به طوری که جبران آن حتی تا پایان عمر کاری
سخت و در برخی موارد محال خواهد بود.
در این راستا سازمان دانشجویان جهاد دانشگاهی خراسان رضوی با
هدف آموزش ساده و کاربردی روانشناسی و با محوریت
آسیب‌های روانی و خودشناسی، هر هفته برنامه‌ای اینستاگرامی را با
عنوان سایکولایو برگزار می‌کند که شاید گامی موثر در آشنایی با
این مسائل باشد.
محمدجواد ربانی در این برنامه که با موضوع مدیریت شکست عاطفی
برگزار شد، اظهار کرد: شکست عاطفی از جنس فقدان، سوگ و از دست
دادن است. از لحظه‌ای که رویداد جدایی اتفاق می‌افتد تا زمانی که این
موضوع حل می‌شود دارای پنج مرحله پیوسته است. نخستین مرحله،
هنگامی است که فرد شوک‌زده است و سعی در انکار کردن دارد. فرد در این