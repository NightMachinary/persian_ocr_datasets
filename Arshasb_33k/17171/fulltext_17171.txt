17171
به گزارش ایسنا، روزنامه دنیای‌ اقتصاد نوشت: «مدیران فوتبال ایران
در فصل گذشته لیگ برتر رکورد تغییر مربی را زدند و در یک لیگ 30
هفته‌ای 40 مربی را روی 16 نیمکت نشاندند. اینجا حوصله‌ها تنگ
است و صبر و طاقت هم مدام کمتر و کمتر می‌شود. بنابراین عجیب نبود
که تغییرات در لیگ بیستم خیلی زود از راه برسد و همین اتفاق هم رخ داد.
قربانی اول علیرضا منصوریان بود؛ مردی‌ که زمان هدایت استقلال در
یک برنامه تلویزیونی از نشستن روی صندلی قرمز سر باز زد و گفت: «به این
رنگ حساسیت دارم.» اما ابتدای فصل هدایت تیم سراسر سرخپوش
تبریزی را پذیرفت. با این حال او روی نیمکت تراکتور فقط پنج هفته
دوام آورد و بعد از تساوی خانگی برابر فولاد از کار برکنار شد. یک برد،
یک باخت و سه تساوی، در نتیجه 6 امتیاز و قرار گرفتن روی پله دوازدهم
جدول باعث شد مدیران تراکتور با صدور یک بیانیه دو خطی خبر
جدایی منصوریان را اعلام کنند. به این ترتیب بعد از استعفا از استقلال در
لیگ هفدهم و برکناری از ذوب‌ آهن در لیگ نوزدهم، حالا حضور
ناموفق در تراکتور به بخشی دیگری از کارنامه علیمنصور اضافه
می‌شود.
از نظر فنی انصافا پنج هفته زمان کمی برای پیاده‌سازی افکار یک کادر
فنی جدید است. اگر قرار بود مربیان بر اساس نتایج پنج بازی اول‌شان در
تیم‌ها قضاوت شوند، نه برانکو و کالدرون در پرسپولیس می‌ماندند و