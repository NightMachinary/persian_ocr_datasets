11861
وضعیت تیم ملی در گروه انتخابی، جایی که با یک بازی کمتر پشت سر
تیم‌های بحرین و عراق در رتبه سوم ایستاده، چندان گل و بلبل نیست ولی
به آن بدی که شبیه به فاجعه هم باشد، نیست. ملی‌پوشان ایران در صورتی‌
که همه بازی‌های باقی‌مانده را ببرند، به‌ عنوان صدرنشین به مرحله
بعدی انتخابی صعود می‌کنند و از بحران مقطعی که در آن گیر افتاده‌اند،
خلاص می‌شوند. با این‌ حال سؤال اصلی این است که این اتفاق می‌افتد یا
نه؟ آیا ملی‌پوشان همه بازی‌های پیش‌ رو را می‌برند؟ سؤال اصلی‌تر
این که آیا دراگان اسکوچیچ توانایی رساندن ایران به جام جهانی را
دارد؟
پاسخ به این سؤالات از آنجا که مربوط به آینده است، مبهم است ولی
موردی که می‌توان تقریبا با قطعیت درباره‌اش صحبت کرد، این است
که «این تیم ملی» وارد فازی از بحران شده که دست‌ کم در یک دهه اخیر
کم‌سابقه بوده است. دراگان بعد از روی‌ کار آمدنش به‌ عنوان سرمربی،
به دلیل شیوع ویروس کرونا، نتوانسته دیدارهای تدارکاتی
زیادی را برگزار کند ولی در همین یکی، دوتایی که به‌تازگی
درگیرش شده، کلی حاشیه به‌ همراه داشته است. او برای اولین تجربه‌اش
به‌عنوان سرمربی تیم ملی برابر ازبکستان قرار گرفت و برنده از زمین
خارج شد. اگرچه بازی تیم ملی در آن دیدار فقط 20 دقیقه نخستش
جذاب و تماشایی بود ولی تعریف و تمجیدهای بازیکنان تیم ملی به