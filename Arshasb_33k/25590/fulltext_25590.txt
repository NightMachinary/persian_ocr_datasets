25590
 نقش مدیریت اثرگذار و کارآمد در صادرات
بهزاد خسروی در گفت‌وگو با ایسنا اظهار کرد: جمهوری اسلامی
ایران با دارا بودن 6000 کیلومتر مرز زمینی مستقیم با 7 کشور همسایه،
توان ویژه‌ای در حمل کالاهای صادراتی از طریق مرزهای زمینی
دارد.
وی ادامه داد: در سال 98 از 41 میلیارد صادرات کشور حدود 25
میلیارد آن یعنی حدود 61 درصد آن به 15 کشور همسایه بوده است.
خسروی افزود: سهم هفت کشور فوق به ترتیب عراق با 8.9 میلیارد دلار،
ترکیه با 5.4 میلیارد دلار، افغانستان با 2.3 میلیارد دلار، پاکستان با 1.1
میلیارد دلار، آذربایجان با 419 میلیون دلار، ارمنستان با 419
میلیون دلار و ترکمنستان 305 میلیون دلار است.
این کارشناس مسائل اقتصادی تصریح کرد: این میزان صادرات با
برنامه‌ریزی و راهکارهای مناسب قابل توسعه است.
وی با تأکید بر اینکه بدون شک برای توسعه صادرات باید کیفیت
زیرساخت‌ها و تسهیل امور لجستیک انجام شود، افزود: با پژوهش و
تحقیقات اثبات شده است که تسهیل 10 درصد در امور تجارت باعث
افزایش پنج‌درصدی صادرات می‌شود.
خسروی اضافه کرد: کاهش یک تا چهار روز معطلی در مرز باعث
افزایش 10 درصدی تجارت خواهد شد.