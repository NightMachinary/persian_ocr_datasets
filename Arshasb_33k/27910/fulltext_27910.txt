27910
آزار آنلاین تهدید و ترساندن آنلاین است؛ فرد آزارگر در این شیوه به
هر طریقی که بتواند از جمله‌ ایمیل و شبکه‌های اجتماعی و انواع
پیام‌رسان‌ها به قربانی‌اش پیام می‌دهد و او را آزار می‌دهد. جعل هویت
آنلاین دومین شیوه خشونت مجازی است؛ یعنی بدون اجازه فرد از
عکس و اطلاعات شخصی او استفاده شود و اکانتی جعلی در یکی از
شبکه‌های اجتماعی به نام قربانی باز شود. هدف این نوع خشونت
صدمه‌زدن، کلاهبرداری و تهدید قربانی است این شیوه خیلی هم
رایج و معمول است و به‌ویژه در توئیتر به‌شدت دیده می‌شود.
کلاهبرداری اینترنتی نوع دیگر خشونت مجازی است و بیشتر
مربوط به سلبریتی‌هاست. گاهی اطلاعات شخصی فرد این‌ طور به
سرقت می‌رود. نوع دیگر خشونت مجازی گردآوری و انتشار
اطلاعات شخصی افراد است. در این شیوه آزارگر اطلاعاتی از شخص
به دست می‌آورد و از این طریق به قربانی آزار می‌رساند. اما یکی دیگر از
انواع رایج خشونت مجازی همان «اوباشی‌گری مجازی» است که
هدف این آزارگرها تخریب و تشنج در فضای آنلاین است و بیشتر هم از
طریق فحاشی و انگ‌زدن و تخریب طرف مقابل انجام می‌شود. در این
شیوه آزارگر تلاش می‌کند با فحاشی و اوباشی‌گری حرفش را به کرسی
بنشاند تا وجهه اجتماعی و زندگی قربانی را تحت تأثیر قرار دهد. این
افراد در بحث به جای استدلال فقط فحاشی می‌کنند. برای همین خیلی‌ها