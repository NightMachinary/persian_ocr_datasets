20808
محمدمهدی قاسمی که ظهر پنج‌شنبه 23 مرداد در مراسم گرامیداشت
خبرنگار سخنرانی می‌کرد، نقش علم در کشاورزی امروز فارس را
بسیار مهم دانست و تاکید کرد: فارس به واسطه اینکه 10 درصد
تولیدات غذایی کشور را تامین می کند، نقشی اساسی در امنیت غذایی
دارد.
او با اشاره به اجرای طرح تبدیل 80 هزار هکتار کشت سنتی استان به هفت
هزار هکتار کشت گلخانه‌ای، گفت: با احداث گلخانه‌های در دست
اجرا، شاهد صرفه جویی 740 میلیون متر مکعبی آب خواهیم بود.
رئیس جهادکشاورزی استان فارس یادآور شد: امروز علم و دانش در
حوزه کشاورزی بیش از گذشته تاثیرگذار است و سعی شده با تکیه بر
بهره وری و علم نوین، شرایط مناسب‌تری برای کشاورزی فراهم شود.
قاسمی همچنین خاطرنشان کرد: استفاده از ظرفیت علوم جدید، یکی
از چالش‌های موجود در حوزه کشاورزی است و هنوز برخی از بهره
برداران بر استفاده از روش‌های سنتی کشت اصرار دارند.
قاسمی تاکید کرد: بخش کشاورزی به علت نقش و برنامه استراتژیکی
که در سیاست گذاری کلان جامعه دارد باید حمایت‌های بیشتری
نسبت به سایر بخش‌ها دریافت کند که در این راستا تسهیلات ارزان
قیمت در اختیار کشاورزان قرار گرفته و ضریب مکانیزاسیون نیز در
استان افزایش یافته است.