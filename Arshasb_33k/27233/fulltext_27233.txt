27233
خود تا زمان بیرون راندن کامل اشغالگران و تشکیل کشور مستقل به
پایتختی قدس ادامه می‌دهند.
واکنش وزیر خارجه آمریکا به طرح اقدام راهبردی برای لغو تحریم‌ها 
به گزارش ایسنا، مایک پمپئو، وزیر خارجه آمریکا روز جمعه با صدور
بیانیه‌ای گفت: ایالات متحده قانونی که جدیدا توسط مجلس ایران و
شورای نگهبان به تصویب رسیده و چیزی بیش از حقه جدید نظام برای
استفاده از برنامه هسته‌ای خود برای نهیب زدن به جامعه بین‌المللی نیست
را محکوم می‌کند. این قانون اگر اجرایی شود غنی‌سازی اورانیوم
ایران را به سطح خطرناک 20 درصد می‌رساند؛ درحالی که ایران همین
حالا نیز از حدود سطح غنی‌سازی برجام فراتر رفته و همچنین ذخایر
اورانیوم خود را توسعه داده و در حال تحقیق، تولید و نصب
سانتریفیوژهای پیشرفته است.
وی ادامه داد: جامعه بین‌الملل نباید تخلفات ایران از قوانین بازی را با
مماشات اقتصادی جایزه دهد. اگر نظام ایران به دنبال رهایی از
تحریم‌ها و فرصت‌های اقتصادی است، اول باید نشان دهد که برای
تغییر اساسی رفتارهایش با توقف اخاذی هسته‌ای و مذاکره بر سر
توافقی جامع که به توسعه موشک‌های بالستیک، حمایت از تروریسم و
دیگر فعالیت‌های بی‌ثبات‌کننده در منطقه رسیدگی می‌کند، جدی
است.