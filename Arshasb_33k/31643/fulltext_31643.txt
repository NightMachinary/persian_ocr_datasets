31643
اعلام کرد که آن‌ها نمی‌توانند چیزی که در حال کشفش هستند را باور
کنند! بعدتر، ترامپ از افشای آنچه ادعا می‌شد بازرسان از آن پرده
برداشته‌اند، خودداری کرد و به اندرسون کوپر سی‌ان‌ان گفت،
صحیح نیست که کشف‌های آن‌ها آشکار شود.
کوهن: ترامپ در پوتین غوطه‌ور است
وکیل خصوصی پیشین ترامپ افزود: ترامپ هیچ‌وقت فکر نمی‌کرد
برنده انتخابات 2016 باشد، و آن را به عنوان یک فرصت تبلیغاتی برای
مطرح شدن جهانی می‌دید.
کوهن در کتاب بی‌وفا می‌نویسد که ترامپ بخش زیادی از کارزار
2016 خود را به گرفتن تأیید روس‌ها سپری کرد، چرا که می‌خواست
بتواند از اشخاصی نزدیک به ولادیمیر پوتین پول قرض کند. وی
مدعی شد، به این دلیل که ترامپ انتظار داشت در انتخابات بازنده شود،
می‌خواست تمام گزینه‌های پیش روی سازمان ترامپ، از جمله
ساخت برج مسکونی ترامپ، را باز بگذارد.
کوهن اضافه کرد: ترامپ در جریان کارزار 2016، داشتن هرگونه
پیوند با روسیه را به دروغ رد کرد. این در حالی است که او سال‌های
آزگار، حتی قبل از پیوستن من به سازمان ترامپ در سال 2007، به دنبال
انجام یک پروژه در روسیه بود. او شیفته ثروت ولادیمیر پوتین و تمام
فرصت‌هایی است که به همراه آن، برای او فراهم می‌شود.