31066
جانشین فرمانده انتظامی استان با اشاره به اینکه در این عملیات سه
دستگاه خودرو سواری توقیف و یک نفر متهم نیز دستگیر شده است،
گفت: تلاش برای دستگیری سایر متهمان متواری در دستور کار است.
جا به جایی محموله مواد مخدر در استان‌های جنوبی
همچنین سرهنگ عبدالرضا شبانی با اعلام این خبر اظهار کرد:
ماموران پلیس مبارزه با مواد مخدر استان بوشهر موفق شدند با انجام
اقدامات اطلاعاتی و شبانه روزی، اعضای یک باند تهیه و توزیع مواد
مخدر که به صورت حرفه ای و عمده در امر قاچاق و توزیع مواد مخدر در
استان های جنوبی فعالیت داشتند را شناسایی کنند.
این مقام انتظامی عنوان کرد: با تلاش های صورت گرفته مشخص شد
اعضای این باند، قصد دارند یک محموله مواد مخدر را در استان های
جنوبی جا به جا کنند.
وی اضافه کرد: با همکاری ماموران پلیس مواد مخدر استان فارس در
یک عملیات هماهنگ، یک دستگاه خودروی سواری در محور
مواصلاتی شهرستان لامرد شناسایی و متوقف شد.
رئیس پلیس مبارزه با مواد مخدر استان بوشهر با تشکر از همکاری پلیس
مبارزه با مواد مخدر استان فارس گفت: در بازرسی از خودرو توقیفی
54 کیلوگرم مواد مخدر از نوع تریاک کشف و در همین رابطه 2 متهم
دستگیر شده است.