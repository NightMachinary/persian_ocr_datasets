29897
چگونه می‌توان بستر گیاهان خانگی را ضدعفونی کرد؟
محسن پورسلطان در گفت‌وگو با ایسنا، با بیان این‌که بستر گیاهان
خانگی باید شامل ترکیبات متفاوتی از خاک، خاکبرگ و کود دامی
باشد، گفت: مهمترین مشکل در نگه داری گیاهان آپارتمانی این است
که اغلب پس از تهیه محتویات بستر گیاه و خود گلدان، اقدام به
ضدعفونی آن نمی‌شود و این امر در طول مدت نگه داری، گیاه را مستعد
انواع بیماری‌های ریشه خواهد کرد.
وی افزود: برای بستر گیاه، حتما باید از مواد ترکیبی پوک و سبک استفاده
کرد و تنها خاک کافی نخواهد بود؛ خاک باید حاصلخیزی خوبی نیز
داشته باشد تا گیاه بتواند به خوبی رشد کند.
وی ادامه داد: اگر فقط از خاک برای نگه داری گیاه استفاده شود، بستر،
ترکیب سنگینی داشته و با فشردگی بیش از حد منجر به پر شدن
سوراخ‌های هوا و مانع از جریان هوا و آب در اطراف ریشه خواهد
شد، در حالی که برای رشد گیاه، باید از طریق ریشه، آب و هوا به داخل
گیاه وارد شود.
پور سلطان در خصوص راه‌های ضدعفونی بستر گیاهان خانگی،
تشریح کرد: با روش‌های مختلفی می‌توان محتویات داخل گلدان را
ضدعفونی کرد که بهترین روش استفاده از نور خورشید است؛ در این
حالت ابتدا ترکیب را داخل یک کیسه نایلون ریخته و سپس سر این کیسه