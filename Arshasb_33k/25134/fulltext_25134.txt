25134
نجات سومین قاتل از چوبه دار در گچساران طی یک ماه گذشته
حجت الاسلام والمسلمین محمد صدرا ادیبان افزود: این قتل در سال
1393 اتفاق افتاد و به موجب دادنامه صادره از شعبه سوم دادگاه کیفری
یک استان مستقر در شهرستان گچساران، این فرد به اتهام قتل عمد به
قصاص نفس محکوم شد. وی تصریح کرد: با اعتراض این فرد پرونده امر
در شعبه پانزدهم دیوان عالی کشور مورد رسیدگی قرار گرفت و شعبه
مزبور رأی دادگاه کیفری استان را تایید کرد. دادستان عمومی و
انقلاب شهرستان گچساران اظهار کرد: سفیران صلح و افراد معتمد،
سادات جلیل القدر و روحانیون، ریش‌سفیدان و اعضای شورای حل
اختلاف این شهرستان، از یک ماه پیش تلاش کردند تا رضایت اولیای
دم را کسب نمایند و امروز در حالی که به موجب درخواست اولیای‌ دم
جهت اجرای مراسم قصاص مهیا شده بود اولیای دم از حقوق قانونی
خود مبنی بر قصاص نفس گذشت نمودند و به این فرد زندگی دوباره
بخشیدند. به گزارش ایسنا، ادیبان تاکید کرد: طی یکماه گذشته این
سومین مورد می باشد که از چوبه ی دار نجات یافته است. گفتنی است؛ در
فرهنگ عامیانه عشایری استان کهگیلویه و بویراحمد، صلح و سازش
و گذشت با حضور ریش سفیدان و معتمدان و متنفذین و نخبگان از
اهمیت بالایی برخوردار است.
لازم به ذکر است؛در استان کهگیلویه و بویراحمد، سایه زندگی قومی