26656
وی با تاکید بر اینکه ما به یک مرد عمل احتیاج داریم، کسی که نشان بدهد
که با رفتار و قاطعیت خود مشکلات را حل می کند، گفت: ما اگر منتظر
باشیم ساخت و سازهای غیرمجاز را سیل ببرد و با افتخار اعلام کنیم حکم
تخریب 50 درصد از ساخت و سازهای غیرمجاز را سیل اجرا کرده،
جای تاسف دارد؛ لذا به نظر می‌رسد اگر مسئولین برگردند و به مردم و
جوانان اعتماد کنند، همدلی و انسجام ایجاد می شود. امروزه در این
وضعیت اقتصادی باید مردم ببینند مسئولین پشت آنها هستند و به آنها
کمک می کنند، نه اینکه فقط شعار می‌دهند و به راحتی توجیه می کنند که
ما و عده‌هایی که دادیم در زمان آرامش بوده نه در زمان تحریم نه در زمان
این وضعیت نابسامان اقتصادی یا بیماری.
تدین در پایان گفت: اگر برفرض من در شرایط عادی به وعده‌ام بتوانم
عمل کنم، کولاک نکرده‌ام؛ در واقع اگر من در شرایط فوق العاده ویژه و
وضعیت خراب اقتصادی، آستین همت را بالا بزنم و به مردم کمک کنم
می‌توانم بگویم که به تعهد و وظیفه خودم عمل کرده‌ام.