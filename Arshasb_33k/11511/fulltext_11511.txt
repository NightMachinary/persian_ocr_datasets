11511
بیایند تا کمتر فشار به مردم وارد شوید.
رییس دفتر رییس‌جمهوری تصریح کرد: ما الان در یک جنگ و
درگیری اقتصادی هستیم. آمریکا با تمام قوا به میدان آمده است و ما با
آدمی و گروهی مواجهیم که کاری می‌کند که اراذل و اوباش انجام
می‌دهند. ما داریم تلاش می‌کنیم و آنان هم دارند تلاش می‌کنند.
وی تأکید کرد: اگر شرایط عادی بود و دشمنی نداشتیم که هر روز علیه ما
برنامه‌ریزی کند، من به شما می‌گفتم که سه هفته یا چهار هفته دیگر فلان
اتفاقات می‌افتد اما هفته گذشته بود که 18 بانک ما تحریم شدند. البته ما
این خبر را زودتر شنیده بودیم، برای آن از دو ماه قبل برنامه‌ریزی
کردیم، جایگزین مشخص کردیم و با صرافی‌ها و غیره کار کردیم اما
این‌ها چیزهایی نیست که ما بیاییم و علنی بگوییم چرا که وقتی علنی
بگوییم دشمن هم می‌شنود و می‌رود آن راه‌ها را می‌بندد.
رییس دفتر رییس‌جمهوری یادآور شد: شما بدانید که در اکثر
وزارت‌خانه‌هایی که دارند با خارج صادرات یا واردات می‌کنند،
روش‌های خاصی دارند که بتوانند تحریم‌ها را دور بزنند، البته این
برای ما گران تمام می‌شود ولی به هرحال شرایط سخت است.
واعظی ادامه داد: همیشه گفته‌ایم که شرمنده مردم و این فشارها هستیم
ولی از آنان تشکر می‌کنیم که می‌دانند دولت و حاکمیت با این شرایط
موافق نیستند اما بنا ندارند در برابر فشار دشمن تسلیم شوند و قد خم کنند.