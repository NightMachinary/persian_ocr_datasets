12890
کارهای بزرگی را می‌توانیم انجام دهیم؛ البته این امر مستلزم اصلاح
برخی از قوانین است. برای مثال برای واردات مواد اولیه با توجه به
تحریم‌ها مجبور به استفاده از کشتی‌های خارجی هستیم و بنا بر قوانین
واردات افرادی که از کشتی خارجی استفاده می‌کنند باید 10 درصد
هزینه به دولت بپردازند. با توجه به تحریم‌ها و عدم فعالیت کشتی‌های
ایرانی این قانون معنا ندارد به نظر می‌رسد امثال این قانون‌ها باید اصلاح
شوند.
وی اعلام کرد: بخش خصوصی مانند همیشه آمادگی دارد تا در صحنه
جنگ اقتصادی به ایفای نقش بپردازد و افراد بسیاری وجود دارند که
سرمایه خود را به تجهیزات تبدیل کرده‌اند تا گامی برای تولید کشور
بردارند؛ دولت هم می‌تواند با حذف بروکراسی اداری و هموار کردن
مسیر برای تولیدکنندگان به جهش تولید کشور کمک کند.
رئیس اتحادیه صادرکنندگان استان قزوین تصریح کرد: ارزش
پول کاهش پیدا کرده ولی تسهیلات بانکی بر مبنای ارقام چهار سال
پیش است؛ در 2 سال اخیر هزینه مواد اولیه به چهار برابر افزایش پیدا
کرده است؛ متأسفانه برخی از مسئولین سنگ‌اندازی دارند و
نمی‌خواهند برای تحقق شعارهای سال گام بردارند.