32399
خیران
بهنام رحیمی در گفت و گو باایسنا، با اشاره به اینکه از ابتدای سال جاری
تاکنون 445 نفر از محکومان مالی در استان از زندان آزاد شده اند،
اظهار کرد: بدهی این محکومان مالی 151 میلیارد تومان بوده که 115
میلیارد تومان آن گذشت شاکیان بوده و همکاری خوبی با ستاد دیه
استان داشته اند.
وی با اعلام اینکه حدود یک هزار و 100 محکوم مالی در زندان های
استان چشم انتظار همت خیران برای آزادی هستند، افزود: امیدواریم
با جلب رضایت شاکیان و همت خیران بتوانیم حتی یک نفر را یک ساعت
زودتر از زندان آزاد کنیم.
معاون ستاد دیه استان اصفهان با بیان اینکه تنها 2 یا 3 زندانی زن مشمول
کمک های ستاد دیه در استان داریم، گفت: تعداد زنان زندانی کم است
ولی تعداد مردان قابل توجه است. عمده زندانیان نیز محکومان مالی و
پس از آن محکومان مهریه هستند که متاسفانه رو به افزایش است، بعد از
آن هم تصادف، حادثه کارگاهی و نفقه علت زندانی شدن این افراد است.
وی با تاکید براینکه باتوجه به شرایط اقتصادی جامعه بیشتر این
زندانیان افراد نیازمند و مستحق هستند، افزود: کسی که برای نفقه به
زندان افتاده قطعا مستحق است و اگر توان مالی داشت برای چند میلیون به
زندان نمی افتاد. ما زندانیانی با مبالغ بدهی پایین داریم، مثلا همین