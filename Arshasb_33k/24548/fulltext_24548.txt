24548
مهرداد اسکویی: امروز،روز عزای شاگردان است
این هنرمند مستندساز و عکاس که یکی از پرشمار دانشجویان اکبر
عالمی بوده است، در حالیکه بشدت از درگذشت استاد خود متاثر
است، از حضور سرشار او، عشق بی‌نظیرش به دانشجویان و انسانیتش
سخن می‌گوید و او را یکی از معماران سینمای نوین ایران می‌نامد.
اسکویی به ایسنا می‌گوید: اکبر عالمی حضوری آن چنان قدرتمند و
سرشار داشت که هرگز تصور نمی‌کردیم روزی به تماشای جای
خالی‌اش بنشینیم و با خود فکر کنیم این فضای تهی را چگونه می‌توان پر
کرد.
او با به یاد آوردن روزهای خوش تحصیلش در دانشکده سینما تئاتر
اضافه می‌کند: اکبر عالمی آنقدر پر انرژی، پر تلاش، نجیب و شریف بود
و حضوش آن چنان قوی که فکر نمی‌کردیم روزی بیاید که او نباشد.
اسکویی اضافه می‌کند: با وجود سواد بالا و دانش کم‌نظیرش، بسیار
فروتن بود و همواره پاسداشت همه ارزش‌های انسانی را گوشزد
می‌کرد. این مستندساز ادامه می‌دهد: همیشه می‌گفت طوری باشید که
من به شما افتخار کنم نه اینکه شما به من مفتخر باشید . می‌گفت دوره
کوتاهی مهمان این دنیا هستیم . پس هنرمندانه زندگی کنید و بهترین
خود را روی صحنه جهان هستی ارایه دهید. اسکویی با اشاره به وطن
دوستی اکبر عالمی و پایبندی‌اش به همه ارزش‌های والای انسانی