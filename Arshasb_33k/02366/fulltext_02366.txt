2366
به گزارش ایسنا، مایک پمپئو، وزیر خارجه آمریکا روز چهارشنبه در
کنفرانسی خبری در پاسخ به خبرنگاران در خصوص سیاست فشار
حداکثری آمریکا علیه ایران مدعی شد: ما هرچه در توان داریم انجام
می‌دهیم تا جمهوری اسلامی ایران منابع کمتری داشته باشد. ما از
طریق کمپین فشار حداکثری‌مان ایران را از دسترسی به ده‌ها میلیارد
دلار منع کرده‌ایم. برخی از این پول‌ها صرف موشک‌های بیشتر، بهتر و
بزرگتر می‌شد و توانایی این کشور برای اعمال رنجش علیه پادشاهی
عربستان سعودی را بیشتر می‌کرد.
وی در ادامه سخنان خود ادعا کرد: کمپین فشار حداکثری ما علیه ایران
به شدت موفقیت‌آمیزبوده است و این کشور را از دسترسی به منابع
لازم برای انجام اقدامات و حملات تروریستی منع کرده است.
به‌ گزارش ایسنا، مایک پمپئو، وزیر خارجه آمریکا ساعاتی پیش نیز در
کنفرانسی خبری با فیصل بن فرحان آل سعود، همتای عربستانی خود در
واشنگتن در خصوص محورهای دیدارشان گفته بود: امروز ما بر تعهد
دوجانبه‌مان مبنی بر مقابله با فعالیت‌های خصمانه ایران و تهدیداتی که
علیه امنیت و کامیابی منطقه‌ای و امنیت مردم آمریکا روا دارد، تاکید
کردیم.
پمپئو همچنین با بیان آنچه که «حملات موشک‌های بالیستیک ایران»
علیه عربستان در سپتامبر 2019 و «بمباران حوثی‌ها» تحت حمایت