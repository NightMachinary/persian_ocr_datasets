1131
گیلفی سیگوردسون از روی نقطه پنالتی برای تافی‌ها گلزنی کرد و 3
امتیاز بازی به شاگردان آنچلوتی رسید.
کارلو آنچلوتی، سرمربی اورتون بعد از این دیدار گفت:من واقعاً از
نحوه بازی تیمم در این دیدار راضی هستم. برابر یک تیم مدعی قهرمانی
بازی داشتیم و توانستیم برنده شویم. برای اولین بار در این فصل
هواداران در ورزشگاه حضور داشتند و ما از این موضوع خوشحالیم.
ما خیلی خوب دفاع کردیم و سپس از توانایی خود در ضد حمله استفاده
کردیم و در آخر شایسته پیروزی بودیم. البته اعتماد به نفس خودمان را
کمی از دست دادیم، اما بعد از بازی با منچستر یونایتد بازی ما بهتر شد و
الان فوتبال خوبی بازی می‌کنیم.
این دیدار تقابل استاد و شاگرد نیز بود. آنچلوتی در چلسی توانست
همراه فرانک لمپارد قهرمانی در لیگ برتر را به دست بیاورد و اکنون بار
دیگر مربی کارکشته ایتالیایی توانست شاگرد پیشین خود را شکست
دهد.
کارلتو در پایان گفت:‌ لمپارد بازیکن خوبی بود و مربی خارق
العاده‌ای است او کار بزرگی انجام می‌دهد ولی در نظر بگیرید که جوان
است با این وجود در حال حاضر خوب است. من معتقدم که چلسی فوتبال
خوبی بازی می‌کند.