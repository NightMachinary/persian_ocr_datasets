21148
تلخ‌تر از تلخ ...
در ماه‌های اخیر اتفاق تاسف‌باری در جامعه رخ داده که ناشی از ارتباط
مستقیم دعاوی خانوادگی با سکه‌های طلاست؛ گران‌شدن سکه برخی
را وسوسه کرده است تا بدون توجه به متزلزل‌شدن بنیان خانواده،
تصمیم بگیرند مهریه‌های خود را به اجرا بگذارند. عجیب و تلخ آن‌که
حتی برخی بدون داشتن مشکلات بنیادی و اختلافات اساسی با همسر،
فقط به دلیل وسوسه‌انگیز بودن دست‌یافتن به چندصد میلیون تومان
پول مهریه، بهانه‌هایی را برای این کار جور کرده‌اند. نمونه آن جوان
کارگری بود که می‌گفت در ماه‌های اخیر به دلیل شیوع کرونا، از کار
بیکار شده و همسرش هم سر ناسازگاری گذاشته است؛ نتیجه این
کشمکش‌ها هم چیزی نبوده جز اقدام همسر برای به اجرا گذاشتن
مهریه، برای گرفتن حداقل 110 سکه 11 میلیون تومانی ! این درست که
نمی‌توان درباره اختلاف یک زوج دورادور قضاوت کرد و حق را به
یکی داد و از دیگری گرفت، اما بدون‌شک نمی‌توان
وسوسه‌انگیزبودن به اجرا گذاشتن سکه‌های 11 میلیون تومانی را هم
انکار کرد.
طرح مجلس برای اصلاح مبنای 110 سکه مهریه
حالا خبر از ارائه طرحی در مجلس به گوش می‌رسد که قرار است به
اصلاحاتی در قانون مهریه منجر شود. بر اساس این لایحه قرار است