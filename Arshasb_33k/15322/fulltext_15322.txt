15322
محمود احمدی‌نژاد، آن را «تلاشی ضعیف» برای گفت‌وگو با مردم
آمریکا خواند. نامه «18‌صفحه‌ای» با استقبال سرد مقامات آمریکایی
همراه بود؛ به گفته مقامات کاخ سفید، نامه او حاوی پیامی نبود و در
حقیقت هیچ پیشنهاد مشخص سیاسی در آن نبود. در همین حال، احمد
جنتی، دبیر شورای نگهبان و از روحانیون پرنفوذ در میان
اصولگرایان، در خطابه نماز جمعه تهران، نامه محمود احمدی‌نژاد به
جورج بوش، رئیس‌جمهوری آمریکا را «عملی فوق‌العاده» و از
«الهامات خدا» خواند. در همین حال کاخ سفید در موضعی رسمی
اعلام کرد به نامه احمدی‌نژاد جوابی داده نمی‌شود. بی‌اعتنایی دولت
آمریکا به نامه محمود احمدی‌نژاد باعث شد او در مصاحبه‌های
مختلف، از آن به‌ عنوان «بی‌اعتنایی رئیس‌جمهور آمریکا به نداهای
صلح‌جویان جهان» یاد کند؛ البته احمدی‌نژاد نامه‌نوشتن را بسیار
می‌پسندید.
در آبان 1386 (نوامبر 2007) خبر ارسال نامه به نیکلای سارکوزی،
رئیس‌جمهور وقت فرانسه از سوی روزنامه لوموند به نقل از سخنگوی
الیزه منتشر شد. این دومین نامه رئیس‌جمهوری ایران به کاخ الیزه بود؛
نامه قبلی برای ژاک شیراک ارسال شده بود. لوموند گزارش داد که به گفته
منابع دیپلماتیک، لحن نامه بسیار زننده بوده‌ و تهدیدهایی علنی در
محتوای آن وجود داشته است. لوموند مدعی شد احمدی‌نژاد در این