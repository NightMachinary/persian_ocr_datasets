15842
راه اندازی گشت‌های پایش محیط زیستی در تهران/تهیه بانک
اطلاعات تنوع زیستی پایتخت
به گزارش ایسنا، شینا انصاری در نشست خبری امروز دوشنبه در تشریح
عملکرد اداره کل محیط زیست شهرداری تهران با اشاره به 5 ژوئن روز
جهانی محیط زیست گفت: متأسفانه امروزه مشکلات محیط زیست
افزایش پیدا کرده و موضوع هفته محیط زیست و روز جهانی محیط
زیست برای امسال نیز تنوع زیستی در نظر گرفته شده که دلیل آن نیز
اهمیت گونه‌های محیط زیستی است و شعاری که برای امسال تعیین شده
زمانی برای طبیعت است.
وی افزود: شهرداری تهران به طبع تعیین همین شعار برای هفته محیط
زیست شعار اکنون زمانی برای توجه به طبیعت است را به عنوان شعار
هفته انتخاب کرده است. یکی از دلایلی که امسال تنوع زیستی به عنوان
شعار این روز درنظر گرفته شده موضوع شیوع کرونا و همه گیری آن
بود که نشان داد به رغم دستاوردهای بزرگ بشری انسان در مقابل
طبیعت و پیچیدگی های آن ناتوان است. اگر در نظم طبیعت مداخله
کنیم زمینه‌ای را برای بروز انواع بیماریها و مشکلات فراهم کرده‌ایم
و اگر مدام مداخله همراه با رفتار بهره کشانه داشته باشیم، اکوسیستم
تخریب می‌شود و عوامل سو این عمل متوجه نوع بشر خواهد بود.
انصاری ادامه داد: شاید از نکاتی که به عنوان موارد مثبت شیوع کرونا