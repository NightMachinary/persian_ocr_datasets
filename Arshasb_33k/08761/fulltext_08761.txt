8761
حاشیه دریا کاهش می‌یابد و این امر چالش‌هایی را برای پرندگان،
گیاهان وابسته به محیط‌های تالاب‌ها و آبزیان این تالاب‌ها ایجاد
خواهد کرد.
وی با تاکید بر اینکه کاهش سطح آب تالاب‌ها اثراتی را در کاهش
آبزیان خواهد داشت، یادآور شد: علاوه بر آن خط ساحلی تغییر
می‌یابد به گونه‌ای که در صورت افزایش سطح آب، مناطق مستقر در
خط ساحلی و حاشیه‌ای دریا را دچار مشکل می‌کند، ضمن آنکه
پسروی آب دریا نیز مضراتی دارند.
ابطحی با تاکید بر اینکه اینها چالش‌هایی است که کشورهای حاشیه
دریای خزر با آن مواجه هستند، بر ضرورت تطبیق یافتن و سازگاری با
چنین شرایطی تاکید کرد و گفت: سازگاری با این تغییرات موجب
خواهد شد که خسارات اقتصادی و اجتماعی ناشی از نوسانات تراز
آب دریای خزر کمتر متوجه ما شود.
این محقق حوزه اقیانوس‌شناسی با تاکید بر اینکه عوامل اقلیمی و میزان
بارش که در حوضه آبریز رخ می‌دهد در کاهش و یا افزایش تراز آب
دریای خزر بیشترین اثر را دارند، خاطر نشان کرد: عوامل انسانی نقش
بسیار مهمی در افزایش آلودگی محیط زیست دریا دارد، ولی تراز آب
دریای خزر در درجه اول وابسته به شرایط طبیعی و میزان بارش در محیط
است و در رده بعدی میزان استفاده انسان از آب رودخانه‌های حوضه