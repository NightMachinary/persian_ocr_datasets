13423
گفتار و کردارمان باید نزد خداوند متعال پاسخ‌گو باشیم.
وی با اشاره به ساختمان نیمه‌کاره دفتر خبری صدا و سیما در ابهر که 15
سال به صورت ناتمام مانده است، تصریح کرد: باید اهتمام لازم برای
حل مشکل این مرکز نیز صورت گیرد تا شاهد تولید آثار فاخر باشیم.
این مسئول با تاکید بر اینکه موضوع ساماندهی خبرنگاران باید با
جدیت در ابهر دنبال شود، افزود: نشریاتی که به علت مشکلات مالی
نمی‌توانند نشریه خود را چاپ کنند، می‌توانند به سمت چاپ
نشریات الکترونیکی حرکت کنند.
نوروزی با بیان اینکه بین دو روز خبرنگار امسال و سال بعد شاهد دو واقعه
مهم انتخابات ریاست‌جمهوری و شورای اسلامی شهر خواهیم بود،
اظهار کرد: حضور مردم در این دوره از انتخابات بسیار مهم است، زیرا
بسیاری از کشورهای بیگانه منتظر این انتخابات هستند؛ لذا همه ما باید
تلاش کنیم در افزایش مشارکت مردم در انتخابات سهیم باشیم.
وی با بیان اینکه صرف نوشتن نقطه ضعف هنر نیست، تصریح کرد: قبل از
نوشتن نقطه ضعف باید از مسئولان مرتبط بخواهیم پاسخ‌گوی چرایی
ضعف‌ها باشند.
فرماندار ابهر، امیدآفرینی را یکی از رسالت‌های اصلی خبرنگاران
عنوان کرد و افزود: همه ما باید به سهم خود در راستای توسعه و آبادانی
شهر و روستاها گام برداریم.