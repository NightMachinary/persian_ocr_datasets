24074
جهانگیری اضافه کرد: البته وقتی پیشنهاد حذف یک مقررات داده می
شود باید آثار آن بر سایر بخش ها نیز مد نظر قرار گیرد. به عنوان مثال
ممکن است برخی واردکنندگان انتظار داشته باشند که کالای آنها
بدون انتقال ارز از گمرک ترخیص شود اما بانک مرکزی به دلیل وظایف و
حساسیت های خود اصرار دارد که منشأ ارز پرداختی از سوی وارد
کننده مشخص باشد چرا که اگر این ارز از بازار داخل تهیه شده باشد،
منجر به افزایش قیمت ارز در کشور می شود. معاون اول رییس جمهور با
تأکید بر اینکه کارنامه بخش صنعت و کشاورزی با وجود بی سابقه ترین
فشارها و محدودیت ها، کارنامه ای درخشان است که توانسته اند در
این مقطع حساس حرکت چرخ تولید را استمرار دهند. جهانگیری با
اشاره به گزارش اخیر مرکز آمار ایران در خصوص میزان ریزش نیروی
کار در تابستان امسال و مقایسه آن با مدت مشابه سال گذشته خاطرنشان
کرد: نرخ بیکاری در تابستان امسال 9 و نیم درصد و تابستان سال گذشته
ده و نیم درصد بوده است که بخشی از دلایل این کاهش این است که
جمعیت فعال کشور کم شده که ممکن است به خاطر شیوع کرونا عده ای
ترجیح داده اند که به دنبال شغل نباشند و همین امر باعث شده جمعیت
بیکار که دو میلیون و 900 هزار نفر در تابستان سال گذشته بود، در
تابستان امسال، به دو میلیون و 477 هزار نفر برسد. معاون اول رییس
جمهور با یادآوری اینکه در تابستان سال جاری نسبت به سال گذشته