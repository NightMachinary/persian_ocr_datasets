13053
وی تأکید کرد: برای روان‌سازی ترافیک و کاهش تصادفات
زنجیره‌ای همراهی مردم بسیار مهم است، همچنین بایستی آموزش
همگانی رانندگان، و افزایش فرهنگ ترافیکی در دستور کار قرار
گیرد. البته متخلفین بدانند که برابر قانون با آنان برخورد خواهد شد.
فرمانده انتظامی استان قزوین تأکید کرد: پلیس در تمامی محورها
به‌ویژه محورهای برف‌گیر، کوهستانی و اصلی حضور فعال خواهد
داشت. باید تجهیزات زمستانی توسط ایستگاه‌های پلیس مورد
نظارت بازرسی قرار گیرد تا هم‌وطنان در مسیر گرفتار نشوند.
وی با بیان اینکه اغلب تصادفات در 30 کیلومتری شهرها اتفاق
می‌افتد، بیان کرد: پلیس در این نقاط حضور دارد تا با تشدید قوانین
شاهد کاهش تصادفات باشیم، رفع نقاط حادثه‌خیز یا آشکارسازی
نقاط آن‌ها در دستور کار قرار دارد تا حادثه‌ای رخ ندهد.
ابراهیمی متذکر شد: تمامی امکانات پلیس در تمامی حوزه‌ها برای
اجرای هرچه بیشتر این طرح به کار گرفته خواهد شد تا به نحو شایسته
اجرایی شود. از سامانه‌های هوشمند در برخورد با متخلفین استفاده
خواهیم کرد چون روان‌سازی ترافیک، ایجاد آسایش مردم و کاهش
تصادفات در دستور کار قرار دارد و تحقق آن نیازمند مشارکت
همگانی و دستگاه‌های امدادی و اجرایی است.
فرمانده انتظامی استان قزوین در پایان یادآور شد: استان قزوین یکی