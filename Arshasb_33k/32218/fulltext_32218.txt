32218
یونان: ترکیه دست از اقدامات غیرقانونی در شرق مدیترانه بردارد
به گزارش ایسنا، به نقل از خبرگزاری رویترز، وزارت خارجه یونان
اعلام کرد، یونان هرگز باج‌خواهی را نمی‌پذیرد و از حقوق حاکمیتی
خود دفاع خواهد کرد.
نیروی دریایی ترکیه امروز دوشنبه اطلاعیه دریانوری را صادر کرد
که در آن اعلام کرد کشتی تحقیقاتی ترکیه موسوم به اوروچ رئیس
عملیات لرزه نگاری در شرق مدیترانه را طی دو هفته آینده انجام خواهد
داد.
همچنین به نقل از تی‌آرتی، کشتی تحقیقاتی اوروچ رئیس برای ادامه
فعالیت‌های اکتشاف هیدروکربن به سوی سواحل قبرس حرکت
می‌کند. کشتی تحقیقاتی اوروچ رئیس ناوتکس جدید خود(حیطه
و برنامه فعالیت جدید خود) راکه تا 23 اوت ادامه خواهد داشت،اعلام
کرد.
بر این اساس، اوروچ رئیس به همراه کشتی‌هایآتامان و چنگیز خان،
فعالیت‌های لرزه‌نگاری خود را در آب‌های آزاد قبرس در مدیترانه
شرقی و در منطقه‌ی که قبلاً اعلام شده، انجام خواهد داد.
کشتی تحقیقاتی اوروچ رئیس قادر به انجام انواع مختلف تحقیقات
زمین شناسی، ژئوفیزیکی، هیدروگرافی و اقیانوس شناسیبه ویژه
در زمینه فلات قاره‌ای و منابع طبیعی است.