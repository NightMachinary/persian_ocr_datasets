22769
بی‌جا، جابه‌جا نکنید، نشر اکاذیب و اتهام بی‌دلیل حکم تولد یک شایعه
را دارد.
در ادامه متهم خطاب به قاضی مسعودی مقام گفت: گزارش ضابطین
درباره یک موضوع مشترک در پرونده من با یکدیگر متفاوت است.
امامی ادامه داد: در مقابل همین تریبون تقاضا می‌کنم پرونده من
کارشناسی شود و تقاضای اجرای عدالت دارم.
متهم امامی افزود: در پرونده‌های دیگر بانک سرمایه باتوجه به مشخص
بودن موضوع تسهیلات و روند ردیابی وجوه متهمان تماماً پرونده به
کارشناسی رفته است.
وی افزود: در این بیش از 30 ماه که از بازداشت من گذشته است همه سعی
من بر آن بود تا به عنوان متهم نباشم اما چه کنم!
متهم امامی در ادامه بیان داشت: با تمام اجحافی که به من رفت جام
شوکران را نوشیدم و امروز در محضر دادگاه هستم.
متهم امامی در ادامه گفت: آقای قهرمانی باید پاسخگوی فعل‌ها و ترک
فعل‌هایش باشد. سه سال است بازداشت هستم.
متهم امامی گفت: من 2 بار آمدم دفتر شما آقای مسعودی مقام؛ اما شما حتی
یک دقیقه‌ هم به من اجازه صحبت ندادید.
قاضی مسعودی مقام گفت: صحبت و بیان دفاعیات باید در جلسه
رسیدگی در دادگاه باشد.