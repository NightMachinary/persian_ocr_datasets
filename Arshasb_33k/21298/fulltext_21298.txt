21298
فقرا و کرونا
به گزارش ایسنا، عباس عبدی، رئیس انجمن صنفی روزنامه‌نگاران،
در یادداشتی در روزنامه شهرآرا نوشت: «کرونا پیر و جوان، زن و مرد و
فقیر و غنی نمی‌شناسد ولی هر کدام از این‌ها به عللی ضربه‌پذیری و
رفتارشان در برابر کرونا متفاوت است. برخی ضعیف‌تر و برخی
قوی‌تر، برخی ایمن‌تر و برخی ناایمن‌تر رفتار می‌کنند. در مجموع
طبقات ضعیف از چند جهت ضربه‌پذیرتر هستند؛ هم از حیث ابتلا به آن و
هم از حیث تبعات بعدی به‌ویژه آثار اقتصادی.
از نظر ابتلا آنان ضربه‌پذیرتر هستند، زیرا امکان کمتری دارند که
خود را در خانه قرنطینه کنند. بسیاری از افراد این طبقه کارگر مستقل یا
روزمزد هستند و نمی‌توانند در خانه بمانند و امکان کمتری دارند که به
لحاظ اقتصادی وسایل بهداشتی و ایمنی در برابر ویروس را تهیه و
استفاده کنند. آنها در محلات و خانه‌هایی زندگی می‌کنند که جمعیت
آنجا متراکم‌تر و در نتیجه مواجهه بدنی با دیگران بیشتر است. اگر به نقشه
مبتلایان به کرونا در تهران نگاه کنیم، به وضوح می‌بینیم که مناطق
جنوبی‌تر شهر تهران با تراکم بیشتری از مبتلایان مواجه هستند. از
سوی دیگر، امکان خورد و خوراک مطلوب‌تر برای مقابله مؤثر در برابر
ویروس در آنان کمتر است. بنابراین ایمنی بدنی آنها نیز کمتر خواهد
شد. از سوی دیگر، به علت بزرگ‌تر بودن اندازه خانوار و کوچک بودن