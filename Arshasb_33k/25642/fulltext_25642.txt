25642
استان همدان گذاشته شده و باید راهکارهایی پیدا کنیم که بتوانیم
نهاده‌های مورد نیاز جوجه‌ریزی‌های صورت گرفته را تأمین کنیم.
نمایش «شطرنج باد» در جشنواره فیلم پارسی
به گزارش ایسنا به نقل از روابط عمومی جشنواره جهانی فیلم پارسی،
امین پلنگی دبیر این دوره از جشنواره درباره برنامه‌های مراسم
افتتاحیه و اختتامیه گفت: مانند هر سال مراسم افتتاحیه و اختتامیه را
برگزار خواهیم کرد. پنجشنبه 13 آذرماه جشنواره با حضور نماینده
وزارت فرهنگ و هنر ایالت «نیوساوت ولز» به طور رسمی آغاز
می‌شود و فیلم «پسر، مادر» (مهناز محمدی) در پایان افتتاحیه روی
پرده می‌رود.
وی ادامه داد: در مراسم اختتامیه که یکشنبه 16 آذرماه برگزار می‌شود،
داوران جشنواره برندگان تندیس «غزال طلایی» را در بخش فیلم بلند
و کوتاه معرفی می‌کنند. نسخه بازسازی شده فیلم «شطرنج باد» هم در
پایان این مراسم روی پرده می‌رود. «شطرنج باد» از فیلم‌های شاخص
تاریخ سینمای ایران است که در طی زمان، دوباره کشف شده و تماشای
آن برای مخاطبان این جشنواره جذاب است.
نهمین جشنواره جهانی فیلم پارسی از 13 تا 16 آذرماه در سیدنی برگزار
می‌شود.