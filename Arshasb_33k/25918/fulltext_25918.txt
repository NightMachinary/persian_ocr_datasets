25918
پیروزی نخستین زن معاون ریاست‌جمهوری در تاریخ آمریکا،
کاملا هریس، از جایگاه فرهنگی بسیار گشوده‌تری، پیام‌هایی
ارزشی برای آمریکایی‌ها، به‌لحاظ اشتباهات اخیر آمریکا در اتخاذ
رویکردهایی مغایر با اصول هنجارها و ارزش‌های نظم لیبرال دارد.
مرکل نیز مانند مکرون، بر لزوم چندجانبه‌گرایی، بازسازی
هم‌پیمانی فراآتلانتیکی و همکاری برای غلبه‌بر چالش‌های جهانی
تأکید دارد. در همین ارتباط توجه به چند نکته ضروری است:
1) طبق گزارشات اتاق‌فکرهای معتبر اروپایی، اتحادیه اروپا در
مواجهه با چین، درصدد گسترش «لیبرالیسم رقابت‌جویانه» است.
هدف اصلی این نوع لیبرالیسم، افزایش خوداتکایی اتحادیه اروپا و
کسب استقلال راهبردی است که مرحله بعدی آن می‌تواند
نقش‌آفرینی اتحادیه اروپا به‌عنوان یک بازیگر منسجم بین‌المللی
باشد.
2) اعتماد اروپا به آمریکا در جریان ریاست‌جمهوری ترامپ و اعتماد
اروپا به چین در جریان بروز بحران کرونا، از بین رفته است. اروپا به‌طور
جدی درصدد حفظ انسجام درونی و یافتن استقلال راهبردی است
(به‌ویژه ، اراده‌ای جدی برای ایجاد همگرایی بین محور بروکسل و
کشورهای ضعیف اروپایی دارد که با نزدیکی به این یا آن قدرت منافع
ملی خود را از منافع اتحادیه‌ای جدا می‌بینند).