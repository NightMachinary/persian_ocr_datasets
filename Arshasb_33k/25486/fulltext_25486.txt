25486
مسجدسلیمان سرمربی خود را مشخص کرده اما بازهم وضعیتی مثل
نفت آبادان دارد. به هر حال وقتی تیمی قرار است وارد نقل و انتقالات
شود، به جیب خود نگاه می‌کند و وقتی پولی نداشته باشد، نمی‌تواند
بازیکن خوب جذب کند و مطمئنا نفت مسجدسلیمان هم در لیگ بیستم
کار سختی خواهد داشت.
وی درباره تیم فولاد نیز گفت: فولاد توانسته شاکله تیم خود در فصل
نوزدهم را حفظ کند و تاکنون با تعدادی از نفرات فصل قبل تمدید کرده
است و اگر بتواند چند مهره دیگر هم به تیم اضافه کند، نباید از نظر فنی و
فوتبالی در لیگ برتر به مشکلی برخورد کند. البته این‌که در مسابقات چه
چیزی اتفاق خواهد افتاد، قابل پیش‌بینی نیست. در مجموع اکنون
فولاد از شرایط خوبی برخوردار است.
ربیعه در خصوص قانون منع ورود بازیکن و مربیان خارجی به فوتبال
ایران، عنوان کرد: به نظر من این قانون مسخره است و من مخالف
سرسخت این قانون هستم. تعجب می‌کنم برخی مربیان و بازیکنان
ایرانی می‌گویند بخشی از این قانون خوب است، در صورتی که اصلا
هیچ چیز این قانون خوب نیست و به ضرر فوتبال ایران است. وقتی
مسئولان و مدیران توانایی ندارند در بخش قرارداد با مربیان و
بازیکنان خارجی، موضوع را کنترل کنند، چرا باید گزینه بدتر
یعنی منع ورود خارجی‌ها به فوتبال ایران را انتخاب کنند؟