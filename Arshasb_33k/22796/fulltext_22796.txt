22796
محمدصالحی: تنها راه کنترل کرونا همکاری مردم در رعایت
پروتکل‌های بهداشتی است
حسین محمدصالحی دارانی در گفت و گو با ایسنا، با تاکید بر ضرورت
رعایت پروتکل های بهداشتی از سوی مردم، بیان کرد: با توجه به
شرایطی که در مقابله با ویروس کرونا در آن قرار گرفته ایم، اولویت اول
حفظ سلامت شهروندان است. امروز شاهد هستیم که گسترش این
ویروس خسارت زیادی را به بخش های مختلف کشور وارد کرده
است و دیگر خیلی از بیمارستان ها تخت های خالی نداشته و کادر
درمانی کشور به شدت تحت فشار هستند.
وی در ادامه با بیان اینکهامروز تنها راه کنترل این بیماری پرهیز از
تجمعات و ترددهای غیر ضروری است، اظهار کرد: متاسفانه شاهد
هستیم که در سطح اجتماع گروهی از افراد به پروتکل های بهداشتی
توجهی نداشته و همچنان برخی از تجمعات، دورهمی و سفرهای غیر
ضروری مردم برقرار است.
نماینده مردم فریدن و فریدون شهر در مجلس تصریح کرد: ما حتی در
حوزه های انتخابیه خود خیلی از جلسات غیر ضروری را کنسل کرده
ایم. از مردم نیز تقاضا داریم که از تجمعات و ترددهای غیر ضروری
پرهیز کرده و به پروتکل های ابلاغی توجه کنند تا هرچه زودتر بتوانیم
این بیماری را کنترل کنیم.