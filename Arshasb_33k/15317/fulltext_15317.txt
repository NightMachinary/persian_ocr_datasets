15317
دولت نظر و آمار نهایی خود در مورد تفریغ بودجه 97 را به مجلس ارائه
کند
محمد خدابخشی در گفت‌وگو با ایسنا، با اشاره به جلسه عصر
امروز(یکشنبه)کمیسیون برنامه و بودجه با حضور عادل آذر رئیس
دیوان محاسبات گفت: در این جلسه گزارش کمیته دیوان محاسبات
در مورد اختلاف نظر دیوان و بانک مرکزی درباره میزان ارز یارانه‌ای
که در ازای آن کالایی به کشور وارد نشده، مورد بحث و بررسی قرار
گرفت.
وی افزود: گزارش تفریغ بودجه سال 97 بعد از قرائت در صحن حواشی
را به دلیل اختلاف نظر دولت و دیوان محاسبات بوجود آورد که امروز
موضوع ارز 4200 تومانی کاملا بررسی و موارد مورد مغایرت تعیین
شد.
به گفته خدابخشی در جلسه امروز کمیسیون برنامه و بودجه مقرر شد که
دولت نظر و آمار نهایی خود را در این مورد هرچه سریعتر به مجلس اعلام
کند، در غیر این صورت گزارش دیوان محاسبات مورد توافق و تایید
مجلس شورای اسلامی قرار خواهد گرفت.
وی همچنین از بررسی و تصویب لایحه اصلاح موادی از قانون
محاسبات عمومی کشور در جلسه امروز این کمیسیون خبر داد.
دولت نهم، دولت شعارهای زیبا