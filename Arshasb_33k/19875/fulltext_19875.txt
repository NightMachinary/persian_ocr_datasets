19875
به گفته وی، بررسی کارشناسی در این زمینه صورت نگرفته تا مشخص
شود که اکنون مسکن برای اقتصاد ایران اولویت دارد یا خیر.
این کارشناس افزود: عدم رعایت دقت در اینگونه طرح‌ها می‌تواند
آینده اقتصاد کشور را گروگان بگیرد. اینکه گفته می‌شود بانک
مرکزی قرار است اعتباراتی با نرخ 9 درصدی به این طرح بپردازد، اثر
تورمی بسیار بزرگی دارد. از آنجا که اینگونه طرح‌ها با شتابزدگی و یک
جانبه تعیین شده‌اند، نباید اجازه داد که منابع کشور به سمت
بخش‌هایی برود که اولویت حال حاضر اقتصاد نیست‌.
وی با بیان اینکه بانک مرکزی به دلیل آثار تورمی نباید اجازه دهد تا
منابعش صرف این طرح شود، گفت: در شرایط کنونی اقتصاد باید
منابع به سمت تکمیل راه‌های ارتباطی و شاهراه‌های بین‌المللی ایران
برود تا بتواند بخشی از اقتصاد منطقه را به دست گیرد.
تا زمانی که مشکل اصلی اقتصاد ایران درک نشود، با تخصیص اعتبار
مشکلی حل نمی‌شود
همچنین، یک تحلیلگر دیگر اقتصادی در این باره گفت: زمانی که در
اقتصاد یکسری ریسک‌ها به فعالان اقتصادی و خود اقتصاد تحمیل
می‌شود تا با برهم خوردن چرخه‌های اقتصادی شاهد یک شکاف اساسی
باشیم، سیاست‌گذار باید بتواند حداقل‌های نیاز به مسکن را تامین
کند و در این مسیر با حرف زدن نمی‌توان کار را پیش برد.