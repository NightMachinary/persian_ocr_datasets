9788
این پیشکسوت کاشی‌کاری و مرمت خاطرنشان می‌کند: البته این
دعوت نه بعد از انجام مرمت، بلکه قبل از آن باید انجام می‌شد تا با
نظرخواهی از همه متخصصان، طرح مرمتی تدوین شود. کاشی
تراش‌ها و معرق تراش‌ها هم که در چنین جلسه‌ای حضور نداشته‌اند،
نمی‌دانم طرح با نظر چه کسانی تهیه‌شده است.
در فیلمی که اخیراً توسط یکی از فعالان اینستاگرامی منتشر شده، روی
بخش مرمت‌شدۀ گنبد شیخ لطف‌الله سفیدک دیده می‌شود. رسام که در
دهه شصت مرمت گنبد شیخ لطف‌الله را بر عهده داشته، دربارۀ علت سفیدک
زدن کاشی، توضیح می‌دهد: در معرق نباید بین کاشی‌ها فاصله‌ای
وجود داشته باشد و محراب مسجد شیخ لطف‌الله، شاهد این مدعاست.
برای گنبد مسجد شیخ لطف‌الله بین کاشی‌ها فاصله بوده و روی کاشی‌ها
دوغاب ریخته‌اندو بعد هم آن را پاک‌ کرده‌اند، اما این دوغاب روی
کاشی‌ها شوره زده است.
این پیشکسوت کاشی‌کاری یادآور می‌شود: اگر معرق درست ‌کار
شود، هیچ نیازی به بندکشی و گچ کشی یا دوغاب ریختن نیست و سفیدک
یا شوره هم مربوط به همین دوغاب است. در یکی از ویدئوهای منتشر
شده استاد رضایت به‌صراحت می‌گویند به پایین گنبد روغن بزرک
زده‌اند. نمی‌دانم چرا، شاید به این خاطر زده‌اند که سفیدک‌ها از پایین
مشخص نباشد.