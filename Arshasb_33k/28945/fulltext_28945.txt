28945
استاد انوشه به ایران فرهنگی عشق می‌ورزید و به همین خاطر مرزهای
جغرافیایی را برداشته بود و دل‌ها را نشانه گرفته بود؛ خانه ایشان
کتابخانه‌ای به وسعت دل‌های ایران دوستان و محل رفت و آمد
دوستداران و جویندگان دانش بود.
زنده‌یاد انوشه علاوه بر انتشار بیش از هزار مقاله، آثار قلمی ماندگاری
همچون «تاریخ ایران کیمبریج»، «دانشنامه ادب فارسی»،
«دانشنامه ناشنوایان»، «تاریخ غزنویان»، «ایران و تمدن ایرانی»و
... از خود به جای گذاشتند که هر یک از این آثار از جریان‌سازی و تعهد
ایشان به عرصه فرهنگ و ادب ایران اسلامی حکایت دارد که امیدوارم
توسط شاگردان و دوستداران ایشان پیگیری شود.
موسسه خانه کتاب در راستای تکریم این استاد بزرگ، بنا داشت در
سلسله برنامه‌های عصر کتاب از سال‌ها تلاش و مجاهدت فرهنگی ایشان
تجلیل کند که با توجه به شیوع ویروس کرونا در کشور و لغو
برنامه‌های فرهنگی برگزاری این برنامه به تعویق افتاد، اما مستندی به
همین منظور تهیه شده بود که در حال تدوین است و به زودی منتشر
می‌شود.
اینجانب ضایعه‌ غم‌انگیز درگذشت این استاد مسلم و نام آور زبان و ادب
فارسی را به جامعه‌ی علمی، ادبی و فرهنگی ایران تسلیت عرض می‌کنم و
برای آن شادروان از خداوند متعال طلب آرامش روح دارم.»