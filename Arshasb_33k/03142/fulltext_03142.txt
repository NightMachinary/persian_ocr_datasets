3142
هایکو ماس، وزیر خارجه آلمان در آستانه دیدار با همتایان اروپایی
خود در لوکزامبورگ تاکید کرد اوضاع بلاروس در هفته‌های
گذشته بهتر نشده و خشونتی که رژیم لوکاشنکو اعمال می‌کند ادامه
دارد. او افزود به همین دلیل پیشنهاد می‌کند مجموعه‌ای از تحریم‌ها که
شامل لوکاشنکو هم بشوند در دستور کار قرار گیرد.
خبرگزاری فرانسه به نقل از منابع مطلع گزارش داده که ظاهرا برخی از
قضات بلاروس و شماری از اعضای خانواده لوکاشنکو نیز در فهرست
تحریم‌هایی هستند که قرار است اتحادیه اروپا تصویب کند.
وزیران خارجه کشورهای عضو اتحادیه در نشست روز دوشنبه، بار
دیگر از دولت بلاروس خواستند با نمایندگان جامعه مدنی و
اپوزیسیون وارد گفت‌وگو برای دست یافتن به یک راه‌حل
مسالمت‌آمیز شوند. آنها همچنین خواستار آزادی زندانیان سیاسی
و معترضانی شدند که خودسرانه بازداشت شده‌اند.
در بیانیه پایانی نشست وزیران خارجه تاکید شده که اتحادیه اروپا
اهدای کمک‌های مالی به بلاروس را به گونه‌ای بازطراحی می‌کند که
شهروندان و جامعه مدنی از آن بهره‌مند شوند اما در اختیار نهادهای
حکومتی قرار نگیرد.
استفاده از ظرفیت دانشنامه‌نگاری برای ساماندهی دانش
سلامت‌ودین