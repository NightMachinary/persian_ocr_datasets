29354
بله، طلبه بود. بعد از شروع جنگ، حجره‌های مدرسه حاج فتحعلی بیک،
تنها محلی برای فراگیری علوم دینی نبود. اتاق فکر بچه‌هایی بود که در
تلاطم رفتن به جبهه بودند. از این رو حسینعلی مدت کوتاهی را به
تحصیلات علوم حوزوی پرداخت و در کنارش به حرفه آلومینیوم
سازی نیز مشغول شد، به طوری‌که در همین مدت استادکار نمونه شد.
اولین اعزام پسرم 27 دی ماه سال 62 بود. به عنوان صنعتگر با نیروهای
جهادسازندگی به جبهه رفت. مرحله دوم هم دوباره با نیروهای جهاد
اعزام شد. مرحله سوم و چهارم اعزامش در سال‌های 63 و 64 بود. به
عنوان بسیجی و از طریق سپاه به منطقه مهران اعزام شد.
خاطره‌ای از اعزام بچه‌ها به جبهه دارید؟
یکی از همرزمانش به نام حجت‌الاسلام رضا خراسانی‌نژاد از دوستان و
همرزمان حسینعلی و عباسعلی از حال و هوای روزهای اعزامشان
می‌گفت: بهار سال 64 حسینعلی به همراه نیروهای آموزش دیده تیپ
28 صفر، به منطقه قلاویزان مهران که همان خط پدافندی بود، اعزام شد.
من به همراه تعدادی دیگر از بچه‌های خورزان در خط پدافندی فرخ
آباد مهران مستقر بودیم. چند هفته‌ای از استقرار تیپ می‌گذشت که یکی
از بچه‌ها گفت حسینعلی در قلاویزان است. برویم ببینیمش. به قلاویزان
رفتیم و ناهار در کنار حسینعلی بودیم. بعد از آن دیدار، اولین
مأموریت‌مان در تابستان گرم در ساختمان‌های پنج طبقه اهواز و