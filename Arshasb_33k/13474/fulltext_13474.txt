13474
جعفری افزود: از مسابقات جهانی پرتغال که به ایران برگشتم، رنکینگ
من هفت جهان بود اما آن‌قدر من را به مسابقات نفرستادند که رنکینگ من
به 16 رسید. البته همین الان نیز نفرات دیگری هم داریم که در مسابقات
مختلف مدال کسب کردند اما با توجه به این‌که پیش‌بینی می‌کنند که
سهمیه کسب نمی‌کنند، آن‌ها را به مسابقات اعزام نمی‌کنند.
وی تاکید کرد: اگر من را به مسابقات کسب سهمیه آذربایجان اعزام
می‌کردند، صد درصد سهمیه را کسب می‌کردم. واقعا از تصمیم
فدراسیون ناراحت هستم زیرا شانس کسب سهمیه را از من گرفتند.
شاید در یکی دو مسابقه به دلیل این‌که پاداشم را نگرفته بودم و مخارج
سنگین زندگی نیز بر دوشم بود، نتوانستم نتایج لازم را کسب کنم ولی
واقعا توانایی کسب سهمیه را داشتم. سال گذشته وقتی چند ماه برای
مسابقات آذربایجان که کسب سهمیه بود در اردو بودم و با کلی قرض
گرفتن از دیگران و خرید مکمل و تمرینات مستمر برای رقابت‌ها
آماده شدم، به من اعلام کردند که تو اعزام نمی‌شوی و اولویت با نفرات
دیگری است و جالب است که همان نفرات را هم نبردند.
این ورزشکار خوزستانی افزود: پس از مسابقات آذربایجان نیز،
مجددا من را به اردوی قزاقستان دعوت کردند که نرفتم زیرا دیگر
روحیه و انگیزه‌ام را از دست داده بودم و احساس کردم که باز هم من را مثل
مسابقات آذربایجان می‌پیچانند. در آخرین سفر رئیس فدراسیون به