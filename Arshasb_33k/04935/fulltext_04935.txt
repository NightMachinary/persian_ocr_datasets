4935
امکانات ارتش بدون محدودیت برای مبارزه با کرونا به کار گرفته شد
به گزارش ایسنا به نقل از روابط عمومی ارتش، امیر سرتیپ دوم حمزه
بیدادی فرمانده قرارگاه جنوب غرب ارتش با اشاره به اینکه همزمان با
شیوع ویروس کرونا در کشور و پیرو دستور مقام معظم رهبری برای
همراهی نهادهای نظامی با مجموعه بهداشت و درمان، ارتش
جمهوری اسلامی ایران ابلاغیه‌ای را به منطقه جنوب غرب ارسال کرد
که در نهایت برای مقابله با شیوع بیماری کرونا از سوی این قرارگاه و
دیگر دستگاه‌های اجرایی مرتبط یک رزمایش طراحی شد. وی ادامه
داد: در این رزمایش، وظایفی بر عهده قرارگاه ارتش درجنوب غرب
گذاشته شد که از جمله آنها تفکیک و جداسازی بیماران، ضدعفونی و
گندزدایی شهرها و معابر، انسداد ورودی شهرها در ایام قرنطینه و
ایجاد نقاهتگاه نگهداری از بیماران مبتلا بود. فرمانده قرارگاه
جنوب غرب ارتش ادامه ‌داد: قرارگاه ارتش در جنوب غرب همچنین
تجهیزات و اماکن مورد نیاز مانند بیمارستان‌ها و آمبولانس‌های
خود را در اختیار مجموعه بهداشت و درمان استان قرار داد. وی با بیان
اینکه در اهواز بیمارستان شهید نیاکی ارتش با همه خدمه درمانی شامل
پزشک متخصص و عمومی و پرستار نیز در اختیار دانشگاه علوم پزشکی
اهواز قرار گرفت، گفت: از ابتدای شیوع این ویروس در استان، 92 نفر
از مبتلایان به ویروس کرونا در این بیمارستان بستری شدند که در حال