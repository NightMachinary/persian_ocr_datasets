1847
رازی، دانشمند ایرانی است که تحقیقات ارزنده ای در زمینه سل داشته
است.
وی با اشاره به اینکه بیماری سل یک بیماری عفونی و عامل آن یک
میکروب است که می تواند از راه تنفس بین افراد منتقل شود، افزود:
متاسفانه این بیماری از راه هوا هم منتقل می شود، به طوری که اگر کسی
مبتلا به بیماری سل باشد و در هوایی صحبت کند، بخندد، عطسه و سرفه
کند و ... میکروب سل تا چند ساعت در هوا معلق باقی مانده و اگر فرد
سالمی وارد این محیط آلوده شود امکان آلوده شدن او وجود دارد.
کارشناس برنامه سل و جذام معاونت بهداشتی دانشگاه علوم پزشکی
اصفهان، مدت زمانی که میکروب سل باید در هوای آلوده باقی بماند
را طولانی مدت اعلام کرد و افزود: هر چقدر مدت زمانی که فرد در
محیط آلوده می ماند بیشتر باشد، احتمال ابتلا به بیماری سل هم بیشتر
است.
وی با اشاره به اینکه وقتی میکروب وارد بدن انسان می شود، در 80
درصد موارد وارد ریه می شود و سل ریوی ایجاد می کند، تصریح کرد:
سرفه بیش از دو هفته مهمترین علامت سل ریوی است، به همین خاطر
تاکید می کنیم افراد اگر سرفه بیش از دو هفته دارند حتما نمونه خلط
بدهند تا سل تشخیص داده شود. همچنین ضعف، بی اشتهایی، درد قفسه
سینه، تنگی نفس، خلط و خلط خونی از دیگر علائم سل است.