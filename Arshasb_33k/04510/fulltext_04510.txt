4510
اقدامات در حوزه عفاف و حجاب کافی نیست
حجت‌الاسلام و المسلمین محمدعلی نکونام 23 دی‌ماه در شورای
فرهنگ عمومی چهارمحال و بختیاری در خصوص ارزیابی عملکرد
دستگاه‌های اجرایی، سازمان‌ها و ارگان‌ها در بحث عفاف و حجاب،
اظهار کرد: معمولا اقداماتی در این حوزه صورت می‌گیرد اما
گزارشات و بازرسی‌ها در این حوزه باید واقعی و میدانی باشد.
نماینده ولی‌فقیه در چهارمحال و بختیاری با تاکید بر اینکه اقدامات
در حوزه عفاف و حجاب ناکافی است، عنوان کرد: باید دستگاه‌ها در
این حوزه به وظایف محوله عمل کنند و بازرسان طی مکاتبه‌ای
گزارشات را در این خصوص با جدیت از دستگاه‌ها بخواهند.
وی افزود: همه افرادی که در نظام جمهوری اسلامی ارائه خدمت
می‌کنند باید پرورش انسان را در اولویت خود قرار دهند،
انسان‌سازی با نگاه توحیدی باید در همه تشکل‌ها مدنظر باشد.
نکونام با اشاره به آیات قرآن کریم در خصوص ویژگی‌های مشرکان و
مسلمانان، گفت: طبق فرموده قرآن اگر مسئولی در جهت تربیت انسان
توحیدی حرکت نکند، مشرک خواهد بود، بنابراین این مسئله برای
همه افراد جامعه تلنگر است، اگر در جامعه‌ای نگاه توحیدی حاکم
نباشد، عفاف و حجاب در آن جامعه حاکم نمی‌شود.
نماینده ولی‌فقیه در چهارمحال و بختیاری در ادامه در خصوص