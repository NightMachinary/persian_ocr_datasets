22527
خوزستان به ترتیب بالاترین قیمت را دارند که علت افزایش غیرمنطقی
قیمت خانه در خوزستان، سرمایه گذاری خارجی است.
وی ملاک تعیین متوسط قیمت مسکن که توسط بانک مرکزی، وزارت
راه و مرکز آمار ایران را ثبت کد رهگیری در دفاتر املاک دانست و گفت:
در گذشته متوسط قیمت تهران در این گزارشها استخراج می شد اما بعد از
مصوبه دولت در ستاد ملی کرونا مبنی بر لزوم همه معاملات مسکن در
سامانه کد رهگیری این امکان به وجود آمد تا قیمت متوسط همه استان ها
را داشته باشیم.
محمودزاده همچنین اظهار کرد: مقایسه متوسط قیمت خانه در ایران و
برخی شهرها در سایر کشورها، یکی دیگر از شقوق ساختار جدید است.
قیمت هر متر خانه در 26 استان زیر 10 میلیون تومان است
معاون وزیر راه و شهرسازی با اعلام اینکه قصد داریم در انتشار آمار
بازارمسکن به یک ادبیات مشترک برسیم، گفت: قیمت پایه شهر تهران که
سابقا منتشر می شد اثر ذهنی تورمی را برای کل کشور ایجاد می کرد؛ در
حالی که میانگین قیمت هر متر مربع مسکن در 26 استان زیر 10 میلیون
تومان، 9 استان زیر 5 میلیون تومان، 3 استان بین 10 تا 15 میلیون تومان و
فقط تهران بالاتر از 20 میلیون تومان است.
محمودزاده بالاترین رشد ارزش افزوده بخش مسکن را سال 1391
دانست و گفت: ارزش افزوده بخش مسکن در سال 1391 به عدد 8 رسید