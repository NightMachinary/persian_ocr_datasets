5507
انفجار بمب و تیراندازی در کابل 3 کشته برجای گذاشت
به گزارش ایسنا، به نقل از خبرگزاری آسوشیتدپرس، فردوس فرامرز،
سخنگوی رئیس پلیس کابل گفت، یک بمب آهنربایی چسبیده به
خودرویی زرهی در شمال کابل باعث کشته شدن دو تن و زخمی شدن
دست کم دو تن دیگر شد. هنوز جزئیاتی از این انفجار در دسترس نیست.
وی همچنین ادامه داد، یک دادستان دولتی نیز در شرق کابل به ضرب
گلوله کشته شد. این دادستانی در مسیرش به سمت دفتر کار بود که در
منطقه کارته‌نو مورد اصابت گلوله واقع شد.
این حملات یک روز پس از آن رخ داده که در کابل موشک‌هایی شلیک
شد.
هنوز هیچ گروهی مسئولیت حملات امروز را برعهده نگرفته است.
داعش در چند ماه گذشته مسئولیت چندین حمله را برعهده گرفته است
که شامل حملات وحشتناک علیه نهادها و موسسات آموزشی است که
باعث کشته شدن 50 تن شد که بیشترشان را دانش آموزان و دانشجویان
تشکیل می‌دادند.
حملات امروز درست یک روز پس از آن رخ داد که داعش با شلیک‌های
موشکی کابل را هدف قرار داد و در آن دست کم یک غیرنظامی کشته و یک
تن دیگر زخمی شد.
این گروه مسئولیت این حملات را برعهده گرفت و در سایت خبری