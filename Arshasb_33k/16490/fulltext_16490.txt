16490
رمضانی: به قدر کافی حق استقلال خورده شده است/ بهترین تیم ایران
هستیم
به گزارش ایسنا، سعید رمضانی، سرپرست تیم فوتبال استقلال پس از
قرعه‌کشی رقابت‌های جام حذفی و دیدار تیمش مقابل پرسپولیس در
نیمه نهایی این رقابت‌ها گفت: آقای پیروانی مطلبی را گفتند که ما به کل
آن را دور انداختیم. اصلا دنبال حاشیه نیستیم. به حد کفایت حق استقلال
خورده شده است. این بازی‌های رسانه‌ای اصلا قشنگ نیست که این
اتفاق برای تیم در چند هفته دارد رخ می‌دهد. شما کیفیت تیم را ببینید،
می‌فهمید که بهترین تیم ایران، استقلال است.
او ادامه داد: خواهش می‌کنم جوسازی‌های رسانه‌ای از الان شروع
نشود. ما به همه تیم‌ها احترام می‌گذاریم و کیفیت خود را در زمین فوتبال
نشان می‌دهیم و روز شهرآورد هم فوتبال خود را ثابت می‌کنیم.
رمضانی: هنوز مکان بازی ما با فولاد مشخص نشده
به گزارش ایسنا، سعید رمضانی درباره دو بازی تدارکاتی آبی‌های
پایتخت در روزهای پیش روی گفت: ما روز پنجشنبه با خوشه طلایی و
روز جمعه با تیم هوادار بازی می‌کنیم. این دو بازی در زمین شماره دو
آزادی و با میزبانی تیم ما انجام می‌شود چون در محل تمرین ما لوازم
بهداشتی تهیه شده و اقدامات مربوط به پروتکل‌های بهداشتی را
رعایت می‌کنیم.