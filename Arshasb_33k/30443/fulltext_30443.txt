30443
گرد آورد و باید آن را یکی از مهم‌ترین منابع برای شناخت سنت‌های
تاریخ‌نگاری در دو سده پیش از طبری تلقی کرد.
بهرامیان تصریح کرد: البته در استناد به تاریخ طبری باید دقت کرد، به
ویژه از این جهت که طبری در نقل و ثبت اخبار و روایات به چه منابعی
ارجاع می‌دهد و آیا در آن روایات دخل و تصرف می‌کند یا نه؟ و اساسا
چه راه‌هایی برای نقد روایات طبری باید در پیش گرفت. بدیهی است
که محققان مسلط بر زبان عربی بهتر می‌توانند از کتاب تاریخ طبری
استفاده کنند.
او خاطرنشان کرد: از طرف دیگر، «تاریخ طبری» سنت
تاریخ‌نگاری و تاریخ‌نگری ایرانیان را هم حفظ کرد. روایات طبری
در این کتاب هرچه به وقایع دوران خود نزدیک می‌شود، از تنوع
کمتری برخوردار است و گاه به نظر می‌رسد به نحوی به اسناد خلافت
دوران بنی‌عباس دسترسی داشته است، مثلا در ماجرای «بابک
خرمدین» به روایت یک شاهد عینی استناد می‌کند که کاملا جنبه
گزارشی دارد و معلوم است که راوی قصد روایت گزارش جزئیات
حوادث به یک مقام مافوق را داشتهو جالب است که طبری علی‌رغم
شیوه خود در این کتاب، به نام این منبع اشاره‌ای نکرده است. اگر این
روایت را یک گزارش رسمی تلقی کنیم، آن‌گاه دسترسی طبری به آن
جالب خواهد بود.