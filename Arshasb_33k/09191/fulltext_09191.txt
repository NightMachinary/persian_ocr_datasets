9191
امیر سرلشکر موسوی با تاکید بر اینکه نیروی هوایی ارتش نیز
ماموریت‌های خود را به خوبی انجام داد، گفت: نیروی هوایی شلیک
موشک‌های هوابه سطح، بمباران‌ها و پشتیبانی از نیروهای عمل
کننده را با هماهنگی خوب انجام داد و به خوبی از پهپاد ایرانی کمان در
نقش یک بمب افکن استفاده کرد.
وی ادامه داد: پدافند هوایی هم ماموریت‌های واگذار شده را از جمله
پرنده‌هایی که به عنوان هدف برای آن در نظر گرفته شده بود با موفقیت و با
استفاده از سلاح های تماما بومی توسط جوانان پدافند هوایی ساقط
کرد والبته قاطعانه از ورود انواع پرنده های بدون سرنشین و با سرنشین
بیگانه از جمله آمریکایی در منطقه رزمایش ممانعت کرد.
فرمانده کل ارتش با اشاره به محوریت نیروی دریایی ارتش در این
رزمایش و اجرای بسیاری از ماموریت‌های تاکتیکی تمرین شده
توسط این نیرو در هماهنگی با سایر نیروها، عنوان کرد: مهمترین بخش
فعالیت نیروی دریایی در این رزمایش که با همکاری عناصری از
نیروی زمینی و پوشش پدافند هوایی و نیروی هوایی ارتش انجام شد،
تهاجم آبخاکی بود که برابر طراحی های انجام شده به بهترین نحو
ممکن انجام شد.
امیر سرلشکر موسوی تاکید کرد: اقدامات رزمایش، تحت
فرماندهی قرارگاه ذوالفقار ارتش با دقت تمام و برنامه‌ریزی های دقیق