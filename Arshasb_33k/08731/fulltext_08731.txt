8731
شیمی، مهندسی و فناوری نانو به سنتز، تعیین ویژگی و ساخت
مولکول‌ها و وسایل زیستی در حد نانو بپردازند. به کارگیری این
واقعیات منجر به ظهور فناوری جدید نانو زیست فناوری شده است.
بعضی از مهم‌ترین کاربردهای علمی شناخته شده فناوری نانو در زمینه
محیط زیست و آلودگی هوا نانوحسگرها، نانو فیلترها و
کاتالیزورهای زیست محیطی هستند.
فناوری نانو یک حوزه در حال رشد و گسترش است. اما همراه با این
گسترش و خلق فرصت‌های نو برای ایجاد صنایع، کاربردها و
محصولات جدید ممکن است اثرات زیان‌آوری را بر سلامت انسان و
محیط زیست تحمیل کند. در مقیاس نانو، خصوصیات مواد
دستخوش تغییرات بسیاری می‌شود. به تبع این تغییرات، پیش‌بینی،
شناسایی، ارزیابی و کنترل ریسک‌های بهداشتی، ایمنی و زیست
محیطی ناشی از نانو مواد نیز با چالش مواجه می‌شود.
نانوذرات، به دلیل اندازه کوچک و سطح زیاد، واکنش پذیری بسیار
زیادی از خود نشان می‌دهند. همین خصوصیت سبب می‌شود تا نسبت
به ذرات درشت‌تر ریسک حریق و انفجار بیشتری ایجاد کند.
سال‌هاست که از نانوذرات مهندسی شده و مواد متخلخل نوساختار، به
عنوان کاتالیست، برای افزایش سرعت واکنش‌ها یا کاهش دمای
لازم برای واکنش گازها و مایعات به شکل موثری استفاده می‌شود.