24199
تجویز و ارائه الگو برای جامعه هستند. کتاب‌هایی که با استفاده از
الگوی ایرانی اسلامی پیشرفت در این حوزه منتشر شده‌اند نیز کمابیش
همین مفهوم را از سبک زندگی در ذهن داشته و در صدد ارائه الگو و
شاخص‌هایی تجویزی برای سبک زندگی ایرانیان هستند. تعداد این
نوع آثار چه در شکل کتاب و چه در شکل محتواهای تولید شده در
فضای مجازی زیاد است.
به گزارش ایسنا، دسته دوم کتاب‌هایی که در چارچوب یکی از علوم
تجربی موجود و با توجه بیشتر به بدنه نظری علم جدید (عمدتا
جامعه‌شناسی و روانشناسی) نگاشته شده و برخی از آنها به سویه
روش‌شناختی اندازه‌گیری آن نیز وارد شده‌اند.
از برجسته‌ترین کتاب‌های منتشر شده در این حوزه می‌توان از کتاب
«مصرف و سبک زندگی» محمد فاضلی و کتاب «جامعه‌شناسی سبک
زندگی» محسن نیازی نام برد. کتاب «سبک زندگی اسلامی و ابزاری
برای سنجش آن» نوشته محمد کاویانی نیز کتابی است که به حوزه
ابزارسازی وارد شده و دیدگاه روانشناختی و اسلامی را با هم ترکیب
کرده و با ترکیب تعریف دینداری و سبک زندگی و در نظر گرفتن
ارزش‌ها و اعتقادات و نیت‌ها علاوه بر نمودهای رفتاری در سبک
زندگی، ابزاری برای اندازه گیری سبک زندگی اسلامی تدوین کرده
است.