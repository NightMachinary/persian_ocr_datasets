21409
«جعل» و «استفاده از سند مجعول» قابل‌طرح خواهد بود که مجازات
هرکدام از آن‌ها حداقل شش ماه حبس است اما هنوز هم عده‌ای به علت
عدم اطلاع از قانون همچنان از دست‌نوشته استفاده می‌کنند.
زن جوانی که داخل تاکسی است نیز از زمینی می‌گوید که به‌صورت
دستی معامله کرده و پول هنگفتی داده است اما هنگام ثبت متوجه شده
است زمین بارها به افراد مختلف فروخته‌شده است و حالا نه زمین دارد نه
پول، درحالی‌که در قانون صراحتاً آمده است که افراد زمانی که
می‌خواهند ملک یا زمینی را معامله کنند، لازم است در مورد ملک و
مستغلات از اداره ثبت‌اسناد استعلام کرده و پس‌ازآن اقدام به امضای
قولنامه و تبادل وجه معامله کنند. در موارد بسیاری اتفاق می‌افتد که
ملک به علل قانونی در توقیف یا رهن بوده و گاهی نیز فرد فروشنده اجازه
معامله ندارد؛ لذا استعلام و تخصیص کد رهگیری مانع مراجعات
قضایی می‌شود و از طرفی اگر ما به قانون احترام بگذاریم و بر اساس آن
عمل کنیم دیگر فرد نمی‌تواند یک زمین را به چندین نفر بفروشد.
من حرفه‌ای هستم نگران نباش!
همان‌طور که مسافران تاکسی در حال بحث در خصوص قانونی که
سخت است و هیچ‌کس اجرایش نمی‌کند، هستند به محل موردنظرم
می‌رسم و از تاکسی پیاده می‌شوم، امروز با یکی از آرایشگران
سرشناس شهر قرار ملاقات داشتم هنگام ورود به آرایشگاه تخت