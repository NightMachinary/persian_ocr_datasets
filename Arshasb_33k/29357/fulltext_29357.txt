29357
پرسیدم مجروح کیست؟ یکی از آن‌ها گفت خراسانی. گاهی که
آسمان روشن می‌شد با نور منورها، فرصتی بود تا بتوانم به صورت
مجروح نگاهی بیندازم. حسینعلی بود که از ناحیه دو پا مجروح شده بود.
کلماتی را زیر لب زمزمه می‌کرد. به آمبولانس رسیدیم. درحالی که
حسینعلی مدام زیر لب زمزمه می‌کرد یا زهرا!... یا مهدی!... و آرام به خود
می‌پیچید. تقاضای آب کرد. کمی آب به او دادم. داخل آمبولانس
گذاشتیمش درحالی که ذکر «یامهدی» اش قطع نمی‌شد، کمی بعد
حسینعلی به آرزویش رسید و شهید شد.
فرازی از وصیتنامه شهیدحسینعلی خراسانی: «پیام دیگری که برای
شما ملت غیور دارم این است که راه حسین گونه شهدا را تا آخرین قطره
خونی که در رگ هایتان جریان دارد، ادامه دهنده باشید و بدانید که اگر
در پای منبرهای روضه خوانی که می‌نشینید و وقتی که مصیبتی از
مصائب حضرت امام حسین (ع) می‌خوانید ما داد و فریادهایمان بلند
می‌شد و به سر و سینه خویش می‌زدیم و با خود زمزمه می‌کردیم و
می‌گفتیم‌ای کاش ما در زمان حضرت بودیم و لبیک به «هل من ناصرا
ینصرنی» آن حضرت می‌گفتیم. حالا وقتش فرا رسیده و زمان
لبیک‌گویی و امتحان می‌باشد.»
عباسعلی بزرگ‌تر از حسینعلی بود؟
عباسعلی متولد پنجم دی ماه 1345 بود. چهار سالی از حسینعلی