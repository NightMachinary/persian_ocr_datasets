28665
پس از کادر درمانی، کارکنان بانکی در معرض ابتلا به کرونا هستند
عبدالکریم گراوند در نشست شورای هماهنگی بانک های استان
بوشهر با قدردانی از تلاش کارکنان بانکی در استان و تسلیت به جامعه
بانکداران کشور به دلیل فوت شماری از پرسنل بانکی کشور به دلیل
بیماری کرونا اظهار کرد: پس از کادر درمانی، کارکنان بانکی در
معرض ابتلا به کرونا هستند و این مهم موجب شده تا رعایت مسائل
بهداشتی و فاصله گذاری اجتماعی در بانکها ضروری باشد.
وی تاکید کرد: نظر به اهمیت فعالیت بانکی در استان در شرایط مقابله با
کرونا، نشست امروز با حضور مدیران بانک های استان تشکیل شده تا
راهکارهای لازم برای خدمات بانکی در استان اندیشیده شود.
استاندار بوشهر تصریح کرد: فاصله گذاری اجتماعی در سیستم بانکی
استان رعایت شود و برای تحقق این امر شورای هماهنگی بانکها با
همکاری دانشگاه علوم پزشکی، نسبت به اجرای دقیق پروتکل های
بهداشتی در بانک‌ها اقدام کنند.
گراوند اضافه کرد: اجرای دورکاری در شعب بانکی استان ضروری
است و مدیران بانکی این موضوع را در دستور کار خود قرار دهند و
کارمندانی که بیماری زمینه ای دارند، بانوان باردار و جانبازان
شیمیایی در اولویت استفاده از ظرفیت دورکاری قرار گیرند.
مقام عالی دولت در استان بوشهر اضافه کرد: با توجه به دستورات اکید