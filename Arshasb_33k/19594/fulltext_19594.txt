19594
مربوطه نیست، بلکه همه دستگاه‌ها، نهادها، گروه‌ها و آحاد جامعه باید
به فراخور وظایف خود، در حفظ حقوق بیت‌المال، با مسئولیت پذیری
اجتماعی ایفای نقش کنند و این یک وظیفه و تکلیف ملی است و همه باید در
این راستا مشارکت داشته باشند.
تغییر کاربری اراضی ملی به شغل برخی افراد تبدیل شده
این مسئول همچنین گفت: متأسفانه دست اندازی و تغییر کاربری
اراضی ملی و منابع طبیعی، به شغل برخی افراد تبدیل شده و تنها منافع
عده‌ای به صورت غیرقانونی و با تخلفات گسترده تامین می‌شود و گاهاً
خدمات غیرقانونی نیز از سوی برخی دستگاه‌های خدماتی در اختیار
آن‌ها قرار می‌گیرد، که همین موضوع مشکلاتی را در راستای اعمال
قانون در آینده ایجاد می‌کند و دادستانی به عنوان مدعی‌العموم،
شناسایی و بررسی مشکلات و تخلفات این حوزه را در راستای احیا
حقوق عامه و پیشگیری از وقوع جرم در دستور کار قرار داده است.
وی خاطرنشان کرد: تغییر کاربری اراضی، تخریب و اعاده به وضع
سابق تغییر کاربری‌ها، خسارت‌های سنگین و گاهاً جبران ناپذیری
را به دستگاه‌های متولی و در نتیجه حاکمیت تحمیل می‌کند و متاسفانه
زمین نیز دیگر به حالت قبل برنمی‌گردد و همین موضوع آسیب‌های
سنگینی را به چرخه اقتصاد کشور به‌خصوص در حوزه کشاورزی
وارد می‌کند.