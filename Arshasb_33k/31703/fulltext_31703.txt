31703
به گزارش ایسنا، کیومرث هاشمی، نامزد ریاست فدراسیون فوتبال
که امروز در انتخابات این فدراسیون نام‌نمویسی کرد، گفت: بعد از
گذشت 5 سال از دوره مدیریتی فدراسیون فوتبال، فرآیند انتخابات
با تصویب اساسنامه شروع شد و ما هم نام‌نویسی کردیم. من از جنس
ورزش هستم و 35 سال سابقه مدیریت دارم. به عنوان یک کارمند ساده
کار کردم و هیات‌ها، باشگاه‌ها و ادارات کل را می‌شناسم. امیدوارم
این تجربیات باعث شود با همدلی و همراهی جامعه فوتبال به خصوص
اعضای مجمع، به موفقیت برسیم.
او ادامه داد: برنامه تحول آفرین در حال آماده‌سازی است و قطعا در
اختیار رسانه‌ها قرار می‌گیرد. چیزی که فوتبال کشور نیاز دارد
همدلی، وحدت و همراهی جامعه فوتبال و استفاده از ایده‌های نو است.
این نامزد ریاست فدراسیون فوتبال اظهار کرد: با چالش‌های زیادی
مواجه هستیم که منابع مالی بزرگترین چالش ورزش و فوتبال کشور
است که امیدوارم با همت و تلاش مجموعه فدراسیون، رسانه‌ها،
مجلس انقلابی و دولت و همینطور بخش خصوصی بتوانیم این چالش‌ها
را برطرف کنیم.
هاشمی به پرداخت نشدن حق پخش تلویزیونی اشاره کرد و گفت:
ان‌شا‌الله بتوانیم با کمک رسانه‌ها، مجمع تشخیص مصلحت نظام و
سازمان صداوسیما مشکل حق پخش را حل کنیم و عمده مشکلات