23126
مرادی: خاوازی دارای شایستگی لازم برای تصدی وزارت کشاورزی
است
به گزارش ایسنا علی محمد مرادی در جریان جلسه علنی امروز مجلس و در
موافقت با وزیر پیشنهادی دولت برای تصدی وزارت جهاد
کشاورزی، بیان کرد: در نزد خداوند قسط از عدالت بالاتر است و رای
دادن نیز نوعی شهادت محسوب می شود. خداوند می فرماید حتی اگر
گفتن حق و شهادت علیه شما و یا به ضرر پدر و مادر شماست، با صداقت و
حقانیت شهادت دهید. بنده نیز از شما می خواهم امروز به حق شهادت
داده و نظر جناحی و گروهی را کنار بگذارید. اگر آقای خاوازی
شایستگی لازم را نداشت بنده در اینجا از ایشان حمایت نمی کردم.
وی در ادامه اظهار کرد: آقای خاوازی فردی مناسب برای این پست
بوده و توانایی این کار را دارد. از شما می خواهم با رای اکثریت از ایشان
حمایت کنید.ایشان شایستگی تصدی این وزارت خانه را دارا
هستند.
نماینده مردم قروه و دهلران در مجلس تصریح کرد: ایشان فردی
ولایتمدار، مومن، فرهیخته و مدیری شایسته است. بدون هرگونه سو
گیری شخصی و جناحی برای بخش کشاورزی تلاش می کنند. مهارت
های فنی و توانایی رهبری و عملگرایی و تواضع و مردم داری ایشان
سبب شده همواره به عنوان مدیری نمونه از ایشان یاد کنند.