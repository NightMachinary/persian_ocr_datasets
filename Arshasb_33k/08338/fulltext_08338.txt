8338
بی‌اعتبار سازی اسناد رسمی کشور با هدف پولشویی از سوی اکبر طبری 
به گزارش ایسنا به نقل از قوه قضاییه، در ابتدای این جلسه دادگاه قاضی
ضمن فراخواندن وکیل طبری برای ایراد دفاعیات خود از موکلش
خطاب به او گفت: از بیان مطالب تکراری خودداری کنید.
وکیل متهم در ادامه ضمن انتقاد از پوشش رسانه‌ای دادگاه از روندی که
در یکی از جلسات دادگاه منجر به القای تناقض گویی موکلش در مورد
مبایعه نامه میان مهر صادقی و دانیال زاده شده بود هم انتقاد کرد و گفت:
موکل فقط قسمت‌های خالی آن مبایعه نامه را با دستخط خود تکمیل
کرده و در اختیار مهرصادقی قرار داده است و تا 4 ماه بعد که خود خریدار
آن آپارتمان از مهرصادقی شده بود از سرنوشت آن مبایعه نامه میان
دانیال زاده و مهر صادقی در مورد یک واحد فلورا اطلاع نداشته است و
فیلم پخش شده در جلسه قبل صداقت موکل را اثبات میکند.
وی گفت: موکل معتقد است صدوقی به افترازنی خارج از
کیفرخواست اقدام نموده است.
وکیل متهم طبری در بخش دیگری از دفاعیات خود به روند کسب
مجوز کارشناس رسمی دادگستری در زمینه املاک از سوی موکلش
اشاره کرد و ادامه داد: اصل بر صحت قراردادهاست چرا که تاکنون در
هیچ مرجعی بی‌اعتبار بودن آن ثابت نشده است و نمی‌تواند علیه موکل
به کار گرفته شود.