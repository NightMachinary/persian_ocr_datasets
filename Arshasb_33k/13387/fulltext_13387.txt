13387
به گزارش ایسنا، کاظم خاوازی در جلسه علنی امروز چهارشنبه مجلس
شورای اسلامی ضمن تشکر از مجاهدت‌های تیم بهداشت و درمان و
تسلیت به علت فوت بیماران مبتلا به کرونا از همه موافقان و مخالفان خود
تشکر کرد و گفت: از مولفه‌های اثر گذار در تولید، ابزارهای حمایتی
است. تولید بخش کشاورزی در همه کشورها با حمایت دولت سرپا نگه
داشته می‌شود. آزاد ترین اقتصادها هم موضوع امنیت غذایی را به
نوسانات بازار نمی‌سپارند با عنایت به سهم بخش کشاورزی در رشد
اقتصادی کشور، حمایت از این بخش ضروری است.
وزیر پیشنهادی جهاد کشاورزی خطاب به نمایندگان تاکید کرد: با
هر نوع پیگیری که شده قول می‌دهم حق کشاورزان را در زمینه
قیمت‌های تضمینی پس بگیرم.
وی گفت: صادقانه و واقع‌بینانه برنامه‌های خودم را در سه مورد
خلاصه می‌کنم؛ اول جدیت در اجرای تکالیف قانونی و وظایف
حاکمیتی، دوم رفع تنگناها و گلوگاه‌های تولیدی محصولات
اساسی به ویژه در مدتی کوتاه و سوم ریل‌گذاری با ایجاد بسته‌های
اجرایی برای اقدامات آتی و شکوفایی بخش کشاورزی. بخش
کشاورزی چند وجهی است که در حال حاضر تأمین حدود 80 درصد
انرژی غذایی، 19 درصد اشتغال و 20 درصد از صادرات غیرنفتی را به
خود اختصاص می‌دهد.