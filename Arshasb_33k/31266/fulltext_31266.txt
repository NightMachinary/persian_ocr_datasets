31266
می‌کرد، افزود: برخی از هموطنان پس از خرید خودرو و تحویل آن در
امر پلاک گذاری تعلل می‌کنند و خودروشان را در پارکینگ‌ها
نگهداری می‌کنند و همین موضوع باعث پدید آمدن ظن به احتکار
خودروی بدون پلاک می‌شود و از آن طرف نیز پلیس با مشاهده
خودروهای بدون پلاک در پارکینگ‌ها برخورد خواهد کرد.
رئیس پلیس امنیت اقتصادی ناجا با بیان اینکه در بحث برخورد با
تخلفات عدم عرضه خودرو قاطعانه برخورد خواهیم کرد، تاکید
کرد: در جلساتی که با دیگر مسئولان مربوطه در بحث احتکار خودرو
داشتیم، مقرر شد به صورت قاطع با این موضوع برخورد شود تا در
آینده شاهد وقوع چنین تخلفی نباشیم، لذا همانگونه که مشاهده
کردید در قرعه کشی خودروهای پیش فروش شده اخیر از تمام
نهادهای مسئول در این رابطه یک نماینده رسمی حضور داشت و این
قرعه کشی‌ها تحت رصد ارگان‌های نظارتی برگزار شد.