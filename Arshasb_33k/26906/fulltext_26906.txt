26906
طلعت فهمی، سخنگوی اخوان المسلمین تصریح کرد که این گروه که
سال 1928 در مصر تاسیس شد، کاملاً از خشونت، تررویسم و تفرقه
افکنی در امت به دور است و از زمان تاسیسش، گروهی دعوت کننده به
اصلاح بوده که همواره با حکمت وموعظه حسنه و به دور از افراط یا
تفریط، به سمت خداوند دعوت کرده است.
فهمی در مصاحبه با خبرگزاری آناتولی با اشاره به اینکه اخوان
المسلمین همه اتهاماتی را که هیئت علمای سعودی علیه آن مطرح
کرده، رد می‌کند، تاکید کرد: روش و منش این گروه براساس کتاب
خداوند و راه صحیح سنت و به دور از هرگونه تحریف و یا رادیکالیسم
بوده و تاریخش و سابقه گروه گواه این موضوع است.
فهمی ادامه داد: اخوان المسلمین به طور کلی از خشونت و تروریسم به
دور است و همواره قربانی خشونت و تروریسم نظام‌های دیکتاتوری
بوده است.
وی تاکید کرد: این گروه همواره از عقیده صحیح اسلامی و
آرمان‌های عادلانه امت اسلامی و در رأس آن آرمان فلسطین
جانبداری کرده است.
فهمی در ادامه به سخنان علمای برجسته سعودی نظیر عبدالعزیز بن باز، بن
جبرین، سفر الحوالی و کمیته دائم افتا در عربستان (نهادی رسمی) که
درباره اخوان المسلمین گفته بودند، استناد کرد.