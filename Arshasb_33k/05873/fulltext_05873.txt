5873
ایجاد یک‌هزار هکتار جنگل دست‌کاشت در مناطق بیابانی دامغان
علی عباسی راد 23شهریورماه در جمع خبرنگاران با اعلام این خبر
اظهار کرد: عمده این جنگل‌های دست‌کاشت از گونه تاغ که
سازگاری بالایی با منطقه دارد در مناطق بیابانی و جنوبی شهرستان
ایجاد شده است.
وی از آبیاری و مراقبت از نهال‌های کشت شده در سطح یک‌هزار و 650
هکتار به عنوان یکی از اقدامات این اداره در شهرستان نام برد و تصریح
کرد: حفاظت از این جنگل‌های دست‌کاشت با کمک مردم محلی انجام
می‌شود.
رئیس اداره منابع طبیعی و آبخیزداری شهرستان دامغان از اجرای
طرح های بیابانزدایی و کنترل کانون های فرسایش بادی به عنوان
یکی از سرفصل‌های کاری دیگر این دستگاه اجرایی نام برد و تصریح
کرد: اجرای طرح های بیابانزدایی و کنترل کانون های فرسایش
بادی در این دولت با اعتبارات خوبی که در سطح ملی تخصیص یافته
شتاب بیشتری گرفته است.
وی ادامه داد: خوشبختانه از سال 92 تا کنون قریب دو هزار و 100 هکتار
از اراضی بیابانی شهرستان دامغان نیز تحت عملیات نهال‌کاری قرار
گرفته است. در این طرح‌ها با استفاده از کشت گونه‌های سازگار با منطقه
از گسترش و پیشروی کویر تا حد زیادی جلوگیری شده است.