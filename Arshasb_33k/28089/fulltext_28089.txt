28089
وی شهر را دارای روح و کالبد دانست و افزود: توجه به این دو عنصر در
توسعه شهری، اهمیت پرداختن به تاریخ شفاهی و احیای رسوم و آداب
را بیش‌ازپیش عیان خواهد کرد و ما نیز تلاش کردیم در این مجموعه
کتاب و مستندها، آداب و رسوم مربوط بهازدواج، رفتن به گرمابه،
پخت نان و...مردم محلات منطقه چهار را که نسل جدید تنها خاطره‌ای
از آن شنیده، باز زنده سازی کنیم.
الهام باطنی که ساخت مستندهای این پروژه را بر عهده داشته نیز در
گفت‌وگو با ایسنا اظهار کرد: سال 1395روزنامه «اصفهان امروز» با
سردبیری احمدرضا جلوه نژاد، ویژه‌نامه‌ای را به نام «شهر امروز»
منتشر می‌کرد که من نیز با آن همکاری داشتم و سعی می‌کردیم طی
مصاحبه با مردم تاریخ شفاهی پل خواجو، سی‌وسه‌پل و محلات و
بناهای تاریخی اصفهان را جمع‌آوری و منتشر کنیم.
وی ادامه داد: متأسفانه این ویژه‌نامه به خاطر مشکلات کاغذ دیگر
منتشر نشد و عشق به ثبت تاریخ شفاهی همچنان در من وجود داشت تا
اینکه محمدرضا رهبری، معاون فرهنگی شهرداری منطقه چهار
اصفهان اطلاع داد قرار است پروژه‌ای برای ثبت تاریخ شفاهی شرق
اصفهان آغاز شود و دعوت کرد که ساخت مستندهای آن را بر عهده
بگیرم.
این مستندساز با اشاره به موضوع مستندهایی که طی این پروژه