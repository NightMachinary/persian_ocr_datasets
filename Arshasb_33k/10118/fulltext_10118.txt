10118
وی با بیان اینکه تصمیمات‌ اخیر، ظن لطمه‌زدن به پیکره صادرات را
تداعی کرده است، تصریح کرد: جهش تولید زمانی معنا می یابد که
جهش صادرات را به دنبال داشته باشد ولی متاسفانه تصمیماتی که
گرفته می شود لطمه فراوانی به صادرکنندگان وارد کرده است.
رییس اتاق بازرگانی بندرعباس بیان کرد: روانسازی در بخش
صادرات باید اولویت نخست مسئولان باشد و این در حالی است که در
حال حاضر صادرکنندگان با مشکلات عدیده ای مواجه هستند و به
سختی امورات خود را پیش می برند.
صفا اظهار کرد: بسته بندی، حمل و نقل جاده ای و دریایی
صادرکنندگان با ارز آزاد است و تورم داخلی هم در کنار آن وجود
دارد و در کنار تمام این مشکلات، وقفه های پیش آمده در اثر ویروس
کرونا را نیز به مشکلات صادرکنندگان افزوده است ولی با این حال
صادرکنندگان عرصه را رها نکرده اند و برای رشد اقتصادی کشور
تلاش می کنند.
رییس اتاق بازرگانی بندرعباس بیان کرد: بازارهایی که سال ها
صادرکنندگان برای به دست آوردنشان زحمت کشیده اند نباید یک
شبه با یک بخشنامه غیرکارشناسی و یا مصوبه از دست برود و مسوولان
باید به این مهم توجه داشته باشند.
وی عنوان کرد: عدم شفافیت در صدور بخشنامه ها باعث سردرگمی