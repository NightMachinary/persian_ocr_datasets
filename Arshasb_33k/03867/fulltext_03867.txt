3867
اعلام نتیجه بررسی ماجرای مفقود شدن 11 هزار تست کرونا در
خوزستان
دکتر سیدمحمد علوی اظهار کرد: در اجرای مرحله دوم غربالگری در
نیمه دوم فروردین‌ماه امسال، تاکید بر بیماریابی و تست موارد تماس
بود که به این دلیل، آزمایشگاه‌های بیشتری راه‌اندازی شد. در
بازدیدهای معاون کل، سایر معاونین و مدیران ارشد وزارت
بهداشت همگی بر افزایش تست تاکید می‌کردند بنابراین با افزایش
بیماریابی و ردیابی موارد تماس تعداد مراجعین به مراکز بهداشتی
افزوده می‌شد. در نتیجه روزانه تعداد زیادی از مردم برای انجام تست
مراجعه می‌کردند.
به گزارش ایسنا، وی در خصوص ماجرای مفقود شدن 11 هزار تست،
افزود: با توجه به اینکه نمونه‌ها و نتایج آنها در دو سامانه سیب و آزمون،
ثبت می‌شود نتایج ثبت ارسال نمونه‌ها و نتایج تست‌ها در این دو سامانه
با هم انطباق نداشت و اختلافی بین این آمار وجود داشت که به این دلیل،
شائبه مفقود شدن نمونه‌ها توسط برخی افراد که به چرخه کار آشنا
نبودند، ایجاد شد.
علوی گفت: در این روند، آزمایشات انجام و نتایج آنها اعلام می‌شد اما
به دلیل ثبت اشتباه شماره ملی و یا شماره تماس و یا عدم رعایت مسائل
نگهداری نمونه‌ها، اعلام نتایج برخی نمونه‌ها امکان‌پذیر نبود.