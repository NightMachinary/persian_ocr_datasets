16581
 روایت شهادت «غلامرضا رهبر»
به گزارش ایسنا،‌ شهید غلامرضا رهبر نخستین گزارشگر شهید صدا و
سیما جمهوری اسلامی ایران است که روز 21 دی ماه سال 1365 به
شهادت رسید. احمد دواتگرآزاده و جانباز دوران دفاع مقدس در
خاطره‌ای پیرامون شهادت خبرنگار شهید غلامرضا رهبر روایت
می‌کند:در یکی از روزهای عملیات «کربلای 5» ساعت 10 صبح،
گروهی فیلمبردار از بچه‌های صدا و سیما آمده بودند در خط دوم و
اصرار داشتند حتما برای فیلمبرداری به خط اول که بیش از یک کیلومتر با
ما فاصله داشت، منتقل شوند.
تقریباً دو روزی بود که از شهادت تعدادی از بچه‌ها گردان مکانیزه از
لشکر 25 کربلا گذشته بود و حسابی بچه‌های گردان از این بابت ناراحت
بودند... بگذریم. سر تیم این گروه فیلمبرداری از صدا و سیما، با «سید
غلامرضا رهبر» بود که اصرار داشت که با نفربر به خط برود ظاهراً از قبل به
آن‌ها گفته شده بود تنها با نفربر می‌شود در این مسیر تردد کرد.
یکی از خشایارها (نوعی نفربر) را پر از مهماتی مثل «خمپاره 60» و
«آرپی‌جی» کردیم تا برای خط بفرستیم، آن‌ها چهار نفر بودند و مدام
اصرار می‌کردند که همراه همین نفربر خشایار اعزام شوند.به آن‌ها
گفتم اعزام شما با این نفربر به صلاح نیست. بمانید و با نفربر بعدی که قرار
است به خط برود تا شهدا و مجروحان را به عقب بیاورد، بروید، اما