2877
وی با بیان این‌که دولت رو به پایان آمریکا همیشه با بدنامی و همیشه با
فحاشی با مردم ما صحبت کرده است عنوان کرد: ما همیشه مودبانه حرف
زدیم امیدواریم مردم آمریکا شرایط را به گونه‌ای رقم بزنند که کاخ
سفید بر مبنای منافع مردم آمریکا و بدون تحقیر سایر ملت‌ها و با پایبندی
به تعهدات سیاست‌های خود را جلو ببرد. ما هرجا ببینیم شرایط آماده
لغو تحریم است از این فرصت استفاده می‌کنیم. هدف ما این است که فشار
تحریم را از شانه‌های مردم برداریم و هرجا فضا مناسب این کار باشد
وظایف‌مان را بر مبنای امنیت ملی‌مان انجام می‌دهیم و هیچ کس در این
زمینه حق فرصت‌سوزی ندارد، چرا که ما باید بر مبنای منافع و وحدت
ملی تصمیم بگیریم.
رییس جمهور در ادامه تاکید کرد: خواهش می‌کنم عده‌ای به شایعات
و القائات نادرست در داخل کشور ادامه ندهند و به آن دامن نزنند و
بگذارند این فضایی را که برای ماه‌های آینده در ذهن مردم به وجود
آمده ادامه داشته باشد و موضوعات منافع کشور را به انتخابات گره
نزنند.
رییس دولت دوازدهم همچنین اظهار کرد: ما نباید تولید، فعالیت،
رشد اقتصادی و اقتصاد را به تحولات دیگر کشورها گره بزنیم و نباید
موضع‌گیری‌هایمان را هم به انتخابات 1400 گره بزنیم. البته اشکالی
ندارد از امروز برای انتخابات 1400 تبلیغ و کار کنیم اما نباید منافع