12331
انگلیس رفته بود. مادرم این را نمی‌دانست که اگر می‌دانست مانع
می‌شد.»
تماس از ایران
چند روز گذشت که خانواده رسول از ایران با او تماس گرفتند؛
خانواده‌ای که بسیار دلگیر بودند و از مهاجرت پسر، عروس و سه
کودکش بسیار ناراحت.
در این مدت مدام با هم صحبت می‌کردند؛ هم صوتی و هم تصویری.
رسول از شرایطش می‌گفت؛ از وضع خوبی که در آن قرار دارد. اما
وضع خوبی نبود. می‌خواست خانواده دلگرم باشند. می‌خواست
مادر اشک دوری نریزد؛ مادری که پس از مهاجرت پسرش سکته کرد و
در بیمارستان، قلبش به شماره افتاد. نمی‌خواست مادربزرگ و
پدربزرگ مهربان از شرایط سخت نوه‌هایشان باخبر شوند.
در این میان اما قاچاق‌برهای دل‌سنگ، یورو می‌خواستند.
شرایطشان فجیع بود ولی باید پول گذر از هر نقطه‌ای و منطقه‌ای را پیش از
عبور، پرداخت می‌کردند.
پرداخت 800 میلیون تومان به قاچاق‌برها
علی درباره 650‌ میلیون دیگری که رسول به قاچاق‌برها داد، گفت: «در
مسیر، این قاچاق‌برها بودند که مدام فشار می‌آوردند. رسول در
سردشت پول‌های میلیونی طلبکار بود اما نتواست پولش را بگیرد.