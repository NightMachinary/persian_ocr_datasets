16713
بستری‌های کرونا را 300 نفر اعلام کرد و افزود: علاوه بر فعال کردن
بخش کرونا در بیمارستان امام خمینی اردبیل بخش‌های کرونایی در
بیمارستان امام رضا، سبلان و حتی بیمارستان فاطمی راه‌اندازی شده
تا شاهد پذیرش بیماران کرونایی باشیم. امامی یگانه تصریح کرد:
روزانه سه تا چهار نفر از این بیماران فوت می‌کنند و به شدت وضعیت
بغرنجی را در اردبیل از حیث ابتلا به کرونا شاهد هستیم. وی با قدردانی از
صنوف همراه در اجرای طرح محدودیت فعالیت مشاغل در اردبیل
بیان کرد: در روز اول همکاری خوبی را در تعطیلی پاساژها و صنوف
غیرضرور شاهد بودیم که امیدواریم با هماهنگی بیشتر مشاغل
غیرضرور از ساعت 18 اقدام به تعطیلی واحدهای خود کنند. فرماندار
اردبیل گفت: در حال حاضر تمامی تالارها، سالن‌های آرایش،
سالن‌های ورزشی‌، آموزشکده‌ها، استخرها،اماکن گردشگری
تعطیل است و از شهروندان انتظار داریم از ترددهای غیرضرور در سطح
شهر با جدیت پرهیز کنند.