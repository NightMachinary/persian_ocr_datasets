24613
سیستم پیچیده ای است که پیش بینی و صحبت کردن درباره آن صادق
نیست.
وی افزود: کسی که مصرف چند ماده مخدر را داشته، با فردی که مصرف
تریاک داشته پروسه درمانی متفاوت از هم دارند و مدل درمان هر فرد
براساس بررسی ویژگی ها و وضعیت زندگی فرد انتخاب می شود و در
مجموع و با توجه به همه این موارد حداقل زمان درمان یک سال است.
اسماعیلی در ادامه با اشاره به اینکه درمان اجباری یک مسیر غلط است،
تصریح کرد: معتاد متجاهر فردی است که به آخر خط رسیده و جامعه و
خانواده او را طرد کرده اند و ساختارهای مغزی وی آنقدر تخریب شده
که بازسای این قسمت قابل انجام نیست و ما این فرد را دستگیر کرده و به یک
مرکز می بریم و می گوییم باید طی سه ماه خوب بشود در حالی که سه ماه در
درمان اعتیاد، هنوز اول کار است.
وی بیان کرد: وقتی آمار مراکز درمان اجباری را بررسی می کنیم می
بینیم به یک گروه سرویس دهی ناقص و معیوب داده شده و موفق نبوده
است؛ ما منکر زحمات نیستیم اما حجم دستگیری زیاد است و توانایی
پوشش دادن همه نیست و به هدف اصلی کار نمی رسیم.
این درمانگر اعتیاد گفت: کسانی که با پای خود و حمایت خانواده به
میدان ترک اعتیاد می آیند را مدت ها نگه می داریم و کسی که به تنهایی می
آید و رها می شود انگار کاری انجام نداده ایم.