19374
هشدار می دهد اگر امروز سدها را برداریم و اجازه دهیم تردد اتفاق
بیفتد، چهار پنج روز دیگر شاهد افزایش بیماران علامت دار، حدود دو
هفته بعد افزایش ورودی بیمارستان ها و حدود یک ماه دیگر افزایش
مرگ و میرها هستیم.
با لباس سرهمی تعمیر خودرو جلوی مغازه ایستاده و بلندبلند به همسایه
می گوید: باید خیلی بد شانس باشیم که کرونا بگیریم، شنیده ام بعضی ها
ناقلند و ویروس را بین بقیه پخش می کنند. مغازه خوار و بار فروشی،
سوپر گوشت، میوه و مواد غذایی و بیشتر تعمیرگاه های خودرو هم باز
هستند و مشتریان در حال رفت و آمد در آنها.
آقای درستکار که صاحب یک مغازه گلفروشی است، می گوید: از
فروش شب عید گذشتیم، اما تعداد زیادی گل و گیاه در مغازه دارم که هر
روز باید به آنها رسیدگی کنم، برای همین با کارگرهای روزمزد
تسویه حساب کرده ام و فقط خودم چند ساعتی از روز را در مغازه هستم و به
گل ها رسیدگی می کنم و تک و توک مشتری هم دارم.
زهرا که در یک شرکت خصوصی کار می کند نیز از بلاتکلیفی بخش
خصوصی گله مند است و می گوید: کارفرمای ما انتظار داشت از همان
روز چهارم عید سر کار بیاییم، اما خانواده‌ام اجازه ندادند و به خاطر این
محدودیت های ترافیکی توانستیم شروع کارمان را کمی عقب
بیندازیم، اما از اول این هفته سر کارمان برگشتیم چون نگرانیم که در این