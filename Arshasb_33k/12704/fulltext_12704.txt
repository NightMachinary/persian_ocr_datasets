12704
جهان، بدست آمده است.
روحانی با اشاره به اقدامات دولت تدبیر و امید در دو دوره یازدهم و
دوازدهم از این دوران به عنوان دوران گشایش و پیشرفت یاد کرد و
گفت: در دولت یازدهم اگر چه تحریم‌ها برقرار بود، اما با اقداماتی مانند
توافق اولیه در 100 روز اول و تعدیل تحریم‌ها ماهانه 700 میلیون دلار
از اموال بلوکه شده ایران آزاد می‌شد و اقدامات بسیار مهمی انجام
گرفت که در نهایت به توافق هسته‌ای و موفقیت در زمینه هسته‌ای و رفع
تحریم‌ها منجر شد.
رئیس جمهور افزود: در دوره سه ساله اخیر یعنی دوره مقاومت و
بردباری پس از خروج آمریکا از برجام با سیاست ذاتی آمریکایی‌ها
یعنی قرار دادن زانو بر گلوی مخالفان خود مواجه شدیم و آن همین
اقدامی است که امروز به وضوح در آمریکا شاهد آن هستیم.
روحانی خاطر نشان کرد: آمریکایی‌ها با سیاست «زانو بر گلو»
شدیدترین تحریم‌ها را علیه دولت و ملت ایران اعمال کردند و
هدف‌شان این بود که مردم در تأمین اولیه‌ترین امکانات زندگی خود
نظیر انرژی، آب، برق، گاز، مواد غذایی و دارو دچار مشکل شوند و با
افزایش فشارها این روند به فروپاشی کشور منجر شده و آنها بتوانند به
هدف اساسی خود که از ابتدا آن را دنبال می‌کردند، یعنی تغییر نظام
سیاسی در ایران برسند.