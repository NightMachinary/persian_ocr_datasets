4269
افزایش محسوس مصرف برق/ مدیریت مصرف الزام است
جلال زراعت‌پیشه دوشنبه 19 خرداد در جمع خبرنگاران گفت:
علی‌رغم کاهش نسبی مصرف برق در بسیاری از کشورها به واسطه
شرایط ناشی از انتشار ویروس کرونا، امسال با بروز گرمای زودرس
هوا، نسبت به سال گذشته شاهد افزایش چشمگیر مصرف برق هستیم، لذا
امسال مدیریت مصرف با هدف تامین برق مطمئن و پایدار، از اهمیت
بالاتری برخوردار است.
او ادامه داد: با توجه به تداوم گرم شدن هوا و لزوم استفاده از وسایل
برودتی، پیش‌بینی‌ها نشان از روند افزایشی مصرف برق توسط
مشترکان در بخش‌های مختلف دارد و اگر این مصرف مدیریت نشود،
احتمال بروز مشکل در تامین برق مطمئن و پایدار وجود خواهد
داشت.
زراعت پیشه با یادآوری دو موضوع افزایش چشمگیر مهاجرت از
استان‌هاو شهرهای همجوار در فصل تابستان به شیراز و فارس
(شهرستان‌های گرمسیر فارس واستان‌های بوشهر وهرمزگان ) و
افزایش بی رویه استفاده از وسایل سرمایشی غیر استاندارد در
سال‌های اخیر گفت: میزان مصرف انرژی از ابتدای خرداد تاکنون
نسبت به دوره مشابه سال قبل 10 درصد افزایش داشته و حجم مصرف از
مرز 1140 مگاوات عبور کرده است.