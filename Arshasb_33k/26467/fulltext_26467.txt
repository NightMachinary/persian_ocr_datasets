26467
آن در حال انجام است.
معاون هماهنگی امور عمرانی استاندار سمنان با ابراز نارضایتی از
سرعت پیشرفت این پروژه مهم گردشگری از سوی پیمانکار طرح
افزود: اعتبار مطلوبی به صورت نقدی برای تکمیل و به سرانجام رسیدن
این طرح تخصیص یافته که به سبب همین امر عذرهایی مبنی بر مسائل
مالی و مرتبط کردن این موضوع با کندی پیشرفت پروژه به هیچ عنوان
پذیرفته نیست.
فخری با اشاره به برخی موانع پیش روی این طرح عمرانی، ادامه داد:
مسائل و موارد پیرامون زمین و برق این طرح از طریق راه و شهرسازی و
مدیریت توزیع نیروی برق استان پیگیری و مرتفع خواهد شد.
معاون هماهنگی امور عمرانی استاندار سمنان با تاکید بر اینکه بر سر
مسائل حوزه عمرانی و پیشرفت فیزیکی طرح‌ها به هیچ عنوان با هیچ
فردی عقد اخوت نبسته‌ایم تصریح کرد: هیچ کوتاهی در این پروژه و
دیگر پروژه‌های فعال استان قابل چشم پوشی نیست.
وی با بیان اینکه استاندار سمنان شخصا پیگیر پیشرفت فیزیکی
پروژه‌های عمرانی است اضافه کرد: پیشرفت عملیات اجرایی مجتمع
فرهنگی گردشگری سرخه به صورت مستمر و روزانه توسط حوزه
معاونت عمرانی استانداری پیگیری و هر 15 روز از روند عملیات
احداث بازدید به عمل می‌آید.