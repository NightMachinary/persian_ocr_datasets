3485
داشته باشد. اگر قرار باشد خودش دراین ‌باره مردد باشد که آیا باید
شرکت کنیم یا خیر، نباید مردد باشد و باید بتواند فضای سیاسی را
به‌خوبی تحلیل کند و بن‌بست‌ها را بشکند. سوم هم این که پیام انتخاب
این فرد به نظام باید پیام همراهی و همکاری باشد. نباید شکاف بین نظام
جمهوری اسلامی و اصلاح‌طلبان را که سال‌هاست وجود دارد، این
فرد بیشتر کند و باید در جهت ترمیم روابط بین اصلاح‌طلبان و نظام
سیاسی حرکت کند.»
سخنگوی حزب کارگزاران درباره این که آیا عبدالله نوری
شایستگی ریاست شورا را دارد یا نه، گفته است: «آقای نوری گذشته از
این که خودش هم این مسئولیت را نخواهد پذیرفت، ویژگی سوم را هم
به اعتقاد من ندارد و پیام همراهی و همکاری با نظام از این طریق منتقل
نخواهد شد اما بهزاد نبوی می‌تواند انتخاب خوبی باشد.»
او همچنین از محسن هاشمی و مجید انصاری هم به ‌عنوان کسانی که
می‌توانند رئیس شورای عالی باشند، نام برده است.
غلامسحین کرباسچی: سوابق نوری با عارف قابل قیاس نیست
این سخن مرعشی در حالی است که کرباسچی، دبیر کل حزب
کارگزاران، در تیر سال 97 درباره ریاست پارلمان اصلاحات به
«باشگاه خبرنگاران جوان» گفته بود: «اگر این طرح به‌صورت کامل
تأیید شود و مجموع گروه‌های اصلاح‌طلب از آن حمایت کنند،