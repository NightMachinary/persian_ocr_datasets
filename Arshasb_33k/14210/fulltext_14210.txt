14210
نیازهای روزمره و هزینه‌های جاری دارند. دستمزد یک هنرمند تئاتر
اصلا قابل مقایسه با ستاره‌ها و سلبریتی‌ها نیست.
ماهیان افزود: درست است خوشبختانه سوپر مارکت‌های ما پر از
جنس است و قحطی نیامده ولی مگر می‌شود قیمت‌ها را نادیده گرفت.
به‌ویژه که در ماجرای قطع یارانه، یارانه تعدادی از هنرمندان تئاتر به
خودی خود قطع شد. اینها مسایلی است که قشر هنرمند با آن دست به
گریبان است.
ماهیان که پیش از کرونا نمایش «بچه» را در تئاتر شهر اجرا می‌کرد،
ادامه داد: این روزها تامین نیازهای اولیه مردم در اولویت است و طبیعتا
تئاتر، سینما و کنسرت جزو ضروریات نیست. شخصا در این 40 روز
خانه‌نشینی، اصلا به زمان شروع دوباره نمایشم فکر نکرده‌ام چون
اجراها باید زمانی از سر گرفته شود که زندگی عادی مردم به جریان
بیفتد.
او تاکید کرد: این روزها که همه در تعلیق به سر می‌بریم. ما به عنوان
گروه‌های اجرایی پذیرفته‌ایم تئاتر تا چند ماه تعطیل است. مسلما
انتظار نداریم زمان قطعی را برای از سرگیری فعالیت‌ها مشخص کنند
زیرا درخواستی غیرمنطقی است و در اولویت هم نیست. با
فاصله‌گذاری اجتماعی که نمی‌توان تئاتر روی صحنه برد. مثل
غذایی نیم‌پز می‌ماند که بعضی از مواد تشکیل دهنده‌اش کم است و طعم و