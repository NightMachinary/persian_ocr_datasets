1711
به گزارش ایسنا سردار حسین اشتری در بدو ورود به استان چهار محال و
بختیاری با اعضای شورای تامین استان دیدار و گفت و گو کرد.
فرمانده ناجا با تاکید بر اجرای طرح مبارزه با هنجارشکنان اجتماعی و
اراذل و اوباش اظهارکرد: این طرح با مشارکت خوب مردم در کلیه
استان ها به اجرا در آمد که مورد رضایت آنها قرار گرفت.
وی با اشاره به اینکه مطالبه مردم از نیروی انتظامی ایجاد امنیت و آرامش
است، گفت: امنیت جامعه و مردم، خط قرمز پلیس است و در این راه از هیچ
کوشش و تلاشی دریغ نخواهیم کرد.
فرمانده نیروی انتظامی در ادامه با تاکید بر مشارکت همه دستگاه ها در
ایجاد و استقرار امنیت از تلاش و همکاری اعضای شورای تامین استان
قدردانی کرد.
به گزارش پایگاه خبری پلیس، در ادامه این جلسه گزارشی از اقدامات
صورت گرفته در سطح استان ارائه شد.