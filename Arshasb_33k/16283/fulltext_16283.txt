16283
سرهنگناصر فرشید ظهر امروز سه شنبه در جلسه شورای هماهنگی
مبارزه با مواد مخدر استان کرمان اظهار کرد: در سال گذشته در
راستای وظایف ذاتی و با همکاری دستگاه های مختلف در کمیته
مقابله، بیش از 147 تن انواع مواد مخدر در استان کرمان کشف و ضبط
شد که نسبت به سال قبل از آن 32 درصد افزایش داشته است.
وی با اشاره به اینکه 82 درصد این مواد توسط نیروهای انتظامی کشف
شده و 29 درصد افزایش کشفیات داشته ایم، افزود: از مجموع مواد
کشف شده، 84 درصد تریاک با افزایش 29 درصدی، 11 درصد حشیش
با افزایش پنج درصدی و یک درصد مربوط به شیشه بوده که افزایش
کشفیات شیشه نگران کننده است و باید والدین و دستگاه های
پیشگیری در کنار اقدامات مقابله ای با ما همکاری کنند.
فرشید تصریح کرد: در سال 98 تعداد 124 عملیات و 35 درگیری
مسلحانه تسط کمیته مقابله شورای هماهنگی مبارزه با مواد مخدر
استان کرمان صورت گرفته و 182 باند منهدم، بیش از 60 قبضه انواع
سلاح کشف و بیش از 2000 خودرو توقیف شده است.
جانشین فرمانده انتظامی استان کرمان بیان کرد: دستگیری
قاچاقچان مواد مخدر در سال گذشته 12 درصد افزایش داشته،
دستگیری خرده فروشان و توزیع کنندگان مواد مخدر هفت درصد و
دستگیری معتادان تا قبل از شیوع بیماری کرونا 18 درصد رشد داشته