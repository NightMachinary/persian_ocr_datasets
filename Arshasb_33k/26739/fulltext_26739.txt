26739
به گزارش ایسنا به نقل از مرکز رسانه قوه قضاییه، سید ابراهیم رییسی در
جلسه با رییس کل دادگستری، معاونان و سرپرستان مجتمع‌های
قضایی استان تهران با تقدیر از اقدام جهادی همکاران دستگاه قضا در
تهران برای رسیدگی به پرونده‌های معوقه و تعیین تکلیف بیش از 50
درصد آن‌ها در نیمه نخست امسال اظهار کرد: کشف حقیقت از پس
غبارها، فضاسازی‌ها و مدرک سازی‌ها مهم‌ترین وظیفه قضات است.
رییس قوه قضاییه تصریح کرد: شناخت حق، گرایش به حق و
ایستادگی در راه حق برای کسی که می‌خواهد در مقام قضا و احقاق حق و
ابطال باطل بنشیند ضروری است و برای کشف حقیقت باید از وجود
مقدس حضرت حق و ائمه معصومین علیهم السلام یاری جست. رییسی
علت دوری از حق را فراموشی خدا و قیامت عنوان کرد و گفت: خدا
فراموشی انسان را دچار بلای بزرگ خود فراموشی می‌کند و وقتی
انسانیت فراموش شود، حق گویی و عدالتخواهی و نوع دوستی هم
فراموش می‌شود. رییس قوه قضاییه توجه به حق را زمینه ساز سلامت
نفس دانست و با تأکید بر لزوم سلامت دستگاه قضایی و مجموعه‌های
مرتبط با آن خاطرنشان کرد: همه کسانی که با قوه قضاییه مرتبط هستند
باید بدانند همکاران این مجموعه سالم و پاک، هیچ گونه ناسلامتی و
فساد را برنمی تابند. رییسی از وکلا به عنوان یکی از بزرگ‌ترین
مجموعه‌های مرتبط با دستگاه قضا یاد کرد و با تأکید بر سلامت آن ها،