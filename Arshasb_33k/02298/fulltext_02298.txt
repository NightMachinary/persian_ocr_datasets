2298
ادامه روند افزایشی قیمت طلا در بازار جهانی
به گزارش ایسنا، بهای هر اونس طلا برای تحویل فوری در معاملات
روز جاری بازار سنگاپور 0.3 درصد رشد کرد و به 1803 دلار و 80
سنت رسید.
در بازار معاملات آتی آمریکا، هر اونس طلا با 0.4 درصد افزایش، به
1809 دلار و 10 سنت رسید.
استفن اینس، استراتژیست ارشد شرکت خدمات مالی اکسی کورپ
در این باره گفت: وضعیت کووید 19 تغییری نکرده و ما تصور نمی کنیم
که بانک مرکزی آمریکا روند فعلی نرخهای بهره را به این زودی تغییر
دهد و این مسئله از قیمت طلا پشتیبانی خواهد کرد. دورنمای میان
مدت احیای اقتصادی بسیار نامعلوم است و این وضعیت باعث شده طلا
فضای بیشتری برای افزایش قیمت پیدا کند.
طبق آمار رویترز، بیش از 12.83 میلیون نفر در سراسر جهان به ویروس
کرونا مبتلا شده اند و 565 هزار و 626 نفر جان خود را از دست داده اند.
افزایش نرخ ابتلا به ویروس کرونا در آمریکا طی دو روز گذشته ادامه
داشت و فلوریدا روز یکشنبه از شناسایی بیش از 15000 مورد جدید
ابتلا در مدت 24 ساعت خبر داد.
شاخص دلار آمریکا در برابر رقیبانش 0.2 درصد افت کرد و طلا را
برای خریداران غیرآمریکایی گرانتر کرد.