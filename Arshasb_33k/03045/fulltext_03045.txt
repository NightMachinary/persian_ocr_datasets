3045
ارائه دهند.
استاندار خوزستان با بیان اینکه استامپ از شعب اخذ رای حذف شده
است، گفت: استفاده از ماسک و وسایل خود مراقبتی الزامی است.
تمهیدات لازم را برای برگزارکنندگان فراهم کردیم و سعی کردیم به
گونه‌ای عمل کنیم تا امکان انتقال ویروس به حداقل برسد و سلامت
مردم حفظ شود.
شریعتی با بیان اینکه خوشبختانه انتخابات به خوبی در حال پیش رفتن
است، گفت: ما برای اولین بار ریاست دانشگاه علوم پزشکی اهواز را
عضو ستاد انتخابات کردیم تا از تجربیات آن‌ها برای برگزاری
انتخابات استفاده کنیم.
وی افزود: خدار را شکر روند انتخابات روان است و تاکنون مشکل
خاصی نداشته‌ایم و هیچ موردی از هیچ کدام از حوزه‌های انتخابیه
اهواز، کارون، باوی و حمیدیه گزارش نشده است.
وی ادامه داد: امور انتخابات به صورت عادی در حال جریان است و
مردم پای صندوق‌های رای حاضر شده و رای خود را به صندوق‌ها
می‌اندازند. ضمن این‌که پروتکل‌های بهداشتی در حال انجام است.
استاندار خوزستان بیان کرد: طبق گزارشی که دقایقی پیش از
وضعیت شعب به دستم رسید، مورد خاصی در مورد صندوق‌های سیار و
ثابت وجود نداشته است.