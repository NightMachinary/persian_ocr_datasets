19277
او ادامه داد: بر اساس این دستورالعمل چگونگی انجام مصاحبه تاریخ
شفاهی تبیین شد و در اختیار دست‌اندرکاران این حوزه قرار گرفت که
می‌توان به انجام مصاحبه غیرحضوری برای جلوگیری از شیوع
ویروس کرونا اشاره کرد.
رییس گروه تحقیقات تاریخ معاصر و تاریخ شفاهی سازمان اسناد و
کتابخانه ملی ایران همچنین افزود: مدت زمان انجام این مصاحبه‌ها
تقریبا بین 20تا 60 دقیقه است که براساس این شیوه‌نامه مصاحبه‌های
تاریخ شفاهی انجام می‌شود. مهم‌ترین بخش این شیوه‌نامه مربوط به
ثبت و ضبط چگونگی مواجه فرهیختگان درعرصه علم و فرهنگ با این
ویروس و تاثیر آن در سبک زندگی فردی، اجتماعی و پیشبرد و یا توقف
فعالیت های علمی و پژوهشی آنان در این دوران است.
کناررودی درباره ثبت تاریخ شفاهی در دوران کرونا گفت:
مقدمات ثبت تاریخ شفاهی زیسته فرهیختگان در دوران کرونا به
مرحله نهایی رسیدهو فرآیند انجام مصاحبه تاریخ شفاهی در این
حوزه آغاز شده است.
او یادآورشد: هم‌اکنون پنج تن از کارشناسان تاریخ معاصر و تاریخ
شفاهی سازمان اسناد و کتابخانه ملی ایران مسئولیت انجام این
مصاحبه‌ها را عهده‌دار هستند. ضمن این‌که به زودی برای اجرای
مستقل مصاحبه توسط سایر علاقه‌مندان با ارائه مستندات پروژه به این