20796
فائوچی: بازگشایی زودهنگام اقتصاد آمریکا به مرگ‌های ناخواسته
می‌انجامد
به گزارش ایسنا به نقل از خبرگزاری رویترز، روزنامه نیویورک‌تایمز
به نقل از ایمیلی که از آنتونی فائوچی، مدیر انستیتوی ملی آلرژی و
بیماری‌های عفونی آمریکا دریافت کرده، نوشت: اگر از محل‌های
بازرسی در دستورالعمل بازگشایی آمریکا غافل شویم، کشور را در
معرض خطر شیوع چندین بیماری در سراسر کشور قرار خواهیم داد.
فائوچی همچنین گفته است: بازگشایی زودهنگام اقتصاد نه تنها به رنج
و مرگ ناخواسته منجر می‌شود، بلکه به واقع ما را بر سر جای اول خود، در
تلاش برای بازگشت به حالت عادی برمی‌گرداند.
نیویورک تایمز در خبر خود این‌طور نوشته که فائوچی قرار است در
کمیته آموزش بهداشت، کار و بازنشستگی سنا در روز سه‌شنبه این پیام
را انتقال دهد.
فاجعه در کمین اقتصاد دوبی
به گزارش ایسنا، موسسه رتبه بندی اس اند پی در گزارشی اعلام کرد که با
توجه به تشدید بحران مسکن در دوبی و هم چنین مشکلات پیش آمده
ناشی از کرونا برای کسب و کارها، رتبه اعتباری این شهر را به وضعیت
بی ارزش تنزل می دهد. اس اند پی هم چنین پیش بینی خود از رشد
اقتصادی امسال این شهر اماراتی را به منفی 11 درصد کاهش داد.