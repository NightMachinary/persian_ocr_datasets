18720
متوجه شدند که فردی می‌تواند در جامعه توانمندتر باشد که
تجربیات خود را به صورت عملی انجام دهد و صرفا مدرک و تحصیل
ملاک نیست بلکه باید همراه با تجربیات عملی اتفاقی رخ دهد. ساختار
آموزشی دانشگاه مشکل دارد زیرا ساختاری قدیمی است و باید
متحول شود و به این دلیل دانشگاه‌ها از آن مسئولیت اساسی که بر عهده
داشتند، ناتوان شدند.
وی تصریح کرد: دانشگاه‌ها تصور می‌کردند که وظیفه اصلی آن‌ها،
انتقال اطلاعات به شیوه‌ای است که یاد گرفته بودند، اما اکنون
نمی‌توان با این شیوه‌ها افراد را صاحب مهارت تلقی کرد و متخصص
نامید بلکه این روش برای سال‌های گذشته کاربرد داشته است.
بنابراین در این فرآیند دانشگاه‌ها عمدتا دچار مشکل هستند و یکی از
موانع دیگری که دانشگاه‌ها با آن روبرو می‌شوند، ساختار اداری
حاکم بر سیستم دانشگاهی است. به عبارت دیگر اکنون از اساتید
خواسته می‌شود که ساعتی را تدریس کنند و حضور فیزیکی داشته
باشند. اما رسالت استاد می‌توانست مفهوم دیگری داشته و در جامعه به
عنوان معلم دانشگاهی حضور پررنگ‌تری داشته باشد.
صنعتی خاطرنشان کرد: با توجه به ساختار و سیستمی که اکنون در نظام
آموزشی وجود دارد استاد نمی‌تواند این کار را انجام دهد؛ چراکه اگر
وقت خود را صرف جامعه کنند به آن وظایف روتین اداری پایبند