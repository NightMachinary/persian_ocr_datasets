3681
است که علاوه بر این قاضی، چند قاضی فدرال دیگر نیز اخیراً احکامی به
نفع بازداشتی هایی که تاکنون تست ابتلای آنها به ویروس کووید 19
مثبت بوده، صادر کرده‌اند. در همین حال گروه‌های حامی حقوق
مهاجران خواستار آزادی موقت زندانی ها و مهاجران بازداشتی در
دوران شیوع ویروس کرونا شده‌اند. کالیفرنیا در حال برنامه‌ریزی
است تا بالغ بر 3500 زندانی جرایم غیرخشونت آمیز را آزاد کند و شهر
نیویورک نیز تعداد 900 تن از زندانی‌های خود را آزاد کرده است. در
هفته‌های اخیر سازمان ضابط قوانین گمرک و مهاجرت آمریکا تحت
فشار قرار گرفته تا افراد بازداشتی خود را آزاد کند تا آنها بتوانند به
توصیه‌های مربوط به طرح فاصله گذاری اجتماعی عمل کرده و از
خودشان در برابر ویروس کرونا محافظت کنند. ویلیام فریمن، یک
وکیل اتحادیه آزادی‌های مدنی آمریکا در کالیفرنیای شمالی در
بیانیه‌ای گفت: تصمیم اخیر یک گام مهم است. او خاطر نشان کرد: با توجه
به اینکه تهدید شیوع ویروس کووید 19 اشخاص بازداشت شده را در
سطح بالای خطر ابتلا به بیماری یا مرگ قرار می‌دهد بنابراین آزاد
ساختن آنها اهمیت بیش از پیش پیدا می کند. سناتور دموکرات
کوری بوکر به همراه پرامیلا جایاپال، نماینده دموکرات مجلس
نمایندگان آمریکا روز جمعه قوانینی را اعلام کردند که خواستار
خارج ساختن مهاجران از بازداشتگاه ها و متوقف ساختن طرح های