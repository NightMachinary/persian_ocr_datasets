24326
ملاقات انور ابراهیم با پادشاه مالزی برای پست نخست‌وزیری
به گزارش ایسنا، به نقل از خبرگزاری رویترز، انور ابراهیم، رهبر
اپوزیسیون مالزی گفته که حمایت بیش از 120 تن از قانونگذاران از
پارلمان 222 کرسی‌ای را داراست و این نخستین بار از ماه گذشته
میلادی است که وی تعداد حامیانش را اعلام کرده است؛ وی ماه گذشته
میلادی گفته بود که از حمایت اکثریت قانونگذاران فدرال برای
تشکیل دولت جدید برخوردار است.
انور ابراهیم همچنین گفت که حالا این به عبدالله، پادشاه مالزی بستگی
دارد که درباره گام بعدی تصمیم‌گیری کند و افزود: نخست‌وزیر
اکثریت را از دست داده و باید استعفا دهد. من به تمامی احزاب تاکید
می‌کنم تا به پادشاه فرصت دهند تا مسئولیت‌های خود را بر اساس قانون
اساسی انجام دهد، این لیست را بررسی کند و از رهبران تمام احزاب
بخواهد تا آن را تایید کرده و عقاید و دیدگاه‌هایشان را دریافت کند.
کاخ پادشاهی مالزی نیز اعلام کرد، رهبر اپوزیسیون هویت
قانونگذاران حامی خودش را برای تشکیل دولت جدید به پادشاه
فاش نکرده است.
در بیانیه کاخ پادشاهی آمده است: انور ابراهیم در دیدار امروزش با
پادشاه مالزی تعداد قانونگذاران حامی را به پادشاه ارائه کرده و اسامی
آنها را نداده است. پادشاه به انور ابراهیم توصیه کرد تا از روند حقوقی