11099
پیگیری شود.
تهیه طرح دو فوریتی برای دسترسی دانش‌آموزان نیازمند به گوشی
هوشمند
احمد نادری در گفت‌وگو با ایسنا اظهار کرد: طبق اعلام رسمی آموزش
و پرورش برخی دانش‌آموزان برای اتصال به شبکه شاد جهت آموزش
آنلاین به سخت‌افزار دسترسی ندارند؛ برای این دانش‌آموزان باید
فکری کرد؛ کسانی که بیشتر از طبقه محروم و نیازمند هستند و احتیاج به
سخت‌افزارهای آموزش مجازی دارند.
وی ادامه داد: ما در این طرح کار کارشناسی انجام دادیم تا براساس آن به
دانش‌آموزان نیازمند کمک شده تا آنها به گوشی هوشمند و تبلت
دسترسی داشته تا خللی در روند آموزش آنها ایجاد نشود. برای رفع
مشکل بار مالی و اعتبارات لازم جهت این کار هم پیش‌بینی‌هایی
صورت گرفته همچون این‌که از محل دریافت مالیات بر دخانیات این
کار صورت گیرد البته هنوز طرح نهایی نشده است.
این عضو کمیسیون ‌آموزش و تحقیقات مجلس شورای اسلامی در
پایان اظهار کرد: در هفته جاری این طرح به هیات رییسه برای اعلام
وصول ارجاع خواهد شد تمامی تلاش ما این است که در کل کشور
عدالت آموزشی وجود داشته باشد و دانش‌آموزان به دلیل نداشتن
گوشی و تبلت از آموزش بازنمانند.