5293
به گزارش ایسنا، بیت الله عبداللهی در جلسه علنی امروز (دوشنبه) مجلس
شورای اسلامی در تذکری شفاهی در مورد حقوق بازنشستگان گفت:
در این روزهای باقی مانده مجلس دهم باید طرحی برای حقوق
بازنشستگان بیاوریم چرا که این افراد هزینه‌های درمان بالا داشته و
علاوه بر آن داماد، عروس و فرزندان بیکار دارند. امیدوارم مجلس
فکری به حال آنها بکند.
وی ضمن تشکر از اقدامات وزیر صنعت، معدن و تجارت در خصوص
کنترل قیمت خودرو گفت: امیدوارم جلسات متعددی که برگزار
می‌شود برای کاهش قیمت خودرو ختم به خیر شود. همچنین از دولت
می‌خواهم به وزارت صمت کمک کند تا نتیجه ملموسی در این مورد
برسیم.
نماینده مردم اهر و هریس در مجلس شورای اسلامی در پایان تذکر
خود خطاب به وزیر ارتباطات گفت: اینترنت روستاهای اهر و هریس
مشکل جدی دارد و این مشکل کودکان و دانش آموزان این منطقه را از
آموزش محروم کرده است.
انتقاد نماینده خاش از افزایش بیش از 60 درصدی قیمت بلیت هواپیما
اسماعیل حسین زهی در گفت وگو با ایسنا، با اشاره به افزایش قیمت بلیت
هواپیما، بیان کرد: مجلس شورای اسلامی تاکنون چندین جلسه با
حضور وزیر راه و شهرسازی، سازمان هواپیمایی کشوری و