12885
روی ارتباط با قرآن در گام اول انقلاب اسلامی بوده و بخش‌های
زیرساختی‌تر هم وجود داشته که یکی از آنها پرورش انسان‌های
متعالی بود که بر اساس تعالیم قرآنی رشد یافته‌اند. عزیزانی که در دوره
دفاع مقدس و دوره‌های بعد پا به عرصه نهادند و برخی به مقام شهادت
رسیدند و برخی ماندند به عنوان راویان صدیق.
وزیر فرهنگ و ارشاد اسلامی گفت: اگر ما گام اول انقلاب را بنگریم یکی
از نقطه هایی که می توان به آن بالید، جریان قرآنی این 40 ساله است که ما
تاریخ ایران زمین را وقتی با این 40 سال مقایسه می‌کنیم مشهود است که
گامهای شتابنده‌ای را در انس ظاهری و معرفتی با قرآن پیموده‌ایم.
البته با قله ممکن است فاصله داشته باشیم اما این گام‌ها اساسی و قابل اعتنا
است.
صالحی افزود: اکنون در گام دوم انقلاب قرار داریم و باید نسبت
حرکت های قرآنی با گام دوم انقلاب اسلامی بازتعریف خود را پیدا
کند. اینکه چگونه جریان قرآنی کشور را با گام دوم انقلاب اسلامی
نسبت روشن‌تری داد. در گام دوم انقلاب اسلامی منشوری که رهبر
معظم انقلاب تفسیر و ترسیم کردند حرکت انقلاب به طرف تمدن سازی
اسلامی است. اینکه در این مسیر گوهره و چشم انداز آن چیست. ایشان در
این منشور نکات قابل توجهی را بیان کردند که چند نکته آن موتور
پیشران تمدن اسلامی است.