15249
دولت آماده تعامل سازنده با مجلس است/ تصویب لایحه افزایش
سرمایه شرکت‌های بورسی در دولت
به گزارش ایسنا، رئیس جمهور در جلسه عصر یکشنبه هیات دولت،
ضمن استقبال از بیانات رهبری درباره هم افزایی قوا با یکدیگر تاکید
کرد: چنان که از ابتدای شروع مجلس یازدهم گفته ایم، دولت آماده
تفاهم، همکاری و تعامل سازنده با مجلس شورای اسلامی جهت
پیشرفت و آبادانی و مقابله با نقشه های شوم دشمنان قسم خورده کشور
است.
حجت الاسلام والمسلمین حسن روحانی در این جلسه همچنین با ابراز
خرسندی از امضای تفاهم نامه میان بنیاد شهید و امور ایثارگران و
وزارت راه و شهرسازی به منظور احداث 12 هزار واحد مسکونی برای
خانواده های شاهد، گفت: خانواده‌های شاهد عزیزترین سرمایه
شان را تقدیم انقلاب و کشور کرده اند و لذا حداکثر خدمت به این
عزیزان، وظیفه مسلم و حتمی ماست.
در ادامه این جلسه که به ریاست روحانی برگزار شد، اعضای دولت به
بحث و بررسی پیرامون تعدادی از پیشنهادهای دستگاه های اجرایی
پرداخته و آنها را به تصویب رساندند.
دولت با هدف ساماندهی وضعیت بازار سرمایه و با توجه به کشش
تقاضای بالا در بازار سرمایه به منظور استفاده از فرصت‌های تأمین مالی