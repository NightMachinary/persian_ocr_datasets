30867
سپاهان دوم یا سوم شود چراکه تفاضل گل خوبی داشتیم و اکثر
بازی‌های باقیمانده ما تقریباً آسان بود. به هر حال سلامت بازیکنان
لیگ از هر چیز دیگری مهم‌تر است و امیدوارم امسال لیگ بهتری را پشت
سر بگذاریم. همچنین امسال امکان برگزاری لیگ برتر با 16 تیم وجود
دارد.
کاپیتان تیم هندبال سپاهان در خصوص آمادگی جسمانی خود،
گفت: تمریناتم را به شکل انفرادی انجام می‌دهم و کمتر از منزل خارج
می‌شوم. البته هفته‌ای دو روز کوهنوردی می‌کنم و توان هوازی خود
را در حد نرمال حفظ کرده‌ام، اما امکان انجام تمرینات قدرتی وجود
ندارد چون تمام سالن‌های بدنسازی تعطیل است.
پورقاسمی با بیان اینکه قرارداد خود را با سپاهان تمدید می‌کنم،
تصریح کرد: باشگاه سپاهان یک باشگاه حرفه‌ای است و سال‌ها در این
تیم بازی کرده‌ام و از شرایط راضی بوده‌ام. البته باید نظر سپاهان را هم
بدانم و اگر مشکل خاصی پیش نیاید و مورد قبول کادر فنی باشم با
سپاهان تمدید می‌کنم.
وی افزود: لیگ برتر هندبال به احتمال قوی از نیمه دوم مرداد یا اوایل
شهریور آغاز می‌شود، البته زمان آغاز لیگ به مهار ویروس کرونا هم
بستگی دارد و اگر شرایط مساعد نباشد به احتمال زیاد لیگ برتر اواخر
شهریور آغاز می‌شود.