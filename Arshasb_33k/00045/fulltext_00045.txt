45
رئیس دانشگاه جامع علمی کاربردی کشور از اجرای طرح خوشه
بندی مشاغل در این دانشگاه خبر داد و افزود: برای اجرای این طرح
اولویت های هر مرکز علمی کاربردی را مشخص کرده و از آنها
خواسته ایم تا براساس تخصص و زیرساخت ها و امکاناتی که دارند
دانشجو پذیرش کنند.
وی یکی دیگر از اقدامات دانشگاه جامع علمی کاربردی در راستای
توسعه کارآفرینی و آموزش های مهارتی را راه اندازی سراهای
نوآوری در مراکز علمی کاربردی کشور اعلام کرد و گفت: در کشور
حدود 600 مرکز علمی کاربردی داریم که تاکنون حدود یک سوم این
مراکز یعنی 200 مرکز سراهای نوآوری خود را راه اندازی کرده‌اند.
امید خاطرنشان کرد: با راه اندازی این مراکز بدنبال آن هستیم تا اگر
دانشجویی دارای ایده خلاقانه ای است که قابلیت تجاری سازی
دارد، امکان تحقق این هدف برایش امکانپذیر شود و به حدی از
توانایی برسد که با ثبت شرکت و دست پر از مرکز فارغ التحصیل شود.
وی با بیان اینکه در نیمه اول امسال بیش از 50 رویداد شتاب در سراهای
نوآوری مراکز علمی کاربردی کشور برگزار شده، اعلام کرد:
اجرای همین رویدادهای شتاب در این مدت کوتاه باعث شده تا
میلیاردها تومان قرارداد از سوی سرمایه گذاران با دانشجویان خلاق
این دانشگاه بسته شود.