26064
نیاز جامعه امروز به کمک‌های مومنانه کمتر از اوایل شیوع کرونا نیست
حجت الاسلام حسن شعبانی افزود: از موج اول کرونا تا به امروز،
قشرهای مختلف مردم در کنار دولت و حاکمیت، اقدامات مؤثر و
مهمی در خصوص مقابله با شیوع کرونا انجام دادند.
وی ادامه داد: از جمله این اقدامات، می‌توان به کمک رسانی به افراد
آسیب دیده از شیوع ویروس کرونا، فرهنگ سازی و رعایت
پروتکل‌های بهداشتی، سم زدایی و کمک به کادر درمان اشاره کرد.
وی گفت: امروز، نزدیک به 9 ماه از شیوع ویروس کرونا می‌گذرد و نیاز
بخش‌هایی از جامعه به مسائل اقتصادی و کمک رسانی بیشتر از روزها و
ماه‌های اولیه است.
شعبانی توضیح داد: اکنون اقتصاد کلان کشور درگیر بوده و بدین
ترتیب، طبیعی است که قشرهای آسیب پذیر بیشتر در تنگنا باشند.
به نقل از روابط عمومی سازمان تبلیغات اسلامی آذربایجان شرقی، وی
ادامه داد: در زمان شیوع ویروس کرونا، گروه‌های جهادی طلبه،
هیأت مذهبی، مساجد و انجمن‌های اسلامی، کانون‌های فرهنگی،
امامان جماعت مساجد، امامان محله و مؤسسات قرآنی نقش آفرین
بودند و امروزه نیز نیاز است که در قالب گروه‌های جهادی، بیشتر
احساس وظیفه کرده و در این عرصه گام بردارند تا بتوانیم از این مرحله نیز
عبور کنیم.