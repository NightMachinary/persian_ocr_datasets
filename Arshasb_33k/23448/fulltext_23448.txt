23448
جبهه خرمشهر وارد کرد.
جلسه بررسی عملیات بیت المقدس تا روز سیزدهم
سه مرحله از عملیات بیت المقدس گذشته و فرماندهان و مسئولان
ستادی سپاه پاسداران در ساعت 09:45 امروز در جلسه‌ای در قرارگاه
مرکزی کربلا به بررسی مشکلات موجود در جریان سه مرحله گذشته
عملیات بیت‌المقدس، پرداختند.
سپس فرماندهان قرارگاه مرکزی کربلا در نشست بعدازظهر امروز
خود باتوجه‌به نیاز به نیروهای پیاده بیشتر برای مرحله چهارم عملیات
بیت‌المقدس، انتقال تعدادی دیگر از یگان‌های پیاده قرارگاه فجر از
منطقه فکه به خرمشهر و نیز رهاسازی قرارگاه فتح از پدافند خط مرزی
شمال شلمچه را در دستور کار قرار دادند. علاوه‌براین بررسی کلیات
طرح مانور مرحله بعدی عملیات از دیگر موضوعات مطرح‌شده در
این جلسه بود.
با گذشت سیزده روز از آغاز عملیات بیت‌المقدس و درحالی‌که
ارائه‌نشدن آمار تلفات و خسارات واردشده بر ارتش عراق در این
عملیات موجب نارضایتی فرمانده سپاهی قرارگاه کربلا شده است،
سرانجام آمار اسرای عراقی این عملیات اعلام شد.
محسن رضایی فرمانده کل سپاه پاسداران و فرمانده سپاهی قرارگاه
مرکزی کربلا، بعدازظهر امروز در جمع تعدادی از فرماندهان با گلایه