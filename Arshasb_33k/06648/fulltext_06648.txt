6648
باند سارقان اینترنتی در آذربایجان غربی متلاشی شد
سردار مسعود خرم نیا 21تیرماه در جمع خبرنگاران اظهار کرد:
پیرامون اهداف و اقدامات اطلاعاتی صورت گرفته در بستر فضای
مجازی و طی رصدهای صورت گرفته و ورود پرونده هایی با موضوع
کلاهبرداری و سرقت محموله سریالی به روش ثبت سفارش در نرم
افزار دیوار در شهرهای مختلف غیر بومی، موضوع به صورت ویژه در
دستور کار پلیس آگاهی شهرستان مهاباد قرار گرفت.
وی افزود: با توجه به مستندات کشف شده توسط کارشناسان این پلیس
و مدارک ارائه شده توسط شاکیان، کارآگاهان پلیس آگاهی
دریافتند کلاهبرداران با جست و جو در بستر آگهی های ثبت شده در نرم
افزار دیوار به صورت گسترده با سفارش لوازم خانگی، مواد غذایی و
یک دستگاه تریلی تراکتور، اقدام به فریب مال باختگان کردند.
به گزارش ایسنا، سردار خرم نیا گفت: بعد از بررسی های این پلیس 3 نفر به
عنوان متهم در شهرستان مهاباد شناسایی شدند و از محل اختفای یکی از
آنان که مسئولیت دریافت محموله و انتقال بار به انبار را داشت مقداری
از کالاها کشف شد در ادامه بازجویی و تحقیقات، متهم اعتراف کرد که
طی 8فقره کلاهبرداری چند شریک دیگر دارد که با همین ترفند ثبت
سفارش فعالیت می کنند که با دستور قضائی متهمان دیگر نیز شناسایی و
دستگیر و جهت سیر مراحل قانونی تحویل مراجع قضائی شدند.