21403
حاج درویش
غلامرضا درویش معروف به حاج درویش را همه به خیر بودن
می‌شناختند. محال بود کسی مشکلی داشته باشد و حاج درویش گرهی
از کارش نگشاید. سال 57 با انقلاب از انگلستان به ایران آمد آنجا
ریاضی می‌خواند. انقلاب که شد گفت باید بروم مملکت خودم.
همه می‌دانستند برای حل کردن مشکل آدم‌ها از این سر شهر به آن سر شهر
می‌رود و می‌آید. حاج درویش در حین کار جانباز شده بود؛ وقتی
برای بچه‌های سیستان بلوچستان فعالیت می‌کرد، تصادف کرد و
پایش آسیب دید. ریه‌هایش هم مشکل داشت. حمیده خانم همسرش
چقدر از دست حاج درویش حرص و جوش می‌خورد خریدها را
برمی‌داشت و ضدعفونی می‌کرد اما حاج درویش همه چیز را شوخی
می‌گرفت، یعنی فکر نمی‌کرد کرونا چنین بلایی باشد. تا این که پسر
بزرگ خانواده کرونا گرفت و پشت بندش بقیه خانواده؛ 16 نفر بودند و
همه مبتلا شدند.
حمیده خانم با آرامش زیاد حرف می‌زند. صبوری و آرامش اصلاً
توی ذاتش است: «آقا قبول نمی‌کرد کرونا دارد. دکتر هم که می‌رفتیم
می‌گفتند سرما خورده‌اید. می‌گفتم مگر می‌شود آدم این جوری سرما
بخورد! خودم دو هفته کامل افتادم. اصلاً مدل سرماخوردگی نبود.
یک بیماری اصلاً نبود هر روز یک جای آدم را متلاشی می‌کرد. خود من پا