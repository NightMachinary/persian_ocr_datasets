26868
به گزارش ایسنا، آلاینده شاخص هوای پایتخت طی 24 ساعت
گذشته «ذرات معلق کمتر از 2.5 میکرون» با میانگین 127 بود و هوای
پایتخت در وضعیت ناسالم برای گروه‌های حساس قرار داشت.
آلاینده شاخص هم‌اکنون «ذرات معلق کمتر از 2.5 میکرون» با
میانگین 121 است‌ و کیفیت هوا در محدوده ناسالم برای گروه‌های
حساس است.
هوای زنجان سرد می‌شود
رسول همتی در گفت‌وگو با ایسنا، اظهار کرد: هوای زنجان امروز
دوشنبه (22 اردیبهشت) صاف تا قسمتی ابری و از بعدازظهر با افزایش
ابر و وزش باد پیش‌بینی می‌شود.
وی با بیان اینکه بیشینه دمای هوای زنجان،امروز بین 5 تا 7 درجه
کاهش یافته است، افزود: خنکی هوا تا صبح چهارشنبه در زنجان
ماندگار است.
این مسئول گفت: از اواخر امروز با گذر امواج ناپایدار در نیمه شمالی
استان علاوه بر افزایش ابر، بارش پراکنده باران و رعد و برق پیش‌بینی
می‌شود که احتمال آب‌گرفتگی معابر و سیلابی شدن مسیل‌ها نیز در این
مناطق از استان وجود دارد.
مدیرکل هواشناسی استان زنجان خاطرنشان کرد: از حوالی ظهر فردا
نیز در پاره‌ای از مناطق استان بارش پراکنده باران خواهیم داشت.