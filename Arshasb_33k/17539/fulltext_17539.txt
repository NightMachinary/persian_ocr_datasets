17539
سال 99، سالی برای استعدادیابی در هندبال خوزستان
سروش کجبافی در گفت‌وگو با ایسنا، درخصوص برنامه‌های مدنظر
این هیات در سال 99، اظهارکرد: در شش ماهه دوم سال گذشته در تمام
رده‌های سنی شاهد کسب عناوین برتر تیم‌های استان در مسابقات
مختلف کشوری بودیم و موفق شدیم پس از چند سال، نمایندگانی در
بخش آقایان و بانوان در لیگ برتر داشته باشیم. موضوعی که خلا آن به
شدت در استان خوزستان احساس می‌شد و نداشتن تیم نیز باعث کوچ
ورزشکاران شایسته خوزستانی به استان‌های دیگر شده بود.
وی بیان کرد: حالا که خیال‌مان از بابت داشتن تیم در لیگ برتر کشور
راحت است، در سال 99 تمرکزمان روی مقوله استعدادیابی و کار در
بخش پایه خواهد بود. همچنین اگر شرایط مهیا باشد و فدراسیون
هندبال و وزارت ورزش نیز صلاح بداند، امسال از المپیاد
استعدادهای برتر بخش پسران و دختران میزبانی خواهیم کرد. این
میزبانی بدون شک نقطه عطفی در هندبال خوزستان جهت استعدادیابی
خواهد بود.
رییس هیات هندبال خوزستان گفت: علاوه بر توجه ویژه به
استعدادیابی، حمایت از تیم‌های خوزستان در مسابقات کشوری و
کمک به موفقیت تیم‌های استان در لیگ برتر آقایان و بانوان و سایر
لیگ‌های کشوری در حد بضاعت، در دستور کار هیات خواهد بود تا