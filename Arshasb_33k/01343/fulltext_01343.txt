1343
ابتلای تاکنون بیش از 19 هزار یزدی به کرونا
دکتر «ابراهیم سلمانی» ضمن اعلام این خبر گفت: در شبانه روز گذشته
بر اساس معیارهای قطعی تشخیصی، 359 بیمار مبتلای قطعی به کرونا
در استان شناسایی شدند که از این تعداد 84 نفر در بیمارستان های استان
بستری شده و 275 بیمار نیز در منزل دوره‌ی درمان را طی می‌کنند.
وی در مورد 84 بیمار بستری شده نیز افزود: 11 بیمار از شهرستان
ابرکوه، هفت بیمار از شهرستان اردکان، یک بیمار از شهرستان بهاباد،
دو بیمار از شهرستان خاتم، سه بیمار از شهرستان مهریز، دو بیمار از
شهرستان میبد، یک بیمار از شهرستان اشکذر و 57 بیمار از شهرستان یزد
بودند.
به گزارش ایسنا و به نقل از وبدا یزد، سلمانی در پایان ضمن ابراز همدردی
با خانواده‌های قربانیان، تصریح کرد: متاسفانه در شبانه روز گذشته
13 نفر از بیماران مبتلا به کرونا در استان جان خود را از دست دادند.
ابتلای رهبر ارشد حزب سوسیالیست ونزوئلا به کرونا
به گزارش ایسنا، به نقل از خبرگزار رویترز، نیکولاس مادورو، رئیس
جمهور ونزوئلا کمی بعد از اعلام خبر ابتلای دیوسدادو کابلو، رئیس
مجلس موسسان این کشور به کروناویروس جدید، در تلویزیون
گفت، کابلو نیاز به چند روز درمان و بازپروری دارد اما هم اکنون
مشغول استراحت بوده و حالش خوب است.