26819
هنوز تصمیمی برای شروع تمرینات نگرفته‌ایم
کیومرث لرستانی سرپرست تیم دسته دومی بعثت کرمانشاه در گفت و
گو با ایسنا، بااشاره به آغاز تمرینات تیم‌های حاضر در لیگ دسته دوم،
اظهارکرد: باشگاه بعثت هنوز تصمیم قطعی برای شروع دوباره
تمرینات تیم نگرفته است.
وی افزود: این بلاتکلیفی باعث شده تا برای بازگشت بازیکنان و عوامل
کادر فنی و اجرایی باشگاه فراخوانی ندهیم.
سرپرست تیم بعثت علت تاخیر این باشگاه برای شروع تمرینات تمیش
را وضعیت هشدار کرمانشاه بلحاظ شیوع بیماری کرونا دانست و
گفت: درشرایط کنونی وضعیت کرمانشاه مطلوب نیست و
نمی‌توانیم ریسک کنیم.
وی افزود: تیم‌های دیگری که تمرینات خود را شروع کرده‌اند،
عموما مربوط به شهرهایی با وضعیت سفید و یا زرد بلحاظ شیوع کرونا
هستند، لذا مشکل چندانی ندارند.
این اعلام موضع سرپرست تیم بعثت درحالی است که شروع هفتگی
مسابقات لیگ دسته دوم از 17 تیر و مسابقات معوقه هم از 13 تیر خواهد
بود و باتوجه به اینکه این تیم یک بازی معوقه برابر مس شهربابک دارد،
باید به فاصله حدود 20 روز آینده خود را برای رقابت با تیم کرمانی
آماده کند.