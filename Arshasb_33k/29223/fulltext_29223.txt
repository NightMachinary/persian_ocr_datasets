29223
وی درباره پروژه تولید واکسن کرونا تصریح کرد: پروژه‌های
متعددی در سراسر دنیا در حال انجام است، اما تعداد کمتری به مرحله
کارآزمایی بالینی رسیدند. روسیه می‌خواهد همانطور که اولین
فضانورد را به ماه فرستاد، حالا هم اولین کشوری باشد که واکسن کرونا
را تولید کرده است. البته بنده چندان اطمینانی به این واکسن و این
موضوع ندارم و فکر می‌کنم شاید اولین واکسن موثر همانی باشد که
در آکسفورد مراحل تحقیقاتی‌اش را پشت سر می‌گذارد.
رییس شورای عالی بیمه با تاکید بر این که کرونا یک بیماری عفونی
است، تصریح کرد: البته هنوز تمام ابعاد بیماری شناخته نشده است. در
ابتدا اعلام می شد میزان سرعت انتقال بیماری یک بر سه است، اما الان
می‌بینیم این میزان 9 تا 10 برابر افزایش یافته است. این که اعلام می‌شود
در نقاط مختلف جهان ویروس‌های جدیدی ظهور پیدا می‌کنند،
اصلا دور از ذهن نیست. گرم شدن کره زمین، تغییرات زیست محیطی و
نابودی محیط زیست و ... بر بروز مشکلات این چینی موثر است. این
مصیبت‌ها دستاورد خود ما انسان‌ها است. زمانی که در رژیم غذایی
گوشت سگ یا خفاش وارد می‌شود باید متتظر بیماری‌هایی باشیم که
مخزن آن حیوانات هستند. این مصیبت‌ها باید باعث شود رویکرد
جامعه بشری تغییر کند.
وی در پاسخ به سوالی درباره این که آیا فکر می‌کنید کرونا یک ویروس