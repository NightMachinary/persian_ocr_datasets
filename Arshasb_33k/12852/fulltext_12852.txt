12852
حجاب یک امر عقلانی است
مینا مهدوی در گفت وگو با ایسنا، با اشاره به پیشرفت های علم بشری،
اظهار کرد: امروز علم ثابت کرده بسیاری از بیماری ها از طریق پوست و
تنفس و نزدیک شدن افراد به یکدیگر منتقل می شود.
وی با بیان اینکه همه علوم نزد خداوند، پیامبر(ص) و اهل بیت(ع)
است، افزود: هیچ علمی در عالم وجود ندارد که بر خدا و اهل بیت پوشیده
باشد و لذا قرآن کریم به عنوان دستورالعمل زندگی بشر از سوی
خداوند، امر حجاب و پوشش را واجب کرده است.
معاون آموزشی حوزه علمیه خواهران گیلان، با اشاره به شیوع
ویروس کرونا در جهان و نحوه برخورد بشر با این بیماری، تصریح
کرد: امروز همگان به این نتیجه رسیده اند که پوشش داشتن از انسان در
برابر این ویروس محافظت می کند. در واقع علم بشر قائل به استفاده از
ماسک و دستکش و گان شده تا هیچ ویروسی راه نفوذ به بدن انسان را پیدا
نکند.
مهدوی، حجاب را نوعی پوشش در برابر بیماری های جسمی و روحی
انسان دانست و عنوان کرد: میکروب ها و ویروس ها برای انسان قابل
مشاهده نیستند، اما پیامبر اسلام(ص) 1400 سال پیش از شیطان به
عنوان منبع تمام آلودگی ها یاد کرده و نگاه نامحرم را تیری زهرآگین
از جانب شیطان می داند.