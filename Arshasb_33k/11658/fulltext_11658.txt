11658
تولید قطار ملی نیازمند بودجه 5000 میلیارد تومانی/دولت باید کمک
کند
به گزارش ایسنا، محسن هاشمی در مراسم رونمایی از دستاوردهای
طراحی و ساخت قطار ملی مترو که به صورت مجازی برگزار شد با بیان
این که خوشحالم که امروز شاهد بالندگی متروی تهران به عنوان نماد
خودکفایی هستم گفت: متروی تهران متشکل از دو بخش ساختمانی و
تجهیزات است که معمولا 50 درصد هزینه‌ها صرف امورات ساخت و
ساز می‌شود که ما در کشورمان سال‌هاست در این امر به خودکفایی
رسیدیم؛ اما 50 درصد بودجه مترو صرف تجهیزات ثابت و متحرک
می‌شود.
وی با بیان این که در سال‌های اخیر مهندسان ایرانی در بخش تجهیزات
ثابت همچون تهویه و غیره به خودکفایی رسیدند گفت: اما مشکل ما
تجهیزات متحرک است و هنوز سرعت خودکفایی خوب نیست؛ چرا
که معمولا تأمین مالی پروژه‌ها به سمت فاینانس سوق داده می شد و این
مسئله سبب شد که عمدتا این تجهیزات از خارج کشور وارد شود.
وی با بیان این که تلاش می‌شود که تا پایان امسال یک رام قطار ملی وارد
ناوگان حمل و نقل شود اما این راه باید ادامه یابد، تصریح کرد: برای
خرید هر قطار یک میلیون دلار پول لازم است که اگر این پول را ضرب در
ارز نیمایی کنیم، می‌بینیم که برای تولید هر قطار ملی4000 الی 5000