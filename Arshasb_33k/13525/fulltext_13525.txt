13525
خراسان شمالی نارنجی پوش شد
احمد برادران افزود: با همکاری اقشار مختلف مردم استان برای
رعایت محدودیت ها با هدف قطع زنجیره انتقال کرونا در خراسان
شمالی شهر قرمز نداریم.
به گزارش ایسنا، به نقل از روابط عمومی و امور بین الملل استانداری
خراسان شمالی، وی با تاکید بر رعایت پروتکل های بهداشتی متناسب
با وضعیت رنگ بندی در شهرها افزود: محدودیت منع تردد شبانه در
بجنورد همچنان ادامه دارد و بنابر دستور امروز رئیس جمهور در ستاد
ملی مدیریت بیماری کرونا مبنی بر تفویض اختیار به استانداران برای
اعمال محدودیت منع تردد شبانه از ساعت 21 الی 4 صبح در سایر
شهرهای مورد نیاز وضعیت را بررسی و اعلام خواهد شد.
وی ادامه داد: در وضعیت نارنجی گروه های شغلی یک و دو فعال و گروه
های شغلی سه و چهار همچنان تعطیل هستند و حضور کارکنان در
ادارت نیز بر اساس وضعیت رنگ ابتلای شهرها است.
برادران با بیان اینکه بررسی ها نشان می دهد 51 درصد ابتلا در دورهمی
های خانوادگی است از مردم استان خواستار توجه به این موضوع در
شب یلدا شد و افزود: وضعیت برخی شهرها به ویژه بجنورد شکننده است
و بنابراین عدم رعایت پروتکل های بهداشتی موجب برگشت
محدودیت های وضعیت قرمز خواهد شد.