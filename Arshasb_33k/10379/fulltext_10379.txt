10379
تعلل در کاهش ساعت فعالیت حمل‌ونقل عمومی مشهد
مطابق مصوبات ستاد ملی مبارزه با کرونا در راستای حفاظت از سلامت
مردم و جامعه، فعالیت تمام مشاغل گروه‌های 2، 3 و 4 از روز گذشته به
مدت یک ماه از ساعت 18 عصر محدود شده است و یکی از موارد گروه سه
کاهش زمان فعالیت مترو و حمل‌ونقل درون‌شهری است.
پس از ابلاغ مصوبات ستاد کرونا به تمام استان‌های کشور، معاونت
حمل‌ونقل عمومی شهرداری تهران، نظر به تصمیمات ستاد ملی مبارزه
با کرونا مبنی بر اعمال محدودیت یک ماهه برای فعالیت این گروه از
مشاغل، نسبت به کاهش ساعت کاری حمل‌ونقل عمومی شهر تهران
اقدام کرده و ساعت کاری مترو و اتوبوس تهران تا ساعت 20:30
کاهش پیدا کرده است.
با وجود تعطیلی اجباری مشاغل گروه‌های 2، 3 و 4 از ساعت 18 به مدت
یک ماه، جابه‌جایی ضروری شهروندان به وسیله ناوگان حمل‌ونقل
عمومی شهری نیز به حداقل خواهد رسید و با اعمال محدودیت در
ساعات کاری مترو و اتوبوس مشهد می‌توان رفت‌وآمد
غیرضروری شهروندان را نیز به حداقل رساند.
محمدرضا هاشمی، فرماندار مشهد در گفت‌وگو با ایسنا، درخصوص
اینکه چرا تاکنون کاهش ساعت فعالیت حمل‌ونقل عمومی در مشهد
اجرا نشده است، گفت: ما این موضوع را روز گذشته به شهرداری مشهد