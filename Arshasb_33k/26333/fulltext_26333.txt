26333
گذشته بخشی از آن ها انجام گرفت ولی کامل نشده و نیاز به اعتبارات و
ساز و کارهای لازم دارد.
سردار رضایی گفت: جمهوری اسلامی ایران طی 40 سال گذشته بیش
از 3500 شهید صرفا در حوزه مبارزه با مواد مخدر تقدیم اسلام کرده
است؛ در این راستا دولت و ملت های کشورهای غربی باید ممنون
جمهوری اسلامی ایران به عنوان خط مقدم مبارزه با مواد مخدر باشند.
وی گفت: طی سال جاری در سطح کشور بالغ بر 300 تن مواد مخدر
کشف شده که سهم استان فارس 13 تن است.
سردار رضایی افزود: آموزش و مشارکت مردمی در دستور کار
نیروی انتظامی قرار دارد و باید در زمینه های مختلف اطلاع رسانی لازم
صورت پذیرد تا بتوانیم رضایتمندی مردم را فراهم آوریم.
جانشین فرمانده ناجا در خصوص کالای قاچاق گفت: در سال جاری و با
توجه به نامگذاری شعار سال از سوی مقام معظم رهبری(مدظله العالی)
به عنوان سال جهش تولید، مبارزه با قاچاق کالا به صورت ویژه در
دستور کار قرار دارد.
سردار رضایی افزود: استان فارس به عنوان یک استان شهید پرور با بیش
از 14 هزار شهید در دوران انقلاب اسلامی و دفاع مقدس نقش مهمی را
داشته و نیروی انتظامی نیز در این استان سرمایه گذاری جدی انجام داده
است.