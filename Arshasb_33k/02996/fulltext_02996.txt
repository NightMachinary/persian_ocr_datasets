2996
استارت طرح بهینه‌سازی رایگان موتورخانه‌های خانگی و تجاری زده 
شد
به گزارش ایسنا، حسن منتظر تربتی امروز در نشستی خبری با بیان اینکه با
اجرای طرح ملی اصلاح و بهینه‌سازی موتورخانه واحدهای
مسکونی و تجاری، حدود 10 درصد در مصرف گاز صرفه‌جویی
خواهد شد و به تبع آن، هزینه گازبهای مشترکین نیز کاهش می‌یابد،
اظهار کرد: این کار برای دولت و شرکت ملی گاز ایران نیز به رغم
هزینه‌کرد، یک صرفه‌جویی حدود 10 درصدی و بلکه بیشتر دارد و
اتفاقاً از محل همین صرفه‌جویی هم، این هزینه‌ها را انجام می‌دهد.
وی با بیان این که این موضوع مهم است که اصلاح و بهینه‌سازی چنین
تأسیسات مهمی در این شرایط چقدر به لحاظ مالی برای ما هزینه دارد،
تصریح کرد: اما با این اقدام، هم جلوی مصرف بیش از اندازه گاز گرفته
شده تا آیندگان نیز بتوانند به خوبی از آن استفاده کنند و هم چرخ
اقتصاد کشور با این طرح، بهتر و بیشتر خواهد چرخید.
معاون وزیر نفت در امور گاز اضافه کرد: از گاز باید مثل یک کالای بسیار
ارزشمند استفاده کرد و با تبدیل آن به فرآورده‌های متنوع،
گوناگون و با ارزش بعدی مثل فرآورده‌های پتروشیمی،
هیدروکربوری و ...، اقتصاد و کسب و کار را رونق داده، اشتغال‌زایی
کرده و کشور را متعالی سازیم.