23360
مردم فاصله‌گذاری‌های خانوادگی را جدی بگیرند
در بخشی از این اطلاعیه تاکید شده است: ستاد پیشگیری از شیوع
ویروس کرونا در اجرای مسوولیت آغاز وضعیت قرمز را اعلام
می‌کند که برغم هشدارها و تاکیدهای متخصصان سلامت، شاهد
موج دوم شیوع ویروس کرونا هستیم و رعایت اصول و مراقبت‌های
بهداشتی و حفظ فاصله‌گذاری‌های اجتماعی در زندگی فردی و
اجتماعی ضرورت دارد.
این ستاد افزوده است:با هدف تامین حداکثری سلامت مردم از
سه‌شنبه 24تیرماه برگزاری هرگونه مراسم مربوط به ازدواج از جمله
عقد و عروسی در تالارها و سالن‌ها ممنوع است وبا آرزوی خوشبختی
برای همه جوانان، از والدین گرامی و خانواده‌ها انتظار می‌رود با درک
حساسیت موضوع سلامت وتهدیدهای خطرناک ویروس کرونا،
هر گونه برنامه‌ریزی و دعوت را لغو و مراسم را به وقت مناسب دیگر
موکول کنند.
این اطلاعیه تصریح کرده است: برگزاری مراسم تشییع و تدفین فقط در
آرامستان‌ها با رعایت فاصله‌گذاری اجتماعی امکان‌پذیر است
وهرگونه مراسم و تشریفات مربوط به فوت از جمله شام غریبان ، ترحیم،
شب هفت، یادبود وچهلم در اماکن عمومی، مساجد، تالارها، سالن‌ها
و حتی منازل ممنوع است.