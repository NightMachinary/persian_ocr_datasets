30126
براساس آمارهای سال 1398 ترکیه با رشد بیش از 100 درصدی در
صادرات و واردات خود را به عنوان یکی از اصلی‌ترین شرکای
تجاری ایران مطرح کرده است.
کانادا توقف صادرات تجهیزات نظامی به عربستان را لغو می‌کند
به گزارش ایسنا، فرانسوا فیلیپ شامپاین، وزیر امور خارجه کانادا
اظهار کرد، این پیشرفت‌های چشمگیر در خصوص این قرارداد،
هزاران شغل را در شرکت تابعه جنرال داینامیکس آمریکا در کانادا
حفظ خواهد کرد.
به گزارش خبرگزاری رویترز، این اقدام حاکی از عقب‌نشینی دولت
جاستین ترودو، نخست وزیر کانادا از اظهارات وی در ماه دسامبر
2018 مبنی بر تمایلش برای خروج از این قرارداد است.
شامپاین اظهار کرد، طبق بندهای توافقی که مجددا مورد مذاکره
قرار گرفته، در صورتی که کانادا دریابد عربستان از این خودروها
برای اهداف بیان شده‌اش استفاده نمی‌کند، می‌تواند بدون جریمه،
مجوزهای فروش این تجهیزات را به تاخیر انداخته یا لغو کند و اتاوا
همچنین بررسی‌های خود را در خصوص همه فروش‌های تسلیحاتی
مطرح شده، تقویت خواهد کرد.
این وزیر به خبرنگاران گفت: این یک چک سفید برای هر کس که
می‌خواهد هر چیزی را به عربستان صادر کند، نیست.