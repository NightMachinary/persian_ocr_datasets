11790
همچنین براساس این طرح ترکیب شورای عالی مسکن و اختیارات
آن نیز در چارچوب قانون دیده شده است. تامین منابع مالی این طرح
در قالب ایجاد صندوق ملی مسکن از دیگر مواردی است که در این طرح
در نظر گرفته شده است. شرایط ایجاد صندوق ملی مسکن و شرایط تعیین
هیات امنای آن و این که چه کسانی مسئولیت این صندوق را در دست
گرفته از دیگر مواردی است که در این طرح دیده شده است. در این طرح
در خصوص نحوه مدیریت صندوق و ذخیره مالی آن نیز مواردی ذکر
شده است.
حسینی در پایان تاکید کرد: ان شاالله تا روز چهارشنبه این طرح نهایی
می‌شود.
تکلیف دولت به فراهم کردن زیرساختها جهت معامله10 میلیارد
مترمکعب گاز در بورس انرژی
به گزارش ایسنا، رحیم زارع در نشست خبری با اشاره به مصوبات جلسه
دیروز بعد از ظهر کمیسیون تلفیق بیان کرد: در راستای تجاری سازی و
افزایش سهم بخش خصوصی در حوزه انرژی، زیر ساختهای فیزیکی
و نرم افزاری لازم جهت عرضه و انجام معامله حداکثر 10 میلیارد متر
مکعب گاز طبیعی در بورس انرژی در سال 1400 پیش بینی گردد. آیین
نامه اجرایی این بند طی سه ماه اول سال 1400 با همکاری وزارت خانه
های نفت، نیرو و اقتصاد و دارایی و سازمان برنامه و بودجه کشور باید به