25161
به گزارش ایسنا، نمایندگان مجلس شورای اسلامی، در جریان جلسه
علنی امروز مجلس مواد 32 و 33 لایحه مبارزه با قاچاق کالا و ارز را
بررسی کرده و آن را به تصویب رساندند.
بر اساس ماده 32 این لایحه، در صدر ماده 37 قانون و تبصره یک آن واژه
«یگات» قبل از عبارت «حفاظت گمرک های کشور» اضافه می شود و
عبارت «ضابط خاص قضایی» به عبارت «ضابط خاص دادگستری»
تبدیل می شود.
بر اساس ماده 33 این لایحه، تبصره دو ماده 37 قانون به شرح زیر اصلاح
می شود:
«نحوه تسلیح نیروی یگان حفاظت گمرک های کشور و سازمان بنادر و
دریانوردی به موجب دستورالعملی است که توسط نیروی انتظامی
جمهوری اسلامی ایران تهیه می شود و به تصویب ستاد کل نیروهای
مسلح می رسد. نحوه حمل و به کار گیری سلاح توسط آن ها تابع قانون به
کارگیری سلاح توسط مامورین نیروهای مسلح در موارد ضروری
است.»