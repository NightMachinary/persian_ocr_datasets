20210
عامل قتل هم‌بندی در یک قدمی چوبه دار
به گزارش ایسنا، روزنامه «جوان» نوشت: 27‌ مهر سال ‌98، مأموران
پلیس پایتخت از درگیری منجر به قتل در زندان تهران بزرگ باخبر و
راهی محل شدند. بررسی‌های اولیه نشان می‌داد، در آن درگیری پسری
30 ‌ساله به نام «شهروز» با اصابت ضربه چاقو کشته شده است. با انتقال
جسد به پزشکی قانونی، مأموران در تحقیق از چند زندانی و رصد
دوربین‌های مداربسته عامل قتل به نام «پیام» را بازداشت کردند.
متهم که به اتهام سرقت در حال گذراندن دوران محکومیت خود بود با
انتقال به پلیس‌آگاهی تحت بازجویی قرار گرفت. او در همان
بازجویی‌های اولیه به قتل اعتراف کرد و در شرح ماجرا گفت: «سال
گذشته به خاطر سرقت دستگیر شدم و در حال سپری‌کردن دوران
محکومیت بودم که با شهروز آشنا شدم. او هم به خاطر سرقت در زندان
بود و با هم هم‌بند بودیم تا اینکه متوجه رفتارهای غیراخلاقی و رابطه او با
یکی از هم‌بندی‌ها شدم. این شد که تصمیم گرفتم با او صحبت کنم اما او
طفره می‌رفت تا اینکه کار به درگیری رسید.»
متهم در خصوص روز حادثه گفت: «بعد از چند بار درگیری، شهروز به
سلول دیگری منتقل شد تا اینکه روز حادثه او را در هواخوری زندان
دیدم. به خاطر کینه‌ای که از هم داشتیم دوباره با هم درگیر شدیم و او دست
به چاقو شد. درگیری بالا گرفت اما با وساطت دیگر زندانیان و مأموران