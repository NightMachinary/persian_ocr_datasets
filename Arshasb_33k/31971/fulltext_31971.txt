31971
او در پاسخ به این پرسش که وجود بازیکنان مبتلا به کرونا در تیم
ذوب‌آهن باعث نگرانی‌اش می‌شود یا خیر؟ توضیح داد: از طرف
ایفمارک دو تست از تیم ذوب‌آهن گرفته شده و فکر می‌کنم نتیجه
تست‌ها را اعلام می‌کنند و به بازیکنانی که نباید در بازی باشند اعلام
می‌شود و بازیکنانی که تست‌شان منفی است قطعا برابر ما بازی می‌کنند.
نگرانی‌ بابت این مساله وجود ندارد. باید از ایفمارک و سازمان لیگ
تشکر کنم که حساسیت خوبی برای این که بازی سالم و بدون دغدغه
برگزار شود، داشتند.
گل‌محمدی در پاسخ به این پرسش که آیا نگران نیست گلایه‌های
ذوب‌آهن از داوری در بازی‌های گذشته در قضاوت داور در این بازی
تاثیرگذار باشد؟ بیان کرد: در طول فصل ممکن است هر تیمی از داوری
نفع ببرد یا ضرر کند. این ذات فوتبال است و کاریش نمی‌شود کرد. اگر
گلایه‌های ذوب‌آهنی‌ها روی داور این بازی اثر بگذارد، داوری ما
زیر سوال می‌رود. فکر نمی‌کنم هیچ داوری به خاطر پیش‌زمینه‌ای که
وجود دارد روی قضاوتش تاثیر منفی بگذارد. باید تمرکز خوبی روی
صحنه‌ها داشته باشد و دوندگی و آمادگی بدنی خوبی داشته باشد. فکر
نمی‌کنم مشکلی از این بابت برای داورها به وجود بیاید.
سرمربی پرسپولیس در پاسخ به این پرسش که چه همکاری‌هایی با
پرسپولیس شده است تا این تیم بدون دغدغه راهی دیدار فینال لیگ