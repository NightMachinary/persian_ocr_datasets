729
آغاز محاکمه رهبر موقت اخوان المسلمین مصر
به گزارش ایسنا، به نقل از روسیا الیوم، یک منبع قضایی مصر گفت، جلسه
محاکمه محمود عزت، از رهبران اصلی این گروه و قائم مقام آن در
دادگاه زندان طره برگزار شد و قرار است جلسه بعدی چهارم ژانویه
برگزار شود.
عزت اواخر ماه اوت در قاهره پس از هفت سال سال تعقیب بازداشت شد.
در جلسه محاکمه، عزت به نظارت بر ترور نیروهای نظامی و مسوولان
کشوری از جمله هشام برکات، دادستانی کل سابق مصر، دست داشتن
در انفجار خونین سال 2019 و فرماندهی نیروهای سایبری به عنوان
متهم حاضر شد.
گروه اخوان المسلمین در سال 1928 تاسیس و اواسط قرن 20 به عنوان
جنبش مخالف اصلی در مصر و دیگر کشورهای منطقه شناخته شد.
محمود عزت از دهه 90 عضو اخوان المسلمین مصر بود و در سال 1981 به
عضویت دفتر ارشاد درآمد و در دوره ریاست جمهوری جمال
عبدالناصر، انور سادات و حسنی مبارک زندانی شد. از او به عنوان مرد
آهنین اخوان المسلمین یاد می‌شود که مصر دسامبر 2013 آن را
تشکیلات تروریستی اعلام کرد.
آغاز مذاکرات لیبی در تونس/سازمان ملل: در آستانه لیبی جدیدی
هستیم