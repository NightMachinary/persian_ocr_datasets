16831
روند افزایشی مدرن سازی شالیکوبی های گیلان 
قاسم جوادزاده در گفت و گو با ایسنا گفت: در حال حاضر 1425 واحد
شالیکوبیبرای تبدیل حاصل دسترنج شالیکاران گیلانی به برنج
سفید در فصل برداشت پیش رو آماده خدمات‌رسانی هستند.
وی افزود: مدرن‌شدن کارخانه‌های شالیکوبی علاوه براینکه
ضایعات برنج را کاهش می‌دهد، موجبات افزایش کیفیت برنج سفید
را نیز فراهم می‌کند.
جوادزاده ادامه داد: تاکنون 475 شالیکوبی نیز برای کاهش
ضایعات و افزایش بهره‌وری تجهیز، نوسازی و اصلاح شده است.
وی خاطرنشان کرد: اغلب سفید شدن برنج استان در این کارخانه های
مدرن انجام می‌شود، زیرا برنج ها در این کارخانه ها خوب خشک
می‌شوند و به این ترتیب کشاورزان با مراجعه به کارخانه‌های
شالیکوبی درآمدشان افزایش می‌یابد.
معاون صنایع تبدیلی و غذایی سازمان جهاد کشاورزی گیلان گفت:
شیب تمایل کشاورزان برای مراجعه به واحدهای شالیکوبی مدرن
برای تبدیل شلتوک‌ها به برنج سفید تند است.
جوادزاده خاطرنشان کرد: پراکنش کارخانه‌های مدرن
شالیکوبی در شهرستانهای گیلان مناسب است و هیچ مشکلی وجود
ندارد.