27581
ریاض المالکی تأکید کرد: مردم فلسطین جز در سرزمین خود و کشور
مستقلشان زندگی نخواهند کرد. ما از طرح صلح عربی کوتاه نخواهیم
آمد. ما تا ابد صاحبان اصلی و دارای حاکمیت بر اراضی خود هستیم.
وزیر خارجه قطر: مذاکرات صلح افغانستان برنده و بازنده‌ ندارد
به گزارش ایسنا، به نقل از خبرگزاری رویترز، محمد بن عبدالرحمن آل
ثانی، وزیر خارجه قطر در جلسه افتتاحیهمذاکرات صلح طالبان و
دولت افغانستان گفت: این مذاکرات مستقیم بین گروه‌های مختلف
مردم افغانستان به ویژه بعد از امضای توافق صلح میان آمریکا و طالبان
در اوایل 2020، گام مهم و جدی برای تحقق صلح پایدار در افغانستان
است.
وی گفت: دو طرف باید تصمیم سرنوشت‌ساز را متناسب با چالش‌های
کنونی اتخاذ کنند و از طریق رسیدن به توافقی که در آن برنده و
بازنده‌ای نباشد، به دودستگی پایان دهند.
همچنین آمریکا از آغاز مذاکرات صلح افغانستان استقبال کرد.
مایک پامپئو، وزیر خارجه آمریکا نیز در مذاکرات حضور دارد.
وزیر خارجه لبنان کرونایی شد
به گزارش ایسنا، به نقل از اسکای نیوز، تست کرونای شربل وهبه، وزیر
خارجه دولت موقت لبنان مثبت شد.
این نتیجه بعد از آزمایش اولی بوده که دو روز پیش انجام شد. او از زمان