28005
پارلمان لبنان اعلام وضعیت فوق‌العاده در بیروت را بررسی می‌کند/
تعداد کشته‌ها به 171 تن رسید
به گزارش ایسنا، به نقل از سایت النشره، نبیه بری، رئیس پارلمان لبنان
اعلام کرد، دعوت به برگزاری جلسه فوق‌العاده برای بررسی دستور
مربوط به اعلام وضعیت فوق‌العاده در بیروت است.
کابینه لبنان در روز دوم انفجار بیروت وضعیت فوق‌العاده جزئی در
پایتخت اعلام کرد.
وضعیت فوق‌العاده سیستمی قانونی است که مقامات دولتی اعمال
می‌کنند و به منظور مقابله با شرایط استثنایی به اجرا درمی‌آید. این
وضعیت فرصت اتخاذ تدابیری را فراهم می‌کند که در چارچوب
قانون عادی امکان اجرای آن وجود ندارد هر چند این تدابیر همچنان
باید تحت نظارت دستگاه قضایی باشند.
از نتایج اعلام وضعیت فوق‌العاده یا منطقه نظامی این است که نهاد عالی
نظامی مسؤول حفظ امنیت می‌شود به طوری‌که تمام نیروهای مسلح
یعنی نیروهای امنیت داخلی، امنیت عمومی، گمرک، نیروهای مسلح
بنادر و گذرگاه‌ها و یگان‌های حفاظتی مسلح و نیز نیروهای آتش‌نشان
تحت کنترل این نهاد خواهند بود. این نیروها طبق قوانین ویژه
وضعیت فوق‌العاده و تحت امر فرماندهی عالی نظامی انجام وظیفه
خواهند کرد.