8258
یکی از خبرنگاران در خصوص اقتصاد پساکرونا عنوان کرد: شرایط به
گونه‌ای است که باید به فکر سه الی چهار ماه آینده باشیم، در غیر
اینصورت تولید و اشتغال ما آسیب می‌بیند، اگر دقت نکنیم در
روزهای پسا کرونایی با کمبود تولید، تعدیل نیرو و دیگر مشکلات
روبرو می‌شویم این در حالی است که از اسفند سال گذشته می‌بایست
برنامه ریزی‌هایی می‌شد.
بهمنی با اشاره به افزایش 15 درصدی حقوق‌ها گفت: حقوق‌ها 15
درصد افزایش و نرخ تورم 42 درصد است، این مساله سبب شده و
می‌شود تا سفره مردم کوچک و کوچکتر شود.
رئیس کل اسبق بانک مرکزی در ادامه به حذف چهار صفر از پول کشور
اشاره و خاطر نشان کرد: حذف چهار صفر در زمان ما مطرح شد، برای این
اقدام گزارش‌های کارشناسی انجام شد چرا که این اقدام می‌تواند
ارزش ذاتی پول ایران را در بانک جهانی بالا ببرد.
بهمنی با بیان اینکه تولید یک اسکناس 100 تومانی 370 تومان هزینه
دارد، گفت: این در حالی است که سالانه 800 میلیون تا یک میلیارد
تومان اسکناس در کشور امحا می‌شود این در حالی است که بسیاری از
کاغذهای اسکناس را وارد می‌کنیم.
وی در پایان گفت: زمانی که سیاست‌های اقتصادی درست نباشد،
تعادل از بین رفته و سفره مردم کوچکتر می‌شود.