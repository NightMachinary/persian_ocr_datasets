19263
پهلوان ادامه داد: بیش از 2 ماه گذشته ما نامه‌ای از طرف اداره کل
موزه‌های وزارت‌خانه دریافت کردیم و مبنی بر آن نامه تمامی
اطلاعات موزه‌های استان را از جمله فیلم‌ها، عکس‌ها و مطالب مربوط به
آثار موزه‌ها را برای آن‌ها ارسال کردیم تا سایتی برای بازدید مجازی
از موزه‌های کل کشور ایجاد و راه‌اندازی شود.
خلا مقطع دکتری موزه‌داری در دانشگاه‌های کشور
وی خاطرنشان کرد: در موزه‌ها موضوع ارتباطات بسیار مهم است و
باید تمام دست‌اندرکاران که در موزه‌ها هستند به مساله ارتباطات
بسیار توجه کنند. همچنین روابط عمومی خود موزه‌ها بسیار اهمیت
دارد؛ زیرا این روابط عمومی باید بتواند حلقه‌های گردشگری و
موزه‌داری را با جامعه برقرار کند. در نظام آموزشی ما رشته موزه و
موزه‌داری تا مقطع کارشناسی ارشد وجود دارد اما مقطع دکترا برای
این رشته‌ها با وجود این که ما موزه‌های بسیار خوبی داریم، وجود
ندارد.
رئیس گروه موزه‌های اداره کل میراث فرهنگی، صنایع دستی و
گردشگری خراسان رضوی عنوان کرد: در نتیجه باید تجدید نظری در
این زمینه صورت گیرد و حداقل در دانشگاه‌های شهرهای بزرگ
مقطع دکترا برای رشته‌هایی مانند موزه‌داری شکل گیرد. اکنون
بازدید از موزه‌ها بسیار کاهش یافته و زمان مناسبی برای ایجاد