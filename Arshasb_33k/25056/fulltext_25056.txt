25056
نباید فرصت صادرات مواد ضدعفونی کننده را از دست بدهیم
عیسی محمدی در گفت و گو با ایسنا، با بیان اینکه کرمانشاه یکی از
استان‌های پیشتاز در زمینه تولید انواع محصولات ضدعفونی
کننده دست و سطوح برای مقابله با کرونا بود، اظهار کرد: از همان
روزهای ابتدایی که ورود بیماری کرونا به کشور تایید شد،
واحدهای صنایع شیمیایی در کرمانشاه دست به کار شدند و ظرف
چند روز محصولات تولیدی این واحدها وارد بازار شد.
وی ادامه داد: اگرچه در گذشته واحد تولید مواد ضدعفونی کننده
دست در استان نداشتیم و فقط مقداری ضدعفونی کننده سطوح در
کرمانشاه تولید می‌شد، اما با گذشت چند روز همه واحدها با تجهیز
امکانات خود پای کار آمدند و 9 واحد با ظرفیت 55 تا 60 تن در روز به
تولید انواع مواد ضدعفونی کننده پرداختند.
مدیرعامل شرکت کیمیا فرآیند بیستون ادامه داد: این واحدها امکان
تولید تا 100 هزار تن محصول در روز داشتند و اگر در همان روزهای
اول شرایط فراهم می‌شد می‌توانستیم 50 درصد نیاز بازار کشور را
پوشش دهیم.
محمدی با بیان اینکه بعد از مدتی بازار از انواع محصولات ضدعفونی
کننده اشباع و تولیدکنندگان استان آچمز شدند، افزود: این
موضوع چند دلیل داشت که یکی از مهمترین آنها ورود محصولات