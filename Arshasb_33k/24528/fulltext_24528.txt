24528
مهارت‌آموزی بیش از 2000 نیروی کار در همدان
سیداحمد توصیفیان با اشاره به اینکه سهمیه طرح مهارت آموزی در
محیط کار واقعییا همان طرح استاد شاگردی در سال گذشته 1550 نفر
بوده است، اظهار کرد: عملکرد استان در طرح مهارت آموزی با 2213
نفر معادل 143درصد بوده است.
وی افزود: مهارت آموزی در محیط واقعی یکی از روش‌های آموزش
فنی و حرفه‌ای است که در آن مهارت و شایستگی‌های مورد نیاز در
چهارچوب استانداردهای آموزشی از مربی به مهارت آموز هم زمان
با فرآیند تولید محصول و ارائه خدمت منتقل می‌شود.
وی تصریح کرد: در طرح مهارت آموزی در محیط واقعی کار،
متقاضی در کنار استادکار یا مربی قرار گرفته و دوره آموزشی مهارتی
را به مدت حداقل طول استاندارد آموزشی و حداکثر یک سال سپری
می‌کند و ضمن آشنایی با محیط کسب و کار و تقویت روحیه
خودباوری برای ورود به عرصه اشتغال و کارآفرینی آماده می‌شود.
توصیفیان یادآور شد: متقاضیان مهارت آموزی در قالب این طرح به
عنوان کارآموز آموزش‌های فنی و حرفه‌ای شناخته شده و با توجه به
قراردادی که به امضا می‌رسد، بیمه مسئولیت مدنی آنها بر عهده سازمان
آموزش فنی و حرفه‌ای کشور بوده و مشمول قوانین کار و تأمین
اجتماعی در این مدت نمی‌شوند.