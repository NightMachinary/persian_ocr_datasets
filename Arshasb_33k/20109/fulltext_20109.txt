20109
به گزارش ایسنا، وی با بیان اینکه طرح تاپ با هدف تعمیق و ارتقای
ارتباط صنعت با دانشگاه راه اندازی شده است ادامه داد: برای تقویت
ارتباط صنعت با دانشگاه لازم است بخش خصوصی و تشکل های مرتبط
با حوزه صنعت و معدن بیش از پیش ارتباط خود را با دانشگاه و
پژوهشگران تقویت کرده و از این ظرفیت موجود در استان و همچنین
سامانه تاپ در راستای رفع نیازهای خود استفاده کنند.
سرپرست سازمان صنعت، معدن و تجارت خراسان جنوبی تصریح
کرد: نیاز است تا اهداف و مزایای این طرح به صورت کاملا شفاف برای
بنگاه‌های اقتصادی فعال در حوزه صنعت، معدن و تجارت تشریح و
تبیین شود تا از توانمندی‌های دانش آموختگان مشمول خدمت
سربازی، دانشجویان تحصیلات تکمیلی و اعضای هیات علمی
دانشگاه‌ها بهره مند شوند.
جرجانی، بازدید میدانی اساتید و دانشجویان از واحدهای صنعتی و
معدنی را در این خصوص موثر عنوان کرد و افزود: آمادگی داریم تا با
برنامه ریزی برای بازدیدهای میدانی از واحدهای صنعتی و معدنی،
ضمن استفاده از رهنمودهای اساتید، بتوانیم در راستای تقویت
ارتباط میان بخش صنعت و معدن با دانشگاه گام برداریم.