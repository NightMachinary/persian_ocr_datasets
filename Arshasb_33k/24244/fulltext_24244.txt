24244
شود شوراها در جایگاه پارلمان محلی به شأن خود در قانون اساسی
دست یابد و به وظایف خود عمل کند. طرح مدیریت یکپارچه شهری و
تصویب آن، مجلس را در تراز ملی و بین‌المللی نگه می‌دارد و کشور بهتر
اداره خواهد شد. باور داریم که در این راه باید از درون تغییر آغاز شود و
با یک عزم ملی و با مشارکت تمام مردم و کسانی که دل در گروی آبادانی این
سرزمین و نظام دارند این مسیر را طی کنیم.
وی در جلسه شورای عالی استان‌ها با تأکید بر اینکه در گام دوم انقلاب
فصل گفت‌وگوی اقشار، اقوام و اندیشه‌ها حول محور وحدت
سازندگی آغاز شده است، افزود: در این راستا انتظار می‌رود که نسل
اول انقلاب وظیفه معلمی و بزرگتری داشته باشند و به جوانان و نخبگان
میدان دهند و امور اداره کشور را به آنان بسپارند. باید بپذیریم هیچ
مشکلی حل نخواهد شد مگر با عزم و اراده ملی. همچنین باید بپذیریم که
صدای مردم معترض صدای دلسوزی و خیرخواهی است. مردم به
وضعیت معیشت خود اعتراض دارند. لذا باید صدایشان را شنید و
مشکلات‌شان را حل کنیم. باید بپذیریم برای آبادانی و پیشرفت از
تمام ظرفیت‌ها و سرمایه‌های انسانی سرزمین‌مان بهره بگیریم.
جهانبخش با اشاره به شیوع ویروس کرونا و همه گیری آن در کشور
خطاب به رئیس جمهور گفت: استان هرمزگان وضعیت به نسبت مطلوبی
داشت اما اظهار نظر با عجله و غیرکارشناسی در اعلام وضعیت عادی و