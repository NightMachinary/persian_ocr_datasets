5092
آمریکا اهمیت این مسئله را دوچندان می‌کند. آمریکا و متحدان
منطقه‌ای آن نگران پیامدهای تبدیل شدن ایران به یک هژمون منطقه‌ای
هستند.
پرسش اصلی کتاب حاضر معطوف به وضعیت خود ما در منطقه است و
اینکه جمهوری اسلامی ایران در ایجاد نظم منطقه‌ای موردنظر خود در
غرب آسیا با چه فرصت‌ها و چالش‌هایی مواجه است و چگونه می‌تواند
بر آنها فایق آید. در پاسخ به این پرسش، این فرضیه مطرح می‌شود که
جمهوری اسلامی ایران در قیاس با عربستان و ترکیه، در شرایط نسبتاً
بهتری برای ایجاد نظم منطقه‌ای قرار دارد؛ اما شرایط سیاسی داخلی‌،
شرایط منطقه‌ای و فشارهای آمریکا سه مانع بزرگ در برابر تلاش ایران
برای ایجاد نظم منطقه‌ای موردنظر خود هستند.
در توضیح اهمیت این موضوع باید گفت که در داخل ایران، دو نگاه
مهم به سیاست خارجی و به‌تبع آن، نظم منطقه‌ای وجود دارد: نگاه
تعامل‌گرا می‌گوید: برقراری چنین نظمی در تضاد و مقابله با نظم
بین‌المللی مسلط یعنی نظم لیبرال ممکن نیست و آمریکا و غرب اجازه
نخواهند داد ایران نظمی در منطقه ایجاد کند که تهدیدکننده منافع
بنیادین آنها باشد. به‌طریق اولی، توسعه اقتصادی در شرایط عدم
همراهی با نظم موجود بین‌المللی بسیار دشوار و حتی ناممکن است. پس
این راهبرد در شرایطی که جمهوری اسلامی ایران با نظم مسلط سر ستیز