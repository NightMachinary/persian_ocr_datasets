419
می‌شوند.
وی عنوان کرد: کاهش نرخ مشارکت در انتخابات گذشته مجلس یک
فاجعه بود که از کنار آن گذشتیم و هیج کس هم به آن نپرداخت، هیچ
مجموعه علمی و دانشگاهی هم علل و عوامل آن را مورد کنکاش و بررسی
قرار نداد در حالی که حتما باید به عنوان یک مساله مورد مطالعه قرار بگیرد
و علل و عوامل آن شناسایی شود و در جهت رفع آن‌ها یعنی بالا بردن
ضریب اعتماد مردم به حاکمیت تلاش شود.
قهر مردم با صندوق‌های رای باعث سست شدن پایه‌های نظام می‌شود
این فعال اصول‌گرا تاکید کرد: بزرگ‌ترین سرمایه نظام جمهوری
اسلامی مردم هستند بدین صورت که اساس بر سه رکن اسلام،
جمهوریت و مردم بنا شده است، اگر حضور مردم در صحنه‌های مختلف
از جنگ گرفته تا راهپیمایی‌ها نبود، نظام جمهوری‌ اسلامی معنا
نداشت. اگر اعتماد مردم از حاکمیت سلب شود و مردم با صندوق‌های
اخذ رای قهر کنند در واقع پایه‌های نظام سست شده است و بنابراین باید
در این زمینه‌ها فکر کرد و تمهیدات لازم را اندیشید.
آرین‌منش در مورد راهکارهای آینده سیاسی کشور بیان کرد: در
سیاست‌های کشور به ویژه سیاست خارجی، نحوه ارتباطات و
تعاملات با دنیا باید تجدیدنظرهایی داشته باشیم چرا که ما نمی‌توانیم
یک کشور منزوی باشیم که ارتباطی با دنیا ندارد. اقتصاد، سیاست و