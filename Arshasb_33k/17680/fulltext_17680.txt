17680
بود که شایعه شده قرار است جای قلعه‌نویی را روی نیمکت زردها
بگیرد! ژنرال که شاید دیگر تاب یک فشار عصبی تازه را نداشت، تیمش
را از اصفهان و باغ فردوس برداشت و به تهران آورد. او حالا چند روزی
است به همراه سپاهان در تهران تمرین می‌کند تا دوباره از اعتبار
خدشه‌دارشده‌ خود دفاع کند.
ستاره‌هایت را بچسب!
ناکامی هفت‌ساله در بردن جام قهرمانی، شایعه اخراج از سپاهان و
برچسب «پایان عصر مربیگری»، اتفاقاتی هستند که قلعه‌نویی را آزار
می‌دهد. او حالا با همین برچسب و شایعات امروز باید یکی‌دیگر از آن
بازی‌های مرگ و زندگی‌اش را تجربه کند، نه در لیگ برتر؛ بلکه در
یک‌چهارم نهایی جام حذفی و در تقابل با استقلال، محبوب سابقش!
قلعه‌نویی برای اینکه نشان دهد هنوز تفکراتش به درد لیگ ایران
می‌خورد و هنوز هم می‌تواند جام قهرمانی بیاورد، باید استقلال و
فرهاد مجیدی را ببرد؛ تیم و مربی‌ای را که نزدیک به 10 روز پیش به آنها
بازی و شاید سهمیه را باخته. قلعه‌نویی آخرین فرصت برای نگه‌داشتن
ستاره‌های ژنرالی بر دوش را در پیش دارد. یکی از آخرین فرصت‌ها! او
می‌داند اگر استقلال را در این دیدار حذفی نبرد و شکست بخورد،
شکست سنگین‌تری در انتظارش است: اخراج از سپاهان و البته اخراج
از دایره مربیانی که می‌توانند تیمی را قهرمان کنند! البته حتی اگر