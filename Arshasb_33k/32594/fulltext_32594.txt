32594
218 حلقه چاه غیر مجاز در گلستان پر و مسلوب المنفعه شد
عبدالاحد باشقره بابیان اینکه این تعداد چاه‌ در راستای اجرای طرح
احیا و تعادل بخشی آب‌های زیرزمینی و صیانت از منابع آبی پر شده
است، اظهار کرد: با انسداد این تعداد چاه غیرمجاز به میزان دو میلیون و
850 هزار مترمکعب از برداشت غیرمجاز منابع آب استان جلوگیری
شد.
وی با تأکید بر ارتباط و همکاری دستگاه قضائی برای برخورد با
آبخوان خواران و متجاوزان به منابع آب سطحی و زیرزمینی، گفت:
برداشت‌های بی‌رویه آب سبب افت سطح آب‌های زیرزمینی
خواهد شد و کاهش سطح آب‌های زیرزمینی خطرات و عواقب
جبران‌ناپذیری از جمله لوله زایی، فرونشست زمین، افزایش هزینه
بهره‌برداری از آب‌های زیرزمینی به دلیل نیاز به کف شکنی و جابجایی
چاه‌ها، شور شدن آب و کاهش کیفیت آب را در پی دارد.
به گزارش ایسنا به نقل از آب منطقه‌ای گلستان، مدیر دفتر حفاظت و
بهره‌برداری شرکت آب منطقه‌ای گلستان بیان کرد: با توجه به اهمیت
موضوع، این شرکت از هیچ کوششی در جهت صیانت از منابع آب
دریغ نمی‌کند و آبخوان خواران بدانند که در امان نیستند.
218 محکوم تعزیراتی با موافقت رهبر انقلاب مشمول عفو و تخفیف
شدند