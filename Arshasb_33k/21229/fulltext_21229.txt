21229
فعالیت مشاغل کم‌خطر در گلستان از سر گرفته شد
هادی حق‌شناس اظهار کرد: از این پس تردد بین شهرستانی در سطح
استان بلامانع خواهد بود اما تردد بین استانی از خروجی‌های پنج گانه
استان شامل تنگراه، توسکستان، تیل‌آباد، مراوه‌تپه و نوکنده
همچنان ممنوع است.
وی خاطرنشان کرد: فعالیت مشاغل پرخطر که از ابتدای طرح ملی
فاصله‌گذاری اجتماعی تعطیل بوده‌اند، همچنان ممنوع است.
استاندار گلستان بیان کرد: مشاغل پرخطر شامل فروشگاه‌های بزرگ
و زنجیره‌ای به‌جز فروشگاه‌های سوپرمارکتی‌ها و بهداشتی فروش‌ها
و شوینده فروش‌ها، پاساژ و مجتمع‌های تجاری و بازارهای مرکزی
سقف‌دار؛ روزبازارها و نمایشگاه‌ها، آرایشگاه و سالن‌های
زیبایی، آموزشگاه‌های رانندگی، رستوران، اغذیه‌فروشی،
طباخی و فست‌فود به‌جز رستوران‌ها و آشپزخانه‌های بیرون‌بر،
مرکزهای بازی و تفریحی و گیم‌نت، باشگاه‌های ورزشی و
بدن‌سازی، گرمابه، سونا و ماساژ، تالارهای پذیرایی، سالن مراسم،
قهوه‌خانه، چای‌خانه و تریا هستند و تا اطلاع ثانوی فعالیت آن‌ها
ممنوع خواهد بود.
به گزارش ایسنا به نقل از استانداری گلستان، حق‌شناس گفت: از تمامی
کسانی که امکان دست‌گیری و کمک به نیازمندان را دارند می‌خواهیم