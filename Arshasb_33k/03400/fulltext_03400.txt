3400
اشتغالزایی و درآمدزایی بالای صنعت قالیبافی
عبداله بهرامی در گفت‌وگو با ایسنا، از واگذاری صدور مجوزها به این
اتحادیه خبر داد و اظهار کرد: در راستای حمایت و هدایت از
تشکل‌های تعاونی و اتحادیه‌های فرش دستباف، ساماندهی صدور
مجوزهای قانونی برای فعالیت واحدهای تولید فرش دستباف و
کمک به رشد و اعتلای بخش تعاون، صدور مجوز تاسیس و پروانه
بهره‌برداری تعاونی‌ها و اتحادیه‌های فرش دستباف در سراسر کشور
به این اتحادیه واگذار شد.
وی توانمندسازی اتحادیه فرش دستباف، تقویت واحدهای فرش
دستباف در حوزه تعاون و تسریع در صدور مجوزها را از جمله اهداف
واگذاری صدور مجوز برشمرد و تصریح کرد: اتحادیه سراسری
تعاونی‌های فرش دستباف با بهره مندی از ابزارها و روش‌های نوین
ارتباطی و نظارتی و همچنین راه اندازی سامانه جامع فرش دستباف،
تلاش کرده خدمات مورد نیاز بخش‌های تعاونی را به سرعت و با
کمترین هزینه ممکن ارائه دهد.
مدیرعامل اتحادیه سراسری تعاونی‌های فرش دستباف در ادامه
نداشتن پوشش بیمه‌ای قالیبافان و حذف معافیت فرش دستباف
ازمالیات بر ارزش افزوده را از مهمترین مشکلات هنرصنعت فرش
برشمرد.