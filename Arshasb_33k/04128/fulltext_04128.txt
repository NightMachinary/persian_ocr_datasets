4128
رئیس اورژانس استان فارس خاطرنشانکرد: تعداد افرادی که در
شیراز با الکل صنعتی مسموم شده‌اند 612 است که از این تعداد 78 فوت
کرده‌اند.
مرادیان با اشاره به اینکه سن مسمومین از 20 تا 40 سال است و تعدادی از
این افراد در بخش مراقبت‌های ویژه بستری هستند، ادامه داد: مصرف
الکل متانول و یا همان الکلی که در محلول‌های ضدعفونی استفاده
می‌شود، بسیار سمی است و استفاده از آن اثر منفی دارد و تاثیر آن بر روی
کبد و کلیه‌ها زیاد است.
او ضمن هشدار جدی اعلام کرد : مصرف هرگونه الکل به هیچ عنوان در
کنترل، پیشگیری و کاهش بیماری کرونا موثر نیست و اثرات
زیانبخشی را به دنبال دارد.
به گفته سردار حبیبی، فرمانده نیروی انتظامی فارس نیز هشت نفر از
عوامل اصلی تولید و فروش مشروبات الکلی در استان شناسایی و
دستگیر شده‌اند و عملیات شناسایی و دستگیری سایر متهمان ادامه
دارد.