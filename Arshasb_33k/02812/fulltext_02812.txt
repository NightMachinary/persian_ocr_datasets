2812
از سرگیری کلاس‌های حضوری در برخی مدارس گلستان
هادی حق‌شناس ظهر امروز در ستاد استانی مقابله با ویروس کرونا
گلستان، اظهار کرد: شهرهای کردکوی و بندرگز از نظر شیوع کرونا
وضعیت خوبی ندارند و به همین خاطر، نظارت‌ها در این دو شهر با
جدیت بیشتر دنبال می‌شود.
وی با اشاره به وضعیت قرمز در برخی از شهرهای مازندران، گفت: از این
پس علاوه بر پلیس، نیروهای هلال‌احمر و علوم پزشکی در پلیس‌راه
نوکنده در غرب گلستان به‌صورت 24 ساعته حضور خواهند داشت و بر
رعایت پروتکل‌های بهداشتی از سوی خودروهای عبوری
خصوصاً مینی‌بوس‌های کارگری که از دو شهر کردکوی و بندرگز به
مازندران می‌روند، نظارت می‌کنند.
استاندار گلستان بیان کرد: در حال حاضر شهرستان‌های بندرگز،
کردکوی، گرگان، علی‌آبادکتول، مینودشت و بندر ترکمن در
وضعیت نارنجی از شیوع کرونا قرار دارند و مابقی شهرستان‌ها زرد
هستند. 5 شهرستان در شرق استان در آستانه وضعیت آبی قرار دارند.
حق‌شناس گفت: کارکنان آموزش‌وپرورش به جز در شهرهای قرمز
باید در مدرسه حاضر شوند. برای دو شهرستان کردکوی و بندرگز که
در آستانه وضعیت قرمز قرار دارند، محدودیت‌ها در این زمینه همانند
شهرهای قرمز اعمال می‌شود.