30991
کشت چغندر پاییزه از امسال در خراسان رضوی انجام می‌شود
حمید حاجی‌نژاد در گفت‌وگو با ایسنا در خصوص برنامه‌های کشت
پاییزه خراسان رضوی برای سال 99 اظهار کرد: برنامه کشت پاییزه
خراسان رضوی در سال جاری 126 هزار هکتار گندم آبی، 142 هزار
هکتار گندم دیم، 120 هزار هکتار جو، 40 هزار هکتار جو دیم، 15
هزار هکتار کلزا و 2000 هکتار هم چغندر پاییزه را شامل می‌شود. باید
توجه داشت پیش از این تنها کشت بهارهچغندر در استان دنبال می‌شد
اما از امسال کشت پاییزه را هم به آن اضافه کردیم.
مدیر زارعت سازمان جهاد کشاورزی خراسان رضوی با اشاره به
بهره‌وری‌های کشت پاییزه چغندر ادامه داد: یکی از بهره‌وری‌های
کشت پاییزه چغندر میزان مصرف آب است. در کشت چغندر بهاره
حدود 10 تا 12 هزار متر مکعب آب استفاده می‌شود اما در کشت پاییزه
نهایتا 4 تا 5 هزار متر مکعب آب استفاده خواهد شد. اکثر مصرف آب
چغندر در کشت پاییزه از طریق آب سبز یا همان بارندگی تامین
می‌شود. حاجی‌نژاد گفت: همچنین در کشت بهاره چغندر 6 تا هفت
مرتبه سم‌پاشی علیه آفات صورت می‌گیرد؛ در حالی که در کشت
چغندر پاییزه نهایتا دو مرتبهسم‌پاشی خواهیم داشت. در کشت پاییزه
عملکرد برداشت را ثابت نگه داشته و هزینه‌های تولید را نیز کاهش
می‌دهیم. کشاورز آب کمتری مصرف می‌کند اما درآمدش نسبت به