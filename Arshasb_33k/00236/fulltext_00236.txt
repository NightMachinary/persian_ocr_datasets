236
است، خصوصا اینکه نیروهای گارد ملی هنوز در اطراف کنگره مستقر
هستند و کسب و کارهای اطراف آن منطقه همچنان در تعطیلی به سر
می‌برند.
احساسات جریحه‌دار شد. کاخ سفید در حال ذوب شدن بود. ارتش
روی لبه تیغ قرار داشت. کابینه در حال طغیان بود. حزب
جمهوریخواه در جنگ داخلی به سر می‌برد. یک رئیس جمهوری فاقد
احساس پشیمانی مخفی شد، بلندگوی دستی خودش را در رسانه‌های
اجتماعی از دست داد، از طرف بسیاری از متحدانش طرد شد و حتی با
کارکنان و معاون وفادار خودش هم به اختلاف رسید.
یورش هواداران ترامپ به کنگره که پنج کشته بر جای گذاشت،
سیاست در این شهر را به گونه‌ای دستخوش تغییرات کرد که هنوز
برآورد و سنجش آن دشوار است. استیضاح جدید چیزی بیش از انجام
دوباره یک کار است، چون جرم او این بار تماس تلفنی با یک رهبر خارجی
نیست بلکه جرمش محاصره دموکراسی آمریکایی است که به صورت
زنده از شبکه‌های تلویزیونی پخش شد تا همه شاهد باشند.
تد لیو، قانونگذار مجلس نمایندگان آمریکا از کالیفرنیا که با همراهی
دیوید سیسیلین از رودآیلند به تدوین مفاد استیضاح پرداخته،
می‌گوید: شورشیان با حرفهای ترامپ برای حمله به کنگره کشورمان
تحریک شدند تا جلوی کار کنگره در پذیرش نتایج کالج الکترال را