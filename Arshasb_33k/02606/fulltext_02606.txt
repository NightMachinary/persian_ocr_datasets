2606
معافیت مالیاتی اعمال می شود. مزایای سرمایه گزاری یک سرمایه
گذار در توسعه مناطق آزاد بیشتر از مزایای دریافت مالیات از او است.
اگر در مناطق آزاد، سرمایه گذاری و خلق ثروت انجام می شود، قطعا
آثار مثبت آن در جهت محرومیت زدایی از همه مناطق کشور است.
مدیرعامل سازمان منطقه آزاد کیش درباره مشکل واردات خودرو
در مناطق آزاد و به خصوص کیش گفت: بحث واردات خودرو یک قصه
پر غصه است. ما همیشه و در هر جایی که امکان داشته است این مشکل را
مطرح کرده ایم و تا مراحل خوبی هم پیش رفتیم. موافقت واردات
خودرو به کیش، قشم و چابهار را از معاون اول رئیس جمهور، گمرک و
وزارت صمت را نیز اخذ کردیم ولی بانک مرکزی نسبت به تامین ارز
مشکل داشت.
وی ادامه داد: اعلام کردیم که ارز مورد نیاز را از بانک مرکزی نخواهیم
گرفت ولی گفتند تورم ارزی و شرایط کشور به شکلی است که این امکان
وجود ندارد. پیشنهاد بعدی ما این بود که ارز مورد نیاز را از طریق ارز
دیجیتال تولید شده در مناطق آزاد که منشا و میزان آن مشخص است
تامین خواهیم کرد و هیچ فشاری نیز به ارز کشور وارد نمی آورد.
امیدواریم برای هفته آینده جلسه ما با ریاست بانک مرکزی هماهنگ
شود و این موضوع را پیگیری کنیم و درخواست های بخش خصوصی
برای راه اندازی صرافی ارز دیجیتال را نیز ارائه کنیم.