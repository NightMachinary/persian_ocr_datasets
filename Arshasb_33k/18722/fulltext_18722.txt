18722
استانداردهایی که در نظر دارند، به تدریج کوتاه می‌آیند و مسائل را
نادیده می‌گیرند.
وی مطرح کرد: خوشبختانه دانشگاه پیام‌نور چندین ویژگی دارد و
این امکان را فراهم می‌کند که ما آن سمت دانشگاهی که به صورت
ایده‌آل توصیف کردیم را حرکت دهیم؛ چراکه توانستیم از تمام بدنه
اجتماعی، سنین و تیپ‌های مختلف دانشجو بپذیریم که عرصه خوبی
برای گفت‌وگو نیز شده است. در واقع گفت‌وگوهایی که میان افراد و
سنین مختلف رخ می‌دهد، منجربه خلق دانش جدید می‌شود که
خروجی آن از همین گفت‌وگوها نشأت می‌گیرد. این شیوه در علوم
انسانی و در فضای دانشگاه ‌پیام نور وجود دارد و بسیار ثمربخش است.
صنعتی در خصوص پژوهش‌های دانشگاهی اظهار کرد:
پژوهش‌های مختلفی در زمینه مسائل اجتماعی مانند تکدی‌گری،
مسائل روحی و روانی، خودکشی، اعتیاد و... انجام می‌شود اما اینکه تا
چه اندازه این پژوهش‌ها توانسته‌اند راه‌حل‌های مناسب برای این
مسائل و مشکلات پیدا کنند، از نظر من در این زمینه موفق عمل نکردیم؛
چراکه ما بیشتر از مسیر توصیف و تبیین جلو ‌رفتیم و کمتر به دنبال راه‌حل
بودیم. این نوع جدید از دانش، حالت انتقادی، راه‌حلی و کارگشایی
دارد که ما معمولا از این زاویه وارد بررسی موضوعات در حوزه علوم
انسانی نمی‌شویم.