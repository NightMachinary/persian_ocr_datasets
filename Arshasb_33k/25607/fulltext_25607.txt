25607
وی با بیان این‌که اهل بیت (ع) همواره نگران دوره آخرالزمان و
آسیب‌های این دوران بودند چون شناخت و درک آن برای همه میسر
نخواهد شد، ادامه داد: تعیین وقت برای ظهور امام عصر (عج) یکی از این
دغدغه‌هاست، زیرا زمان ظهور بر هیچ‌کس مشخص نیست.
مدرس حوزه علمیه با اشاره به روز سربازان گمنام امام زمان (عج)، ابراز
کرد: امروز در کشور ایران باید به وجود سربازان گمنامی افتخار کنیم
که بر پایه ایثار، فداکاری برای برپایی امنیت تلاش می‌کنند.
حجت‌الاسلام رحیمی با اشاره به این‌که بی‌تردید بخش مهمی از امنیت
اخلاقی، اجتماعی و سیاسی را مدیون سربازان گمنام و خوش‌نام امام
زمان (عج) هستیم، ادامه داد: بسیاری از توطئه‌های کشور را این
سربازان فداکار کشف کرده‌اند که این امر تقش موثری در امنیت
کشور دارد، زیرا معلوم نبود اگر خدای نکرده این توطئه‌ها خنثی
نمی‌شد، چه مصیبتی بر سر کشور وارد می‌شد.
امام جمعه ابهر یادآور شد: امروز صیانت از منافع ملی و ارزش‌های
مقدس نظام، حفظ انسجام ملی، اجتماعی و سیاسی کشور، مبارزه با
تروریسم و تامین امنیت ملی ایران، مقابله با باندها و گروه‌های
سازمان‌یافته و جریان‌های سودجو و انحرافی، اخلاقی، فرقه‌ای و از
سویی دیگر کمک به اقتصاد مقاومتی و اقتصاد سالم و کاهش آثار تحریم
اقتصادی، از مهم‌ترین خدمات سربازان گمنام امام زمان (عج) است.