20761
مانتو به عنوان شکل غالب پوشش و حجاب زنان هم در کتب دینی دوره
ابتدایی هم در سایر کتب درسی تمامی دوره های تحصیلی بازنمایی
شده است.
فروتن با اشاره به اینکه، این نتایج به وضوح نشان می دهند که
درخصوص چگونگی بازنمایی مناسبات بین مذهب و جنسیت، نه یک
الگوی واحد بلکه الگوهای متعددی وجود دارد، گفت: به عبارت
دیگر، الگوهای ناظر بر چگونگی بازنمایی مناسبات بین مذهب و
جنسیت از طریق سیستم آموزشی به طور معنی داری تابعی از یک متغیر به
مراتب مهم تر (یعنی، سنین مخاطبین اصلی این کتاب ها) است.
وی تصریح کرد: آنگاه که مخاطبین کم سن و سال (دانش آموزان
دبستانی) هستند، غلبه مذهب بر مؤلفه های جنسیتی ملایم تر و خفیف تر
است، اما آنگاه که سن مخاطبین افزایش می یابد، غلبه مذهب برجنسیت
نیز شدت می گیرد و با دقت و حساسیت بیشتری به مؤلفه های جنسیتی
پرداخته می شود.
عضوهیئت علمی گروه علوم اجتماعی دانشگاه مازندران گفت: بالتبع
زنان عمدتاً در قالب اسامی مذهبی و پوشش کامل تر (یعنی چادر) در
کتب دینی بازتولید می شوند.
فروتن در مورد ابعاد جنسیتی مرتبط با بازنمایی هویت ملی بیان کرد:
مطابق نتایج پژوهش انجام شده، الگوهای جنسیتی ناظر بر بازنمایی