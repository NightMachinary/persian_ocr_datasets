6174
بادامچی: ادامه بیکاری ناشی از شیوع کرونا زندگی را برای کارگران
روزمزد مشکل کرده است
به گزارش ایسنا، محمدرضا بادامچی در تذکر شفاهی جلسه علنی امروز
مجلس ضمن تسلیت به خانواده‌های شهدای سانحه تلخ کنارک و
خانواده‌هایی که عزیزان خود را به علت کرونا از دست دادند از
مدافعان سلامت کشور در شرایط کنونی قدردانی کرد و گفت:
ویروس کرونا در گام نخست سلامتی انسان‌ها و در گام دوم اشتغال را
هدف قرار داده است. به گونه‌ای که آمار بیکاری به عنوان معضل جدی
پس از کرونا افزایش یافته است.
وی افزود: دوره نخست همه گیری کرونا ماه‌ها به طول می‌انجامد و
ممکن است شرایط بدتر شود. بنابراین ادامه بیکاری زندگی را برای
گروه‌های آسیب پذیر و کارگران روزمزد مشکل کرده است.
این عضو کمیسیون اجتماعی مجلس عنوان کرد: با شیوع کرونا
بسیاری از کسب و کارها دچار رکود شده‌اند، چه باید کرد که کشور از
این منجلاب و گرفتاری رها شود؟
وی در پایان اضافه کرد: تقویت جامعه مدنی و رسانه‌های مستقل برای
کارآمد سازی و اقدام به موقع و بررسی واقعیت‌های جامعه از الزامات
پاسداشت سرمایه‌های کشور است.
بادامچی همچنین با اشاره به برخی از مشکلات پیش روی کشور به