18416
باشگاه جذب شود و سال‌ها بتوانند از آن استفاده کنند. چنین اتفاقی
باعث می‌شود تا تیمی اگر پنجره نقل و انتقالاتش هم بسته شود، بتواند به
راه خود ادامه داده و از بحران خارج شود.
جمشیدیان تصریح کرد: باید به سال گذشته اشاره کنم که سپاهان در
اقدامی صحیح امیر قلعه‌نویی را به سپاهان آورد تا تیمی که تبدیل به یک
تیم معمولی شده بود را با هزینه‌ای بیشتر و جذب بازیکنانی که در حد نام
سپاهان بود را به جمع مدعیان بازگرداند،اما حالا به نظر من مشکل فعلی
سپاهان بحث مدیریت باشگاه است. سپاهان قبل از هر تصمیم باید
مدیرعامل خود را انتخاب کند. مدیرعاملی که باشگاه نخواهد
عنوان برای او درست کند؛ بلکه مدیری که سابقه درخشان داشته است.
اصفهان مدیران ورزشی قدرتمندی دارد و اگر این اتفاق رخ دهد
سپاهان راه خود را پیدا می‌کند.
وی ادامه داد: سپاهان تیمی نیست که امروز به دنبال سرمربی باشد و مطئنم
باشگاه از هفته‌ها قبل گزینه‌های خود را برای سرمربیگری فصل آینده
باشگاه مدنظر داشته است. اگر هیئت‌مدیره و سرپرست، سرمربی را
انتخاب کند و بعد مدیرعاملی بیاید و این سرمربی مدنظر ایده‌های آن
نباشد، مشکل به وجود می‌آید. مدیرعامل و سرمربی باید همسو باشند
تا یک تیم موفق باشد. معتقدم گزینه‌های مدنظر سپاهان تا 10 روز آینده
اعلام خواهد شد، چراکه برای بازی‌های آسیایی زمانی ندارند.