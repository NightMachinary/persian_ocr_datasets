2531
گونه مسائل هستند و این موضوع بر کسی پوشیده نیست. الحمدلله ملت
ایران هوشیار است و قطعا اسیر این جوسازی‌ها نخواهد شد.
سخنگوی وزارت خارجه همچنین در پاسخ به سوال ایسنا در مورد نامه
اخیر وزیر امور خارجه به مسئول سیاست خارجی اتحادیه اروپا در
ارتباط با نقض برجام از سوی اروپایی‌ها در پی ارائه قطعنامه از سوی آنها
به شورای حکام علیه فعالیت‌های هسته‌ای ایران و اینکه چه زمانی قرار
است کمیسیون مشترک برجام با توجه به نامه آقای ظریف برای رسیدگی
به اختلافات به وجود آمده برگزار شود گفت: اروپایی‌ها هم خودشان
عضو برجام هستند و هم هماهنگ کننده برجام هستند و طبیعتا وقتی ما
نکته‌ای داریم و یا شکایتی داریم بایستی به آنها ارجاع دهیم. قبلا خانم
موگرینی مسئول سیاست خارجی اتحادیه اروپا بودند که در دوران
ایشان نیز آقای ظریف چندین نامه ارسال کردند و اکنون هم آقای
بورل هستند. این یک بحث فنی است که ما وقتی نقض عهد و نقض صریح و
شفاف برجام را مشاهده می‌کنیم بایستی آن را اعلام کنیم و اگر اشتباه
نکنم ایران سومین بار است که با توجه به نقض برجام از سوی اروپایی‌ها و
آمریکایی‌ها طبق بند 36 بلافاصله موارد نقض را اعلام کرده و
خواستار فعال شدن مکانیزم حل و فصل اختلافات شده است.
وی افزود: برخی از آنها برای اینکه از تعهدات خود شانه خالی کنند این
را به منزله فعال کردن مکانیزم حل و فصل اختلافات تلقی نکردند و آقای