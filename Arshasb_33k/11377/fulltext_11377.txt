11377
توسعه همکاری دانشگاه امیرکبیر با عمان در حوزه‌های علمی و فناوری
به گزارش ایسنا، دکترسید احمد معتمدی در بازدید سفیر کشور عمان
از دانشگاه صنعتی امیرکبیر گفت: دانشگاه صنعتی امیرکبیر یکی از
قدیمی ترین دانشگاه های صنعتی کشور است و این دانشگاه جزو چند
دانشگاه برتر کشور به لحاظ رتبه بین المللی، تحقیقات و فناوری است.
وی افزود: این دانشگاه دارای برنامه راهبردی است و روابط بین الملل
جزو مهمترین محورهای این برنامه ها بشمار می رود.
رئیس دانشگاه صنعتی امیرکبیر خاطرنشان کرد: بر اساس سیاست های
دانشگاه تاکید داریم با دانشگاه های کشورهای منطقه ارتباط نزدیک
داشته باشیم.
دکتر معتمدی اضافه کرد: درحال حاضر این دانشگاه با دانشگاه های
کشورهای عراق، سوریه و کشورهای همسایه در شمال ایران ارتباط
نزدیک دارد.
وی عنوان کرد: ارتباط با کشور عمان جزو اولویت های ما است که
اخیرا ارتباط های خوبی برقرار شده و امیدواریم رفته رفته ارتباطات
علمی و آموزشی و فناوری ما با دانشگاه های کشور عمان بیشتر شود.
رئیس دانشگاه صنعتی امیرکبیر اظهار کرد: درحال حاضر تمرکز
دانشگاه صنعتی امیرکبیر تنها بر روی بحث آموزش نیست بلکه
درخصوص مباحث تکنولوژی و تحقیقات تکیه زیادی داریم و بخش