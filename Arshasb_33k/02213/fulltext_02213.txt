2213
معاونت با کانون پرورش فکری کودکان و نوجوانان با بیان اینکه
یکی از ماموریت‌های معاونت زنان موضوع تقویت و تحکیم
مناسبات خانواده است، اظهار کرد: در این راستا ماموریت‌هایی از
سوی رهبری در حوزه سیاست‌های کلی خانواده در دستور کار
داریم. همچنین ماموریتی از طرف رئیس‌جمهوری تحت عنوان
سیاست‌های اختصاصیرا دنبال می‌کنیم و از طرفی دیگر ماده 102
قانون برنامه ششم توسعه را نیز پیگیری می‌کنیم که به طور خاص به
موضوع خانواده و تحکیم خانواده توجه می‌کند.
معاون رئیس‌جمهوری در امور زنان و خانواده ادامه داد: برنامه‌ها از
طریق ساز و کار فرابخشی ستاد ملی زن و خانواده که تحت نظر
رئیس‌جمهوری است و همه دستگاه‌های اجرایی عضو آن هستند،
دنبال می‌شود.
ابتکار افزود: ما به نوبه خود طی 3 سال گذشته یکی از مسایل مرتبط با
خانواده را به طور ویژه دنبال کردیم که مبتنی بر پیمایش‌هایی است که
در زمینه خانواده انجام شده است. یکی از مشکلات خانواده‌ها اختلال
ارتباطی بین اعضای خانواده است و ما به طور خاص این اختلال
ارتباطی را مورد هدف قرار دادیم و روی مهارت‌های ارتباطی و
مهارت‌های زندگی خانواده کار کردیم و طرح گفت‌وگوی ملی
خانواده در این زمینه شکل گرفت.