18948
پایشان را آهسته روی زمین می‌کوبیدند. انتظار برای همه شکنجه بود
اما بعضی از آنها می‌دانستند که غیرممکن است فقط بنشینند و به پف‌نبات
غول‌آسا و خوشمزه زل بزنند بدون اینکه تسلیم آن شوند. بچه‌هایی که
سن کمتری داشتند، قوای فراشناختی‌شان هم کمتر بود. هر پدر و
مادری می‌تواند به شما بگوید که بچه‌ها چندان خویشتن‌دار نیستند.
برخی از پر سن و سال‌ترها نقشه‌های بهتری برای اجتناب از اراده
ضعیفشان طراحی کردند و همان‌ها پس از گذشت سال‌ها توانستند با
استفاده از آن قدرت، بهره بیشتری از زندگی ببرند. وقتی میشل نتایج را
تحلیل کرد، دریافت بچه‌های کم‌صبر، یعنی آن‌هایی که فوراً زنگ را
به صدا درآوردند، هم در خانه و هم در مدرسه بیشتر در معرض مشکلات
رفتاری بودند. آنها نمرات اس. ای. تی کمتری می‌گرفتند. در
موقعیت‌های استرس‌زا کلنجار می‌رفتند، معمولاً نمی‌توانستند
تمرکز کنند و حفظ دوستی‌ها برایشان دشوار بود. نمره اس. ای. تی
بچه‌ای که می‌توانست 15 دقیقه منتظر بماند به‌طور متوسط 210 امتیاز
بیشتر از بچه‌ای بود که فقط می‌توانست 30‌ ثانیه منتظر بماند. فکرکردن
درباره تفکر، نکته کلیدی است. در کشاکش بایدها و خواسته‌ها برخی
افراد نکته‌ای حیاتی را دریافته‌اند: خواسته‌ها همیشه هستند و
هیچ‌گاه فرار نمی‌کنند. اهمال‌کاری یعنی ترجیح خواسته‌ها بر
بایدها، چون نقشه‌ای ندارید برای زمانی که شاید وسوسه شوید، اصلاً