27572
وزیر خارجه انگلیس به جای جانسون مسئول اداره کشور است
به گزارش ایسنا، به نقل از خبرگزاری رویترز، مایکل گوو، وزیر امور
دفتر کابینه در تلویزیون آی تی وی اظهار کرد: در حال حاضر شخصی
که کشور را بعد از برنامه تنظیم شده از سوی نخست وزیر اداره می‌کند،
دومینیک راب، وزیر امور خارجه دولت است. گوو در پاسخ به سوالی
درخصوص احتمال به تعویق افتادن تصمیم برای تغییر محدودیتهای
مربوط به قرنطینه گفت: خیر، تصمیم‌گیری در این خصوص به تعویق
نخواهد افتاد. قرار بر این خواهد بود که ما این تصمیم را به صورت دسته
جمعی و در قالب کلیت کابینه اتخاذ کنیم. شخصی که تصمیم نهایی را
خواهد گرفت وزیر امور خارجه خواهد بود. او همچنین گفت بوریس
جانسون در بخش مراقبت‌های ویژه بیمارستان زیر دستگاه اکسیژن
قرار گرفته اما هنوز دستگاه پشتیبان تنفسی ونتیلاتور برای وی
استفاده نشده است.
وزیر خارجه بحرین: دخالت ایران در امور داخلی خود را نمی‌پذیریم
به گزارش ایسنا، عبداللطیف الزیانی، وزیر امور خارجه بحرین که
کشورش به تازگی روابط دیپلماتیک با رژیم صهیونیستی برقرار
کرده و با این کار خشم ملت‌های مسلمان را برانگیخنه است، در
گفت‌وگو با شبکه سعودی العربیه اظهارات مقامات کشورمان در
محکومیت عادی سازی روابط با رژیم صهیونیستی را دخالت در امور