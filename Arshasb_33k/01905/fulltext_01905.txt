1905
است. پس از اعلام نظر دانشگاه علوم پزشکی اهواز، نظرات در ستاد
مدیریت کرونا بررسی و تصمیم‌گیری می‌شود.
وی که شب گذشته در یک برنامه تلویزیونی صحبت می‌کرد، افزود:
تنها در استان خوزستان است که امتحانات پایه نهم غیرحضوری
برگزار می‌شود و تنها در خوزستان است که مساجد فعالیت آنچنانی
ندارند و بسیاری از اصناف هم در خوزستان فعالیت ندارند و همه این
تصمیمات بر اساس شرایط استان خوزستان گرفته شده است.
نجاتی با اشاره به افزایش آمار مبتلایان به کرونا در خوزستان، در
خصوص اعمال محدودیت‌ها یا ادامه رفع محدودیت‌ها و احتمال
تصمیم‌گیری جدید برای خوزستان گفت: در صورتی که دانشگاه‌ها و
دانشکده‌های علوم پزشکی خوزستان نظراتی دارند، به ستاد
مدیریت کرونا ارائه دهند و این آمادگی وجود دارد که پس از بررسی و
بحث، تصمیمات اتخاذ شود.
سخنگوی ستاد مدیریت کرونا در خوزستان بیان کرد: دانشگاه‌ها
نظرات خود را ارائه می‌دهند و طبق شرایط تصمیم‌گیری می‌شود.