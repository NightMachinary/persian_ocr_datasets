3334
در حال انجام است؛ هوشیاری دولت و مجلس و موضع گیری سریع از
این معامله شوم ضروری است.»
رییس جمهوری آمریکا چندی پیش از عادی‌سازی روابط بحرین و
رژیم صهیونسیتی خبر داد و آن را یک «رویداد تاریخی دیگر» خواند.
بحرین دومین کشور عربی است که پس از امارات طی هفته‌های اخیر
روابط خود را با رژیم صهیونیستی عادی می‌کند.
اسماعیلی: سیاست‌های دولت‌های آمریکا با آمدن افراد تغییر
نمی‌کند
ولی اسماعیلی در گفت‌وگو با ایسنا در مورد چگونگی تأثیرگذاری
تغییر دولت آمریکا بر ایران گفت: ما مسائلی ملی داریم که قابل مذاکره
نیست. هر دولتی که سر کار بیاید، باید مصالح ملی ما را در نظر بگیرد.
مذاکره بده بستان است. ملت و کشور ما تحت فشار تحریم‌هایست که به
قول خودشان حداکثری است.
نایب رئیس کمیسیون اجتماعی مجلس با بیان اینکه «مسائل دفاعی و
نظامی ایران غیرقابل مذاکره است» گفت: هیچ قدرتی حاضر به کنار
گذاشتن مسائل موشکی خود نیست. توانایی‌های اتمی هیچ
کشوری هم قابل مذاکره نیست. تاریخ ایران نشان داده که هیچ گاه اهل
حمله نظامی نبوده و نیستیم. افزایش توانمندی‌های دفاعی صرفا به
خاطر دفاع از خاک و مردم است.