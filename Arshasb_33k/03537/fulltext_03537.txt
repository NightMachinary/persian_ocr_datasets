3537
اطفای حریق منطقه حفاظت شده شیمبار با بالگرد
محمدجواد اشرفی اظهار کرد: عملیات اطفای حریق در منطقه حفاظت
شده شیمبار در اندیکا توسط بالگرد اطفای حریق از روز دوشنبه 20
مردادماه انجام شد. با توجه به آتش سوزی در منطقه صعب العبور و قلل
مرتفع در منطقه حفاظت شده شیمبار، کار اطفای حریق با کمک یک
فروند بالگرد انجام شد.
به گزارش ایسنا به نقل از اداره کل حفاظت محیط زیست خوزستان، وی
ادامه داد: خوشبختانه این بالگرد با انجام 10 پرواز در منطقه توانست از
گسترش آتش به سایر مناطق در ارتفاعات جلوگیری کند و آتش
سوزی در منطقه مهار شد.
اشرفی بیان کرد: به منظور اطمینان از مهار کاملآتش کار پایش و در
صورت نیاز ادامه اطفای حریق در روزهای آینده توسط این بالگرد
ادامه خواهد یافت.
مدیرکل حفاظت محیط زیست خوزستان ضمن قدردانی از تلاش
جوامع محلی، کادر پروازی و نیروهای منابع طبیعی و محیط زیست
که در سه روز متوالی در مهار آتش در منطقه فعالیت داشتند، گفت: این
آتش بیشتر در منطقه مرتعی بوده و برآورد اولیه نشان داده که حدود 65
هکتار از این منطقه دچار حریق شده است.
اطلاع رسانی برنامه‌های توسعه‌ای دولت به مردم ضروری است