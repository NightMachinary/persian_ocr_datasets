25670
نماینده اردکان به کرونا مبتلا شد
به گزارش ایسنا، محمدرضا دشتی اردکانی که در پی بروز برخی علایم
اقدام به دادن تست کرونا کرده بود، پس از مثبت شدن تستش در منزل
قرنطینه شد تا مراحل درمان این بیماری را طی کند.
نماینده ارومیه: به داد مرغداران برسید
به گزارش ایسنا، نادر قاضی‌پور نماینده ارومیه در مجلس شورای
اسلامی در تذکر شفاهی در جلسه علنی امروز مجلس گفت: وزرای
آموزش و پرورش و علوم و تحقیقات توجه داشته باشند که تدریس
زبان مادری آذربایجانی در همه دانشگاه‌ها و مدارس با وجود حدود
40 میلیون ترک زبان امری ضروری است. همچنین توجه به معوقات
معلمان و پرداخت پاداش و عیدی بازنشستگان و فرهنگیان سال 97 و 98
امری ضروری است.
وی در تذکری به وزیر ورزش عنوان کرد: باید در توسعه فدراسیون
ورزشی کارگری، حمایت و تقویت ورزشکاران و اختصاص بخشی
برای توسعه ورزش کارگران و کشاورزان و همچنین احداث
سالن‌های ورزشی در استان اهتمام لازم را داشته باشید.
نماینده مردم ارومیه خطاب به وزیر کار عنوان کرد: ‌در خصوص
افزایش دستمزد کارگران و بازنشستگان مطابق تبصره 12 قانون
بودجه توجه لازم انجام شود.