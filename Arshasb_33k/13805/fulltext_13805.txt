13805
خودمراقبتی همچنان مهم‌ترین راهکار پیشگیری از ابتلا به کرونا است
محمدرضا پورمحمدی در حاشیه بازدید از روند اجرای طرح بسیج
ملی مبارزه با کرونا در چند مرکز سلامت در شهرهای تبریز و باسمنج، بر
ضرورت همراهی مردم برای قطع زنجیره انتقال بیماری کرونا تأکید
کرد.
وی با اشاره به اینکه تاکنون 95 درصد از جمعیت استان تحت پوشش
غربال‌گری سلامت در طرح بسیج ملی مبارزه با کرونا قرار گرفته‌اند،
گفت: هدف از بازدیدهای امروز، قدردانی از زحمات و تلاش‌های
شبانه‌روزی کادرهای بهداشت و درمان و نیروهای فعال در طرح ملی
غربال‌گری سلامت است.
وی یادآور شد: برای هر 30 هزار نفر جمعیت، یک مرکز سلامت 16 و یا 24
ساعته و همچنین برای هر سه هزار نفر جمعیت، یک مراقب پزشکی مشغول
خدمات‌دهی هستند.
پورمحمدی اظهار کرد: خدمات کادر بهداشت و درمان پس از
غربال‌گری، به اتمام نمی‌رسد و این تلاشگران روند آگاهی‌بخشی،
مراقبت از بیماران بهبودیافته، قرنطینه خانگی خانواده بیماران
کرونایی و وضعیت سلامتی افراد را نیز پیگیری می‌کنند.
به گزارش روابط عمومی استانداری آذربایجان شرقی،
پورمحمدیصبح امروز از روند اجرای طرح بسیج ملی مبارزه با کرونا