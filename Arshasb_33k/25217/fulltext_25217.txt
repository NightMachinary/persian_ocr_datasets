25217
درخواست‌هایی برای اجرای برخی اصلاحات در آن جنجال‌آفرین
شد که از جمله آنها حضور نمایندگان زن در احزاب، حضور جوانان،
مساله حمایت مالی و تبلیغ تفکرات افراطی و مقابله با ارتباط برخی
احزاب با خارج کشور بودند.
اقتصاد عراق
در ادامه این بیانیه آمده است، کابینه الکاظمی با پیش‌نویس قانون
دریافت وام داخلی و خارجی برای تامین کسری بودجه ناشی از کاهش
قیمت نفت و تحویل آن به پارلمان جهت تصویب موافقت کرد.
در پی بحران شیوع ویروس کرونا، قیمت نفت تا حدود 50 درصد
کاهش یافت و این امر عراق را که 95 درصد هزینه‌های خود را از
درآمدهای نفتی تامین می‌کرد، به دردسر انداخت.
پارلمان عراق روز پنج‌شنبه با اکثریت نمایندگان حاضر به کابینه
الکاظمی و 15 وزیرش رای اعتماد داد و پنج وزیر او رای اعتماد
نگرفتند و دو کرسی وزارت نفت و امور خارجه خالی ماند.
ادامه اعتراضات
از سوی دیگر یک منبع امنیتی عراق به ارم نیوز گفت، ده‌ها تن از
تظاهرکنندگان خشمگین در استان واسط صبح امروز (یکشنبه)
تعدادی از دفاتر احزاب سیاسی و گروه‌های مسلح در این استان را آتش
زدند.