21360
تاریخی است. بنده روزی که از کتابخانه ملی بیرون آمدم این
کتابخانه یگانه کتابخانه خطی بود که تمام کتاب‌های خطی آن
فهرست شده بود و این مهم برای کتاب‌های خطی کتابخانه مجلس،
کتابخانه آستان قدس رضوی و کتابخانه ملک وجود نداشت و تمام
نسخ خطی آن‌ها فهرست‌نویسی نشده بود.
انوار با بیان خاطره‌ای از فعالیت خود در کتابخانه ملی فرانسه، به سرعت
خود در حوزه فهرست‌نویسی اشاره کرد و گفت: کتابخانه فرانسه
زمانی بزرگ‌ترین کتابخانه ملی در جهان بوده است و من در دوره‌ای در
کتابخانه ملی فرانسه مشغول به فهرست‌نویسی نسخ خطی شده بودم و
چون سریع فهرست‌نویسی می‌کردم باعث تعجب آن‌ها شده بود و
می‌گفتند شما هر روز فقط یک مورد را فهرست‌نویسی کنید، ولی بنده
چون باید به انگلیس می‌رفتم، فهرست‌نویسی نسخ خطی را در کتابخانه
ملی فرانسه سریع انجام ‌دادم.
او با تاکید بر جایگاه فهرست‌نویسی نسخ خطی کتابخانه ملی ایران در
مقایسه با فهرست‌نویسی کتابخانه‌های مطرح اروپایی از جمله فرانسه
و انگلیس گفت: این کاربرگه‌های نسخ خطی در کتابخانه ملی واقعا در
دنیا یگانه است و پیشنهاد هم دادم به نام مرحوم ایرج افشار نام‌گذاری
شود، این کاربرگه‌های نسخ خطی را ما در گروهی پنج‌نفره نوشتیم که
یک‌طرف نسخه‌شناسی و یک طرف آن کتاب‌شناسی بود.