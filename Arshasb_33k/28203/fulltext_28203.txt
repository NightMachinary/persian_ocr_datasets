28203
به گزارش ایسنا، پس از برگزاری جلسه تصمیم گیری فدراسیون ووشو
در مورد تکلیف لیگ‌های برتر در دو بخش مردان و زنان، قرار شد که
تیم‌های اول هر دو گروه به عنوان قهرمان مشترک و تیم‌های دوم هر گروه به
عنوان نایب قهرمان مشترک معرفی شده و لیگ به پایان برسد.
پس از پایان مرحله گروهی این مسابقات، به دلیل شیوع ویروس کرونا
در کشور اجازه آغاز مرحله دوم رقابت‌ها از سوی ستاد ملی مبارزه با
کرونا تا این لحظه صادر نشده تا نهایتافدراسیون ووشو با برگزاری
نشستی به همراه نمایندگان تیم‌ها، تکلیف لیگ‌ها را مشخص کند.
در این جلسه امیر صدیقی به عنوانرئیس فدراسیون ووشو، علی صدیقی
به عنوانسرپرست دبیری، مهدی خانی به عنوانسرپرست کمیته
مسابقات و همچنین نمایندگان تیم‌ها حضور داشتند. به این ترتیب
جایگاه تیم‌ها در دو لیگ بانوان و آقایان به شرح زیر ثبت شد:
*لیگ برتر مردان
قهرمان مشترک: پارس جنوبی و دانشگاه آزاداسلامی
نایب قهرمان مشترک: پاس ناجا و باشگاه مقاومت
*لیگ برتر زنان
قهرمان مشترک:سپاهان و دانشگاه آزاد
نایب قهرمان مشترک: کارون نوین خرمشهر و هیات ووشو شبستر
پایان لیگ ووشو با درخشش مازندرانی‌ها