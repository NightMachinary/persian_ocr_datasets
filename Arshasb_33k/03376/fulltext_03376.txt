3376
اشتباه راهبردی در حوزه عمرانی مدیریت شهری یزد نداریم
«محسن عباسی‌هرفته» با بیان این‌که پیاده محوری، محیط زیست و
حراست از میراث فرهنگی سه اولویت جدی حوزه عمرانی شهرداری و
شورای اسلامی یزد است،‌ اظهار کرد: تقویت فضاهای شهری با اصالت
در این شهر میراث جهانی یکی دیگر از رویکردهای اجرایی در
کمیسیون عمران شورای شهر یزد است.
وی با اشاره به ضرورت اتمام طرح‌های نیمه تمام، افزود: طبق
برآوردهای انجام شده و البته مستندات موجود شورای پنجم در
حوزه عمرانی اشتباه راهبردی نداشته است.
رئیس کمیسیون عمران شورای اسلامی شهر یزد،‌گفت: در این دوره
شورای اسلامی شهر یزد تاکنون 29 پارک به متراژ 121 هزار مترمربع
ساخته و 42 پارک به متراژ 123 هزار و 600 مترمربع بازپیرایی شد.
عباسی در ادامه آغاز فعالیت خط تولید آسفالت بازیافتی را از دیگر
اقدامات انجام شده دانست و تصریح کرد: کاهش مصرف قیر و توجه به
استانداردهای محیط زیستی مهمترین رویکرد شورای شهر در
راه‌اندازی کارخانه تولید آسفالت بازیافتی در یزد است.
این مسئول در پایان با اشاره به افزایش اعتبارات حوزه عمرانی در
بودجه شهرداری یزد، خاطرنشان کرد: در سال 95، 51 درصد، سال
96، 71 درصد و در سال 97، 60 درصد بودجه شهرداری یزد به حوزه