11674
تولید نفت اوپک پلاس افزایش یافت
به گزارش ایسنا، یافته های نظرسنجی پلاتس نشان داد اوپک در اوت
24.37 میلیون بشکه در روز نفت تولید کرد که چهار درصد نسبت به
ژوئیهافزایش داشت و 9 تولیدکننده متحد این گروه شامل روسیه
12.67 میلیون بشکه در روز نفت تولید کردند که شش درصد افزایش
ماهانه داشت.
حجم بالاتر تولید نفت اوپک پلاس غیرمنتظره نبود زیرا این گروه که از
اول ماه مه کاهش تولید به میزان 9.7 میلیون بشکه در روز را به اجرا
گذاشت، قرار بود از اوت محدودیت عرضه خود را کمتر کرده و به 7.7
میلیون بشکه در روز برساند. طبق محاسبات پلاتس، نرخ پایبندی
اوپک پلاس به کاهش تولید در اوت 97 درصد بود.
اما افزایش تولید این گروه در شرایطی روی داده که به نظر می رسد احیای
سریع تقاضای جهانی برای نفت در بحبوحه نگرانیها نسبت به شیوع
موج دوم بیماری کووید 19 متوقف شده است. نفت برنت که طی هفته
های گذشته در محدود 45 دلار قرار داشت، در روزهای اخیر کاهش
چشمگیری پیدا کرده و به پایین 40 دلار در هر بشکه نزول کرده است.
بسیاری از اعضای خاورمیانه ای اوپک پلاس اعلام کردند برای تولید
برق در ایام گرم تابستان به تولید نفت بیشتری نیاز دارند و صادراتشان به
بازارهای خارجی رشد قابل ملاحظه ای نخواهد داشت.