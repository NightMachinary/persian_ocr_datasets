4442
عملیات طبق گزارش‌ها اتفاق افتاده‌اند.
نویسندگان این نامه گفتند از این کشورها خواسته‌اند درباره
مقام‌های مسئول خود به خاطر نقششان در اجرای عملیات‌های
آدم‌ربایی ترکیه تحقیق کرده و مفاد توافق‌های پنهانی امضا شده با
ترکیه در این خصوص را فاش سازند.
در متن نامه آمده است: به نظر می‌رسد ترکیه چند سری توافق‌های
محرمانه همکاری امنیتی با کشورهای دیگر با هدف تسهیل و تسریع
شناسایی و بازداشت اتباع ترکیه‌ای مظنون به وابستگی به جنبش
گولن/هیزمت امضا کرده است. ما با به کارگیری اصل مشروعیت،
تاکید می‌کنیم هرگونه توافق بین دولتی و یا سازوکارهای بین دولتی
که اجرایشان منجر به مداخله اساسی در حقوق بشر شود، باید به طور علنی
در دسترس باشند تا افراد دیگر اجازه شناخت مفاد چنین توافقاتی را
یافته و عملکردشان را مطابق با آن تنظیم کنند.
این نامه مشترک همچنین به افشای استفاده فریبکارانه فرستادگان
دولت اردوغان از تاسیسات دیپلماتیک و تاکتیک‌های آن‌ها برای
دسیسه‌چینی در خصوص اخراج اتباع ترکیه پرداخته و گفته است: به
موازات این توافق‌ها به نظر می‌رسد که مقام‌های ترکیه‌ای با هدف
تسهیل انجام بازداشت‌های سریع در خارج از این کشور بر طبق
گزارش‌ها، شهروندی یا گذرنامه‌های افراد هدف را فسخ کرده‌اند.