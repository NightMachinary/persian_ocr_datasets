30504
کدامیک از خدمات ماماها تحت پوشش بیمه است؟
دکتر کورش فرزین در گفت و گو با ایسنا، در خصوص پوشش خدمات
تجویزی توسط ماماها گفت: در حال حاضر اطلاعات بیش از 38 هزار
ماما به سامانه شرکای کاری سازمان منتقل شده است و نسخ تجویزی
آنها که بیش از 130 قلم داروی در تعهد و خدمات روتین پاراکلینیک
است، از طریق موسسات قابل ارائه می باشد.
وی تاکید کرد: فعلا ویزیت مامایی در تعهد سازمان بیمه سلامت قرار
ندارد، اما در سنوات گذشته طرح پوشش ویزیت و خدمات مامایی به
صورت آزمایشی در سه استان کشور به شکل پایلوت انجام شد که با
استقبال چندانی مواجه نشد.
وی با بیان اینکه برای ارائه خدمت به خانم‌های باردار، مطابق
پروتکل‌های ابلاغی وزارت بهداشت امکان تجویز آزمایشات و
سونوگرافی‌های مرتبط فراهم است، تصریح کرد: بر اساس این
پروتکل کلیه موارد تجویزی اعم از تجویز ماما یا پزشک نباید از سقف
تعداد قابل ارائه به بیمه شده، بیشتر باشد.
انجام سالانه بیش از 350هزار زایمان طبیعی در بیمارستانهای
دانشگاهی
هزینه سالانه 500 میلیارد تومانی بیمه سلامت برای پوشش
زایمانهای طبیعی