24361
جواد رحمتی در جلسه شورای حفاظت از منابع آب استان، با بیان این
مطلب اظهار کرد: فعالیت صنایع آب‌بر در مناطق کم‌آب را یکی از
موضوعاتی دانست که نیاز به بازنگری دارند.
وی گفت: تأمین آب مورد نیاز صنایع از اولویت‌های استان است، اما
استقرار صنایع نیز باید با در نظر گرفتن منابع آبی منطقه انجام شود.
رحمتی افزود: معنی ندارد که در یک منطقه کم‌آب، صنایعی مثل فولاد
که مصرف آب زیادی دارند مستقر شوند یا از آب تصفیه‌شده به صنایع
اختصاص یابد.
وی با بیان اینکه حجم منابع آب استان در مقایسه با طولانی‌مدت، شیب
نزولی دارد و مصرف آب نسبت به ذخیره آن در استان بالا است، گفت: در
چند سال گذشته اقدامات نظارتی مانند مسدود کردن چاه‌های
غیرمجاز، در تعدیل روند مصرف آب موثر بوده و این اقدامات باید
تقویت شود.
به نقل از روابط عمومی استانداری آذربایجان شرقی، رحمتی با اشاره
به کاهش حجم منابع آبی استان در مقایسه با سال‌های گذشته، اظهار
کرد:با وجود اعمال محدودیت در برداشت از منابع آب، تولید
محصولات کشاورزی در استان کاهش نیافته است و ایننشان می‌دهد
اقدامات مناسبی در حوزه اصلاح الگوی کشت و روش‌های آبیاری
انجام شده است.