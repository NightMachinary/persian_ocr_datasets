2313
ادامه لیگ پس از سفید شدن وضعیت خوزستان / به ایجاد تنش متهم‌
شده‌ایم
منیژه زیبا در گفت‌وگو با ایسنا، اظهارکرد: طی جلسه‌ای که روز
گذشته، هجدهم خردادماه در محل فدراسیون برگزار شد، مقرر شد،
مرحله پلی‌آف فوتسال بانوان که به دلیل شیوع ویروس کرونا
متوقف شده است، پس از سفید شدن وضعیت استان خوزستان برگزار
شود. معتقدیم سلامتی بازیکنان از جام و قهرمانی مهم‌تر است ولی تابع
فدراسیون هستیم.
وی در ادامه با بیان این‌که رعایت پروتکل‌های بهداشتی و انجام
چندین باره تست کرونا هزینه‌بر است، گفت: با توجه به این‌که بودجه
ورزشی سال 98 ما تمام شده است، باید از بودجه سال 99 استفاده کنیم و
این یعنی در شروع فصل جدید لیگ برتر فوتسال بانوان با کمبود
بودجه مواجه خواهیم شد و کار برای ما سخت می‌شود.
سرپرست تیم فوتسال بانوان ملی‌حفاری همچنین با بیان این‌که انتظار
داریم رییس سازمان لیگ فوتسال نظارت بیشتری بر بخش بانوان
داشته باشد، افزود:‌ ما در حالی که تمرینات تیم‌ها به دلیل شروع کرونا
برای حفظ سلامتی اعضای تیم‌ها تعطیل شده بود به این موضوع توجه
داشتیم اما می‌شنیدیم که برخی تیم‌ها در این شرایط تمرین می‌کنند.
وی در پایان نیز گفت: به ما می‌گویند مسائل فوتسال را به رسانه‌ها نکشید