28629
ما در این کار چقدر خواهد بود و مساله نهایتا در قالب یک توافقنامه به
مرحله اجرا درآید. پیشنهاد دیگر به آقای علم الهدی بود مبنی بر اینکه
محرومانی که به مشهد می آیند، خدمات رایگان دریافت کنند. پیش
از این تعدادی زمین توسط شهرداری ها در اختیار مسئولان استان ها
قرار گرفت تا زائرسرا برای محرومان احداث کنند اما آن ها نمی توانند
این برنامه را به پایان برسانند. پیشنهاد من این بود که این پروژه ها در
برخی استان هایی که نمی توانند چنین برنامه هایی را تمام کنند، به بنیاد
ارائه شود تا پس از تکمیل، کمیته امداد آن را مدیریت کند.
رئیس بنیاد مستضعفان با اشاره به برنامه بنیاد مستضعفان برای تکرار
پروژه قلعه گنج سمنان در خراسان رضوی اظهار کرد: در استان
خراسان رضوی برای این منظور 2 شهرستان را پیشنهاد داده ایم که
امیدواریم تا یک ماه آینده به نتیجه برسیم و در یکی از این شهرستان ها
مستقر خواهیم شد و با در نظر گرفتن همه مسائل، در آن سرمایه گذاری
خواهیم کرد و امیدواریم این سرمایه گذاری منتهی به آبادانی شود.
سایر شهرستان های استان نیز می تواند از آن الگوبرداری کند.
وی با اشاره به سرمایه گذاری بنیاد در حوزه معادن و فولاد در سنگان
خواف ادامه داد: ما در حال سرمایه گذاری در کارخانه تولید
کنسانتره آهن در سنگان هستیم که مجوز آن هم شامل معدن و هم شامل
کنسانتره فولاد است. این پروژه 72 درصد تا امروز پیشرفت داشته که