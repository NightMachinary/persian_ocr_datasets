29352
فلاحی ادامه داد: از میان شهدا، دو شهید 17 ساله، یک شهید 19 ساله و دو
شهید 21 و 23 ساله هستند که در عملیات‌های والفجر و کربلای چهار و
پنج به شهادت رسیده‌اند.
وی یادآور شد: طبق هماهنگی‌های صورت گرفته، 28 دی ماه
همزمان با سالروز شهادت حضرت فاطمه زهرا (س) دو شهید در شهر آبیز
شهرستان زیرکوه، یک شهید در دانشگاه بزرگمهر قاینات و دو شهید در
بوستان آیت الله بهجت بیرجند خاکسپاری خواهند شد.
پیکر پسرانمان بعد از 13 سال سالم بود
به گزارش ایسنا، روزنامه «جوان» در ادامه نوشت: حسینعلی و عباسعلی
به فاصله یک روز و در خلال عملیات کربلای 5 شهید شدند. پیکر این دو
برادر همراه با شش شهید عملیات کربلای 5 در روستای خورزان
تدفین شد اما 13 سال بعد زمانی که معمار «نوروز عبدالحمید» اهل
ترکیه می‌خواست گلزار شهدای روستای خورزان را مرمت کند، بر
اثر یک اتفاق قبور شهیدان حسینعلی و عباسعلی شکافته شد و پیکر هر دو
برادر سالم نمایان شد، گویی که به تازگی دفن شده‌اند!
گفت‌وگوی ما با طاهره خراسانی و علی‌اکبر خراسانی مادر و پدر
شهیدان حسینعلی و عباسعلی را پیش‌رو دارید. این سؤالات از مادر
شهیدان پرسیده شده و پدر شهید هم ایشان را در گفت‌وگو با ما همراهی
کرده است.