27948
قطبی در ادامه می‌گوید: «با وجود اینکه اطلاعات کافی از شرایط
حادثه‌دیدگان و منطقه نداشتیم، اما به دلیل تجربیات قبلی با خودمان
چادر امدادی، غذا و پتو همراه داشتیم. مسأله مهمی که بعد از یافتن
چوپان‌ها با آن روبه‌رو شدیم این بود که به علت شرایط نامناسب جوی و
صعب‌العبور بودن مسیر، امکان جابه‌جایی گوسفندان وجود
نداشت، بنابراین قرار شد دو نفر از چوپان‌ها که شرایط جسمی و روحی
بهتری داشتند، در همان محل بمانند، در این شرایط به سرعت مکان امنی
را مشخص و چادر امدادی برپا کردیم تا آنها که بسیار خسته بودند،
بتوانند مستقر شوند. از آنجا که دو نفر از چوپان‌ها شرایط جسمانی
خوبی نداشتند، قرار شد آنان را به روستا برگردانیم، بنابراین پتو و غذا
به آن دو نفری که قرار شد در کنار گوسفندان بمانند، دادیم و به سرعت به
طرف روستا حرکت کردیم تا دو چوپان را به خانه‌هایشان برسانیم. بعد
از انتقال دو مرد چوپان به روستا بار دیگر مسیر صعب‌العبور را
طی‌کردیم تا خودمان را به چوپان‌ها برسانیم، قصدمان این بود که
صبح روز بعد بتوانیم چوپان‌ها و دام‌هایشان را به پایین کوه
انتقال‌دهیم.»
او درباره شرایط آن شب سخت بارانی می‌گوید: «شب را با روشن‌کردن
آتش سپری کردیم و با توجه به بارش شدید باران و سردی هوا مجبور
شدیم به همراه چوپان‌ها گوسفندان را کنار آتش بیاوریم تا گرم شوند