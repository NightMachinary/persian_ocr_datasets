17357
به منظور احداث و تکمیل مدرسه در استان به ما کمک خواهد کرد.
مدیرکل نوسازی، توسعه و تجهیز مدارس خوزستان در ادامه با اشاره
به انعقاد دومین و سومین تفاهم‌نامه، تصریح کرد: یک پروژه
دوازده‌کلاسه در منطقه سپیدار اهواز داریم که قرار شد برای تکمیل
آن یک میلیارد و 200 میلیون توسط آقای قلمچی هزینه شود. همچنین
خیر مدرسه‌ساز خانم گیتی‌نژاد، یک میلیارد تومان برای تکمیل
مدرسه شش‌کلاسه در مرکز شهر حمیدیه کمک خواهد کرد.
قربانی با اشاره به دیگر اقدامات اداره‌کل نوسازی، توسعه و تجهیز
مدارس خوزستان، بیان کرد: همچنین در هفته گذشته کلنگ احداث
یک مدرسه خیرساز در منطقه کیان‌آباد اهواز به زمین زده شد که خیر این
پروژه تعهد کمک یک میلیارد تومانی داده است. روز چهارشنبه نیز
گروه جهادی شهید متوسلیان، برای احداث دو مدرسه شش‌کلاسه در
شهرستان کارون با ما توافق کردند، در واقع این دو مدرسه جایگزین
مدرسه ابوریحان که به دلیل آبگرفتگی تخریب می‌شود، خواهند شد.
امروز نیز کلنگ یک مدرسه سه‌کلاسه خیرساز در کوی مجاهد اهواز به
زمین زده خواهد شد.
وی در پایان گفت: تعهد خیرین در این سه تفاهم‌نامه حدود 4 میلیارد و
200 میلیون تومان است.
ساخت کمربندی مریوان تسریع می‌شود