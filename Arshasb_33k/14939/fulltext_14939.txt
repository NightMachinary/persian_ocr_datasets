14939
واتیکان معرفی کرده است.
دعوای شاهزاده سعودی و نخست‌وزیر پیشین قطر بر سر کمبود مواد
غذایی در عربستان
به گزارش ایسنا، به نقل از خبرگزاری اسپوتنیک، حمد بن جاسم،
نخست‌وزیر پیشین قطر با انتشار پیامی، در صفحه اختصاصی خود در
توییتر، به کمبود مواد غذایی در عربستان سعودی اشاره کرد.
وی خواستار عدم سرزنش عربستان به دلیل کمبود مواد غذایی شد و
نوشت: اگر آنچه درباره کمبود مواد غذایی در عربستان گفته می‌شود
صحت داشته باشد، نباید موجب سرزنش کردن این کشور شود.
حمد بن جاسم در ادامه تصریح کرد: علی‌رغم اینکه ما همچنان سخنان
وزیر خارجه وقت عربستان در همان روزهای ابتدایی محاصره قطر را
به خاطر داریم اما همه باید به آن کمک کنند و جواب بدی را با خوبی داد؛
چراکه ملت عربستان از ما بوده و ما هم از آنها هستیم.
این اظهارات پس از آن مطرح شد که برخی فعالان از کمبود مواد غذایی
و به ویژه تخم مرغ درپی شیوع کرونا در عربستان پرده برداشتند.
اظهارات کنایه آمیز نخست‌وزیر اسبق قطر واکنش شدید
عبدالرحمان بن مساعد، شاهزاده سعودی را به همراه داشت.
وی درباره اظهارات حمد بن جاسم در توییتر نوشت: به لطف خدا ما با
کمبود هیچ مواد غذایی مواجه نیستیم.