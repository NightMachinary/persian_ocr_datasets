20031
طرح کتاب یار گامی موثر برای کتابخوان کردن شهروندان تبریزی
است
حجت الاسلام احمد حمیدی در جلسه رونمایی از طرح «کتاب یار»،
اظهار کرد: این طرح در راستای اولویت‌های کمیسیون فرهنگی
شورای اسلامی تبریز و از مصوبات این کمیسیون بوده که اعتبار آن از
محل بودجه امسال تامین می‌شود.
وی، هدف از اجرای این طرح را افزایش میانگین سرانه مطالعه در سطح
استان و کلانشهر تبریز اعلام کرد و گفت: در زمان کنونی میانگین سرانه
مطالعه این شهر در شان و جایگاه تبریز شهر اولین‌ها نبوده و با اجرای این
طرح تلاش می‌شود، علاوه بر حمایت از حوزه کتاب و نشر، سرانه
مطالعه در این شهر نیز افزایش یابد.
وی اظهار کرد: این طرح در قالب امضای تفاهم نامه مشترک بین اداره کل
فرهنگ و ارشاد اسلامی استان، سازمان فرهنگی اجتماعی ورزشی
شهرداری و شهردار منطقه 6 تبریز با مشارکت کتابفروشی های تبریز
اجرا می‌شود.
معاون فرهنگی و اجتماعی شهرداری تبریز با اشاره به فعالیت حدود 32 تا
35 کتابفروشی در تبریز در حوزه غیرآموزشی، گفت: این طرح در دو
بازه زمانی اجرا می‌شود که مرحله اول آن در قالب «زمستانه» از نیمه دوم
بهمن و مرحله دوم آن در قالب «عیدانه» در اسفند شروع می‌شود.