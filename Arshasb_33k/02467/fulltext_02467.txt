2467
وظیفه آموزش به تمام دانش آموزان را چه از طریق مجازی و ابزارهای
هوشمند و چه از راه‌های دیگر داریم. اصل این است که هیچ
دانش‌آموزی بدون آموزش نماند.
موفقیت ایران در مقایسه با کشورهای دیگر در زمینه آموزش مجازی
چشمگیر است
حاجی میرزایی در پاسخ به این سؤال که در برابر کشورهای مختلفی که
آموزش مجازی داشتند تا چند درصد ایران توانسته در آموزش
مجازی موفق باشد؟ گفت: به دلیل ارائه آمارهای مختلف، به‌طور دقیق
نمی‌توان درصد موفقیت را در مقایسه با کشورهای دیگر بیان کرد ولی
به‌طور یقین می‌توان گفت جمهوری اسلامی ایران از حیث سرعت
واکنش و کیفیت واکنش جزو کشورهای اول است. بلافاصله با شروع
کرونا یک شبکه کامل تلویزیونی به‌طور کامل به آموزش اختصاص
یافت و شبکه‌های دیگر هم کم‌وبیش در این مورد به ما کمک کردند و
بیش از 2000 برنامه آموزشی برای دانش آموزان عرضه شد.
وی افزود: از همان اوایل شیوع کرونا با تلاش همکارانم شبکه «شاد»
افتتاح شد و قریب 70 درصد دانش آموزان عضو آن شدند. اگرچه
ظرفیت‌های شاد در شروع محدود بود ولی به‌تدریج به ظرفیت آن
اضافه و تقویت شد و مشکلات آن حل شد و هنوز هم برای بهبود تلاش
می‌کنیم.