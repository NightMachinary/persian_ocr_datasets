2999
مسکونی و تجاری ثبت کنند.
تربتی با تاکید بر این‌که پیمانکاران‌ می‌توانند با مالک منازل قرارداد
منعقد کرده تا مسئولیت تعمیر اصلاح و بهینه سازی را به درستی انجام
دهند و با موافقت دو طرف خود را به شرکت‌های گاز استانی معرفی کرده
و با تایید شرکت گاز اصلاح انجام شود، گفت: مبالغ مالی آن در سامانه
ثبت می‌شود و به پیمانکار پرداخت خواهد شد.
وی با اشاره به اعتبار پیش بینی شده برای اجرای این طرح اظهار کرد:
6000 میلیارد تومان برای این طرح در نظر گرفته شده که این اقدام
علاوه بر کاهش مصرف سوخت و بهینه سازی منجر به اشتغالزایی در
کشور می‌شود. علاوه بر این باید گفت که عمده تجهیزات مورد نیاز این
طرح نیز از داخل کشور تامین شده است.
تربتی درباره‌ تعداد در نظر گرفته برای اجرای طرح بهینه‌سازی
موتورخانه‌ها گفت: براساس این طرح 300 هزار موتورخانه بهینه
سازی خواهد شد و چنانچه استقبال شود محدودیتی برای افزایش
تعداد نخواهیم داشت.
مدیرعامل شرکت ملی گاز با اشاره به میزان مصرف گاز ادامه داد: در
بخش خانگی و تجاری 13 درصد رشد مصرف داشته‌ایم که به نظر
می‌رسد علت آن استفاده بیشتر از آب گرم به دلیل شیوع کرونا باشد.
صنایع عمده شش درصد رشد مصرف داشته‌اند و در بخش نیروگاهی