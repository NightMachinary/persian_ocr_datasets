10810
عبید به مدارس تخریب شده استان اشاره می‌کند و می‌گوید: «من در
روستاهایی تدریس می‌کنم که حتی دسترسی به شبکه‌های
تلویزیونی وجود ندارد چه برسد به اینترنت. سال قبل و با شیوع کرونا و
تعطیل شدن مدارس روستا به روستا و خانه به خانه می‌رفتم و به
دانش‌آموزان درس می‌دادم. چون هیچ راه ارتباطی دیگری جز
رفتن به خانه‌های آنها نداشتم. قبل از شروع سال تحصیلی جدید وزیر
آموزش و پرورش گفت همه مدارس به اینترنت و شبکه شاد متصل
می‌شود اما وقتی در این منطقه موبایل آنتن نمی‌دهد برای دانش‌آموز
شبکه شاد یک کلمه عجیب و نامفهوم است.
40 درصد دانش‌آموزان استان سیستان و بلوچستان دسترسی به
اینترنت ندارند. حتی بعضی از مدارس هم از داشتن آب آشامیدنی سالم
محروم هستند و نزدیک به 60 درصد مردم توان خرید ماسک ندارند چه
برسد به موبایل و تبلت. من امروز کتاب‌های درسی را از منطقه آموزش و
پرورش تحویل گرفتم و باید خودم ببرم تک به تک به دست
دانش‌آموزان برسانم. بنابراین در چنین شرایطی بهترین راه،
برگزاری کلاس‌های حضوری است که با تقسیم 40 دانش‌آموز به دو
گروه می‌شود این کار را کرد.»
سهیلا حکیمی، دبیر فیزیک است و سال های آخر تدریس را در فشم
سپری می‌کند. او نیز به مشکلات برگزاری کلاس مجازی برای دروس