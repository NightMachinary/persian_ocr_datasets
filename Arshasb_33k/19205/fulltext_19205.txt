19205
همچنین حسین وفایی اولین نماینده ایرانظهر امروز موفق شد
لوکاس کلیکرز را با نتیجه 4 بر صفر شکست دهد و به دور دوم این مسابقات
راه پیدا کند. وفایی در دور دوم با جو پری بر روی میز می‌رود. پری موفق
شد در دور اول پارسونز را با نتیجه 4 بر 1 شکست دهد و راهی دور دوم شود.
این مسابقات به مدت هفت روز در شهر میلتون کینز انگلیس ادامه
خواهد داشت.
شکست نفت و گاز گچساران برابر ذوب آهن اصفهان
در روز سوم مرحله اول سی و سومین دوره لیگ برتر هندبال آقایان
کشور، تیم های نفت و گاز گچساران و ذوب آهن اصفهان در تالار
فدراسیون هندبال کشور در تهران به مصاف هم رفتند. در این دیدار که
نیمه نخست آن با حساب 14بر 12 به سود سبز پوشان ذوب آهن به پایان
رسیده بود، شاگردان کیوان صادقی در تیم ذوب آهن بازی خوب
خود را در نیمه دوم تداوم بخشیدند و مقابل تیم سختکوش نفت و گاز
گچساران با حساب 30 بر 19 به برتری رسیده و موفق شدند به دومین
پیروزی خود در این رقابت ها برسند. اصغر نوروز نژاد سرمربی تیم
هندبال نفت ‌و گاز گچساران گفت: مشکل تیم ما این است که تنها دو هفته
کنار هم تمرین داشتیم. با مصوبه نفت کلیه تیم‌های قهرمانی و لیگ برای
نفت‌ و گاز حذف شدند و ما دو هفته فقط فرصت داشتیم تا تیم را جمع کنیم.
حتی چند نفر از بازیکنان بومی ما به سایر تیم‌ها پیوستند و می‌بینید اکثر