27003
ایرج شهین‌باهر در این خصوص اظهار کرد: پرداخت این سهم
می‌تواند در کاهش مشکلات و مخاطرات ناشی از آلودگی هوا موثر
واقع شود، ولی همکاری لازم برای پرداخت این عوارض انجام
نمی‌شود.
به نقل از روابط عمومی شهرداری تبریز، وی دریافت عوارض
آلایندگی از واحدهای صنعتی را چالشی 10 ساله برای شهرداری
تبریز خواند و افزود: با اقداماتی که طی دو سال و نیم گذشته انجام شده،
بخشی از این بدهی‌ها تثبیت شده و امیدواریم هرچه سریع‌تر پرداخت و
در راستای توسعه هرچه بیشتر فضای سبز و به ویژه درختکاری هزینه
شود.
واحدهای اقتصادی لرستان باید با اقدامات جدید احیا شوند
اسد عبداللهی در بازدید از داروسازی اکسیر بروجرد که امروز 23
مهرماه صورت گرفت، اظهار کرد: واحدهای اقتصادی استان باید با
اقدامات جدید احیا و دوباره وارد چرخه تولید شوند.
وی تصریح کرد: مشکلات واحدهای صنایع استان را رصد می‌کنیم
و برای حل مشکلات آن‌ها اقدامات و برنامه‌ریزی لازم صورت ‌گیرد.
معاون استاندار لرستان خاطرنشان کرد: در برخی از واحدهای
صنعتی مشکلات و اختلافاتی وجود دارد که با ورود به این قضایا
اقداماتی انجام می‌شود که واحدهای تولیدی با مشکل همراه نشوند.