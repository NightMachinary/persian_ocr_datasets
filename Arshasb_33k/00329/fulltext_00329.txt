329
بود، دو خط اعتباری شش ماهه نیز از بانک مرکزی گرفتیم که مجموعاً 10
هزار میلیارد ریال بود. اما وصول 23 هزار میلیارد ریال باقی‌مانده به
تعویق افتاد و این مسئله قدرت تسهیلات‌دهی بانک را متأثر کرد.
به‌علاوه در سال جاری با رشد بازارهای موازی همچون بورس روبرو
بودیم و بخشی از منابع بانک نیز به سمت بازار سرمایه رفت. حساب
کارگزاری‌ها و صندوق‌های سرمایه‌گذاری در بانک‌های تجاری
متمرکز است و در بانک مهر ایران حساب ندارند. همه این چالش‌ها را در
نظر بگیرید، اما با این همه تا این برهه از سال جاری منابع بانک حدود 40
درصد رشد کرده و این موفقیت قابل توجهی است.
مدیر عامل بانک مهر ایران در پاسخ به اینکه این بانک برای حمایت از
کالای ساخت داخل چه طرح‌هایی را اجرا کرده است؟ گفت: توجه
ویژه‌ای به بحث حمایت از تولید داخلی داشتیم و دو طرح نیز در این زمینه
اجرایی کرده‌ایم؛ حمایت از کالای ایرانی و کالاکارت. برای نمونه
در طرح کالاکارت مشتری بدون اینکه نزد بانک سپرده‌گذاری کند،
کارت اعتباری 200 میلیون ریالی از بانک دریافت می‌کند.
فروشگاه‌های متنوعی در سراسر کشور پذیرنده این کارت هستند و
فرد می‌تواند کالاهای مختلفی را به‌صورت اقساطی خریداری کند.
کارمزد این طرح نیز حداکثر چهار درصد در نظر گرفته شده است. البته
این طرح خدمات مختلف مانند آموزش، سلامت و... را نیز در