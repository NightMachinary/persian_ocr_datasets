3410
وزرای خارجه اروپا مورد بررسی قرار گرفته است. اگر دولت اسرائیل
دست از الحاق نکشد استراتژی جدید و متفاوتی را درباره انتقال از
تشکیلات با ابعاد قانونی و سیاسی آن به سمت کشور در پیش می‌گیریم.
در این راستا ریاض المالکی، وزیر خارجه فلسطین گفت پاسخ
دادستان کل دیوان کیفری بین‌المللی به تصمیم اسرائیل درباره الحاق
مناطقی از کرانه باختری مطابق با قوانین و اصول بین‌المللی است.
وی افزود: پاسخ قانونی و مهم و واضح است. مساله با اهمیت اشاره به
قانونی نبودن الحاق و ادامه اجرای قانون اشغال است.
المالکی گفت: فلسطین به همکاری با نهادهای حقوقی بین‌المللی از جمله
دیوان کیفری بین‌المللی برای مجازات جنایتکاران اسرائیل علیه
مردم فلسطین ادامه می‌دهد.
اشتیه: هدف از محاصره مالی، نابودی مساله فلسطین است/ آرمان‌های
فلسطین قابل چانه‌زنی نیست
به گزارش ایسنا، به نوشته روزنامه عربی21، محمد اشتیه، نخست وزیر
فلسطین در ویدئویی که در آستانه شانزدهمین سالگرد درگذشت یاسر
عرفات، رهبر فقید فلسطین در صفحه خود در فیسبوک به اشتراک گذاشت،
اظهار کرد: امسال سالگرد درگذشت عرفات اهمیت ویژه‌ای دارد چرا
که می‌خواهیم به او بگوییم ما هنوز همان ملت هستیم، ملت پرقدرتی که
آن را در ابعاد سیاسی، نظامی، اقتصادی و پولی محاصره کردند تا تسلیم