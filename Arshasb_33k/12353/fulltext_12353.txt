12353
زیبنده استان ما نبود، برای همین برنامه توسعه آن را هم در بخش کیفی و
هم کیفی در دستورکار قرار دادیم.
احمدزاده افزود: در این مدت تعداد زورخانه‌های فعال استان را از 14
زورخانه به 20 زورخانه افزایش داده و برای ترویج هر چه بیشتر این
رشته تلاش کردیم که مجموعه این اقدامات باعث شد تا با رشدی 20 پله
ای اکنون جزو شش استان برتر ورزش‌های زورخانه ای باشیم.
وی از راه اندازی بانک اطلاعاتی ورزشکاران سازمان یافته
ورزش‌های زورخانه ای هم در کرمانشاه خبرداد و گفت: هرچند طبق
آمار هیات پزشکی ورزشی تعداد ورزشکاران سازمان یافته این
رشته در استان حدود 265 نفر است، اما در سامانه بانک اطلاعاتی هیات
اسامی هزار نفر از ورزشکاران این رشته را با رتبه بندی آنها و
قهرمانی‌هایی که بدست آورده اند، ثبت کرده‌ایم.
رئیس هیات ورزش‌های زورخانه ای کرمانشاه در ادامه به تعطیلی
چندماهه زورخانه‌های کرمانشاه در پی شیوع بیماری کرونا اشاره
کرد و گفت: باوجود اینکه تعدادی از رشته‌های ورزشی فعالیت خود را
از سر گرفته‌اند، اما ورزش‌های زورخانه‌های به دلیل اینکه در فضای
مسقف هستند، هنوز امکان بازگشایی ندارند، بنابراین با
رایزنی‌هایی که با فدراسیون و مسئولین استانی داشتیم، مجوز فعالیت
زورخانه‌های پارکی کرمانشاه را گرفتیم.