15127
تخصص باشد. مثلاً کارشناس حقوقی یک روز در وزارت نفت است و
یک روز در وزارت جهاد کشاورزی و یا در وزارت کار. این نشان
می‌دهد که جذب این کارشناسان، تخصصی نبوده و ملاک جذب فقط
مدرک بوده و گزینش آنها هم تخصصی نبوده است.
این وکیل دادگستری افزود: وزارتخانه‌های مختلف تخصص‌های
مختلف از نظر حقوقی می‌خواهند زیرا فردی که فوق لیسانس حقوق
نفت و گاز دارد، در وزارت نفت کارایی بیشتری دارد تا کسی که لیسانس
حقوق دارد و یا حقوق عمومی خوانده و بخواهد در این وزارت خانه نظر
دهد؛ لذا به نظرم سیستم گزینش هم دچار اشکالاتی هست.
این حقوقدان تصریح کرد: متاسفانه نظر کارشناس متخصص غالباً در
تصمیمات مدیریتی اجرا نمی شود و تغییرات زیادی بعد از اخذ نظر
کارشناسی انجام می شود که عملاً نظر کارشناسی با تصمیمات
مدیریتی در تقابل قرار می‌گیرد و کارشناسان هم حق دخالت ندارند.
دهقان تاکید کرد: بین وضع موجود و وضع مطلوب یک شکاف عمیق
وجود دارد که نمی شود آن را کتمان کرد و از خروجی کارهای
دستگاه‌ها هم می توان آن را فهمید.
وی افزود: تا زمانی که مدرک به جای دانش، تخصص و تجربه برای
دستگاه‌ها ملاک است، ما به وضع مطلوب نمی‌رسیم و برای رسیدن به نقطه
مطلوب در این زمینه، باید کارشناسان حقوقی و متخصص در