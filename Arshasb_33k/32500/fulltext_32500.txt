32500
علی آشتاب امروز 21 آبان‌ماه با اشاره به نقش کاریابی‌ها در افزایش
کارآیی بازار کار و گسترش فرصت‌های شغلی اظهار کرد: در حال
حاضر در این استان 16 موسسه مشاوره شغلی و کاریابی غیردولتی
دارای مجوز و مشغول فعالیت هستند که هدایت شغلی متناسب با
تخصص کارجویان و ظرفیت‌های استان از مهم‌ترین وظایف این
مراکز است.
وی تصریح کرد: این کاریابی‌ها توانستند در هفت‌ماهه سال جاری
تعداد 715 نفر از جویندگان کار را در بخش‌ها صنعت، کشاورزی،
خدمات، تعاونی و بخش خصوصی به‌کارگیری کنند.
مدیرکل تعاون، کار و رفاه اجتماعی لرستان با بیان اینکه از این تعداد
396 نفر مرد و 319 نفر زن توسط کاریابی‌ها در واحدهای اقتصادی
استان بکار گمارده شده‌اند، افزود: بیشترین جویندگان کار در رده
سنی 25 تا 34 سال قرارگرفته‌اند که 50 درصد جمعیت جویندگان
کار را تشکیل می‌دهند.
آشتاب خاطرنشان کرد: افرادی که در مراکز کاریابی ثبت‌نام
می‌کنند و حرفه و مهارتی ندارند برای مهارت‌آموزی به اداره‌کل فنی
و حرفه‌ای استان معرفی می‌شوند، که در این راستا نیز در 7 ماهه امسال
تعداد 81 نفر به مراکز فنی و حرفه‌ای معرفی‌شده‌اند.
وی با بیان اینکه کاریابی‌ها زمینه برقراری ارتباط هوشمندانه منابع