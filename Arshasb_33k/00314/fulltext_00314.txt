314
آخرین وضعیت ساخت شهربانو در روزهای کرونایی 
به گزارش ایسنا به نقل از روابط عمومی بنیاد سینمایی فارابی، این
کارگردان درباره آخرین وضعیت «شهربانو» گفت: متاسفانه شیوع
کرونا مراحل فنی فیلم را دچار وقفه کرد. ما تدوین را به مرحله نهایی
رساندیم اما تصمیم گرفتیم دو ماهی را دست نگه داریم، چرا که سلامتی
همکاران‌ در اولویت بود. با توجه به بهبود نسبی اوضاع، در ادامه
صداگذاری، آهنگسازی و انجام امور فنی را پیش رو خواهیم داشت.
او درباره روند تولید این فیلم گفت: اگر در «پاسیو» زنانگی مطرح بود،
این فیلم مادرانگی را به چالش می‌کشد و همین موضوع جسورانه، هر
سرمایه‌گذار یا حامی مالی را دچار تردید و در واقع نوعی احتیاط
می‌کرد که در نهایت، بنیاد سینمایی فارابی این جسارت را داشت تا
کنار فیلم و ما بایستد.
او گفت: از آنجا که فیلم اولم «پاسیو» را به شکلی کاملا شخصی و در
شرایطی آرام ساختم، تصور می‌کردم با اتفاقاتی هم که برای آن رخ داد
(از جمله کسب سیمرغ در جشنواره جهانی فیلم فجر) راحت‌تر بتوانم
بودجه ساخت فیلم دوم را فراهم کنم، اما این کار آنچنان نبود و نشد.
خوشبختانه درصد عمده‌ای از همکاران پشت دوربینم در «شهربانو»
با «پاسیو» مشترک بودند و اصطلاحا با یک تیم تمرین‌شده در میدان بودم
که طاقت را در مسیر سخت رسیدن به هدف، برایم سهل می‌نمود.