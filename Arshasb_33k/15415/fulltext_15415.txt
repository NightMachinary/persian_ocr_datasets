15415
دکتر فائوچی: به خاطر اعتبارم در تلویزیون ظاهر نمی‌شوم/ ارتباطم با
ترامپ قطع شده است
به گزارش ایسنا به نقل از ایندیپندنت، اوایل همه‌گیری کووید 19،
رئیس جمهور با دکتر فائوچی و کارگروه ویروس کرونای کاخ
سفید، چندین بار در هفته دیدار داشت.
این کارگروه در ماه‌های مارس و آوریل به صورت روزانه
کنفرانس‌های مطبوعاتی برگزار می‌کرد، پیش از آنکه به طور
ناگهانی برگزاری این کنفرانس‌ها را متوقف کند.
اما دکتر فائوچی، رئیس مؤسسه ملی آلرژی و بیماری‌های عفونی
آمریکا، در مصاحبه‌ای با فایننشال تایمز گفت ارتباطات او با رئیس
جمهور، از همان زمان به بعد متوقف شده است.
او آخرین بار 2 ژوئن (13 خرداد) با ترامپ دیدار حضوری داشته است.
علاوه بر این، دکتر فائوچی افزود دست کم دو ماه از آخرین
اطلاع‌رسانی او به رئیس‌جمهور گذشته، اما او مطمئن است
پیغام‌هایش به رئیس جمهور می‌رسد.
فاصله بین رئیس جمهور و متخصص رده‌بالای بیماری‌های عفونی او
می‌تواند ناشی از صراحت دکتر فائوچی درباره جدیت بیماری و این
موضوع باشد که چگونه کووید 19 هنوز به صورت یک مسئله در
سراسر کشور پابرجاست.