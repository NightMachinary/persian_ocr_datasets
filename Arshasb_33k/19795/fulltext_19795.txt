19795
جنوبی به تشریح مصداق‌های عینی در زمینه تاب آوری پرداخت و
یادآور شد: در شرایطی که کشور با مشکلات ناشی از بیماری کرونا و
شیوع این ویروس روبرو است، باید برای آگاهی بخشی عمومی و
ارتقای فرهنگ آحاد جامعه، هم افزایی شکل بگیرد. رئیس شورای
توسعه و حمایت از سازمان‌های مردم‌نهاد خراسان جنوبی بیان کرد:
این شورا وظیفه دارد زمینه را برای فعالیت نهادهای مردمی در
حوزه‌های اجتماعی به ویژه مسائل مربوط به سلامت افراد جامعه فراهم
کند. خوش خبر از اعضای شورا خواست به دور از نگاه‌های سلیقه‌ای و
بدون توجه به جایگاه و موقعیت اعضای هیئت مؤسس، نسبت به اهمیت
اهداف سازمان های مردم نهاد، اعلام نظر کنند. وی بیان کرد: تأیید
صلاحیت فردی و تخصصی افراد در این زمینه به عهده دستگاه‌های
نظارتی و سازمان‌های تخصصی است. گفتنی است؛ در این جلسه هفت
درخواست متقاضیان تأسیس سازمان مردم نهاد در حوزه‌های
فرهنگی، اجتماعی، کارآفرینی، هنر و رسانه و همچنین تحکیم و
تعالی بنیان خانواده به تصویب رسید.