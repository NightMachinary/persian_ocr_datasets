3492
اصلاح طلبان قبل از اعلام نامزدی در انتخابات1400، نظر جریان
اصلاحات را جویا شوند
جواد امام در گفت و گو با ایسنا، با بیان اینکه نگاه من به انتخابات این است
که ابتدا باید صبر کنیم تا ببینیم انتخابات 1400 چگونه برگزار می
شود، اظهار کرد: اگر انتخابات قرار است به مدل سال98 برگزار شود،
نظر من این است که معرفی نامزد از سوی اصلاح طلبان موضوعیتی
ندارد اما اگر انتخابات با حضور همه جریان های سیاسی برگزار شود ، می
توان بر روی مصادیق رایزنی کرد.
وی ادامه داد: با توجه به شرایط منطقه و بین الملل و وضعیت معیشتی کشور
و نوع رابطه دولت و مردم، بهتر است شرایط برای برگزاری انتخابات
پرشور فراهم شود.
این فعال سیاسی تصریح کرد: نظر شخصی من این است که جریان
اصلاحات گزینه بهتری از رییس دولت اصلاحاتندارد و اگر شرایط
برای انتخابات رقابتی فراهم شود و اصلاح طلبان در انتخابات حضور
جدی داشته باشند، بهتر است که با گزینه خودشان در صحنه باشند.
دولت اصلاحات الگو و کارنامه قابل قبولی در زمینه های مختلف
اقتصادی، سیاست خارجی و داخلی دارد و باید با نفرات خود وارد
انتخابات شود. البته بعید است که خاتمی قبول کند که وارد انتخابات
شود با این حال این بحث می تواند در جریان اصلاحات مطرح شود.