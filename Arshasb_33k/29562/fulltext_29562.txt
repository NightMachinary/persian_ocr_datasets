29562
ولی باید به این موضوع توجه داشت که عراقی‌ها به نوعی وابسته به
اقدامات نظامی آمریکا در عرصه آموزش، لجستیک و تامین تسلیحات
هستند تا بتوانند با گروه‌های تروریستی و مخالف دولت عراق مبارزه
کنند. لذا طرف عراقی تمایل به ابقای نیروهای آمریکایی ندارد جز
آنکه در جهت ادامه همکاری در زمینه آموزش، تمرین، تسلیح و
حمایت از عراق در مقابله با تروریسم، به این کشور کمک کند. اما اینجا
تناقضی آشکارا نهفته است و تاریخچه حضور آمریکا در عراق در طول
هفده سال گذشته نشان از آن دارد که آمریکا مسائل عراق را آنگونه می
بیند و باور دارد و راه حل اجرائی می دهد که با دید عراقی متفاوت است.
بطور مثال اولویت مبارزه با گروههای مخالف دولت عراق از دید
آمریکایی و عراقی متفاوت است یا دخالت آمریکا در انتقال اطلاعاتی
به رژیم صهیونیستی برای بمباران مراکز حشد الشعبی که نه تنها دخالت
در امور داخلی عراق بلکه به هم زدن توازن قوا در داخل این کشور است.
باید به این موضوع نیز توجه داشته باشیم که جامعه عراق ملتهب است و
معلوم نیست راه حل آمریکایی برای حل بحران‌ها و چالشها برای این
کشور کارگشا باشد. در مجموع عراق در گفت‌وگوهای راهبردی با
آمریکا مستقیما به خروج نظامیان آمریکایی نمی پردازد ولی
نیروهای آمریکایی دائما زیر فشار مخالفین حضورشان در عراق
خواهند ماند!