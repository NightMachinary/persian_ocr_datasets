18007
یک رقابت سالم در زمین داشته باشیم. باشگاه استقلال برای داربی آماده
است.
او درباره انتشار قرارداد دیاباته گفت: من برای این مساله متاسفم.
قراردادها بخش محرمانه دارد و وقتی قراردادی منتشر می شود از
عزیزانی که سابقه کار خبر دارند این کار غیرحرفه ای بوده است. این
اتفاق چندین بارافتاد و ما خواستیم با مذاکره این مساله را حل کنیم. ما
علی رغم میل باطنی از طریق بخش حقوقی و مراجع قضایی این مساله را
پیگیری می کنیم و دادخواستی را تنظیم می کنیم. همینطور ما از طریق
نیروی انتظامی و پلیس فتا این مساله را دنبال می کنیم که چطور این
قرارداد به این خبرگزاری رسیده است.
سعادتمند افزود: ما در فیفا بخشی به نام محرمانگی داریم. یک سری
بازیکنانهستند که در دنیا بسیار مطرح هستند و قرارداد آن ها با اجازه
خودشان منتشر می شود. آپشن های قرارداد بازیکنان به هیچ عنوان
منتشر نمی شود.
او درباره تمدید قراردادها گفت: قرار بود که دو بازیکن دیگر تمدید
بشوند که امروز (چهارشنبه) جلسه کشتی بود و تمدیدی ها روز بعد
انجام می شود. در قراردادهای در نظر گرفته شده، ما مدت دو یا سه ساله را
در نظر گرفتیم. تعدادی از بازیکنان ما قراردادشان تمام شده است که با
آن ها داریم مذاکره می کنیم.