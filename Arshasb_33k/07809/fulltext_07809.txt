7809
برگزیدگان مسابقه داستان سهیلی در هرمزگان معرفی شدند
رئیس حوزه هنری استان هرمزگان با اعلام این خبر به ایسنا، افزود:
مسابقه داستان نویسی سهیلی با هدف شناسایی استعدادها ، ارزیابی
توان ادبی استان در حوزه ادبیات داستانی، نهادینه ساختن اهمیت
فرهنگ‌ بومی با زبان داستان ، اشاعه و ترویج زبان فارسی ، کشف و
پرورش استعدادهای داستان نویسی، تبادل اندیشه و تجربه‌های
نویسندگان استان، جریان‌سازی در حوزه نویسندگی و داستان
کوتاه در دو بخش بزرگسال و کودک و نوجوان برگزار شد.
انوشیروان پیش‌دار اظهار کرد: این مسابقه با موضوعات کرونا و امید
به زندگی، ایثار و فداکاری کادر درمانی، خانواده و اخلاق، فرهنگ
ایرانی اسلامی، شعار سال جهش تولید، موضوعات بومی و آزاد به
همت واحد آفرینشهای ادبی حوزه هنری استان برگزار شد.
وی بیان کرد: پس از جمع آوری آثار رسیده به دبیرخانه و بررسی آثار
توسط کارشناسان کانون داستان حوزه هنری استان،در بخش
کودک و نوجوان ضمن تقدیر از محمد حسین قاسمی پور، غزل خاکسار
نژاد، حدیث جهانگیری زرکانی، نیلوفر رهبان، ثنا گیلانی، نورا
پرمر و سید طاها هاشمی پور، سرکار خانم مائده قاسمی پور به عنوان نفر
اول، سارا گل امینی زاده به عنوان نفر دوم و زهرا پرمر به عنوان نفر سوم
معرفی شدند.