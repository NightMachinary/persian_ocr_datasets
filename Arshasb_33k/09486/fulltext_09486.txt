9486
تدوین افق چشم‌انداز مس سونگون تا پایان سال 1410
اردشیر سعد محمدی در آیین تکریم و معارفه مدیرعامل شرکت مس
آذربایجان، تلاش برای تسریع در بهره‌برداری از پروژه‌های مس
سونگون را از جمله اولویت‌های شرکت صنایع ملی مس عنوان کرد و
گفت: این شرکت، به وظیفه شرعی و اخلاقی خود عمل می‌کند و هیچ
مساله حاشیه‌ای، مانع از این امر نخواهد شد. مدیرعامل شرکت
صنایع ملی مس ایران همچنین از افزایش سرمایه 100 هزار میلیارد
ریالی این شرکت در نشست آتی مجمع عمومی صاحبان سهام این
شرکت خبر داد. وی تاکید کرد: با توجه به توسعه روزافزون تولید
خودروهای برقی در جهان و استفاده از مس در بدنه و سیستم داخلی
بسیاری از خودروها، نیاز بازارهای جهانی به مس بیش از گذشته
خواهد بود. به نقل از روابط عمومی استانداری آذربایجان‌شرقی، در
این مراسم از خدمات و تلاش‌های رضا شریفی، مدیرعامل پیشین
شرکت مس آذربایجان (مجتمع مس سونگون) قدردانی و علی بیات
ماکو به عنوان مدیرعامل جدید این شرکت معرفی شد.
تدوین بودجه 1400 شهرداری تبریز با محوریت حفاظت از میراث
فرهنگی
ایرج شهین باهر در جلسه احصای نیازهای عملیاتی با رویکرد حفظ
میراث فرهنگی و رونق اقتصاد گردشگری شهر تبریز با حضوراعضای