12928
وی گفت: بلافاصله ما هم به صورت شفاهی و هم طی نامه‌ای اداری
موضوع را به مسئولان شهرداری مشهد اعلام کردیم. گفتیم مبنی بر
اینکه مشاور طرح این نامه را زده است، از نظر ما مسجد قابلیت تبدیل به
احسن را ندارد و باید حفظ شود.
احمدزاده تصریح کرد: نامه هم به دست آن‌ها رسیده؛ چرا که به محض
اطلاع از ماجرا، مکاتبه فکس و از طریق شبکه دولت هم ارسال شد، اما
متأسفانه یک نوع کم‌توجهی به مسائل شرعی در وقف و حرمت مساجد
صورت گرفته است؛ چرا که نه الزامات قانونی مربوط رعایت شده و نه از
نظر مشاور طرح تبعیت شد.
مدیرکل اوقاف و امور خیریه استان بیان کرد: این کار یک بداخلاقی
اداری بود که اتفاق افتاد و قطعاً در مناسبات اوقاف و شهرداری تأثیر
بدی خواهد گذاشت.انتظار ما این است افرادی که این اقدام را
صورت داده‌اند در اسرع وقت این موضوع را جبران کنند و مسجد به
حالت اولیه بازگردد.
احمدزاده گفت: بنده این افراد را به رعایت الزامات شرعی دعوت
می‌کنم و چیز بیشتری نمی‌توان گفت. کمترین تکلیف ما این است که
مسائل شرعی و حرمت مسجد را حفظ کنیم.
وی بیان کرد: فرض ما در ابتدا بر این بود و نظر آقایان هم این بود که این
مسجد قابلیت حفظ در طرح را ندارد و وقتی مشاور ذی‌صلاح طرح