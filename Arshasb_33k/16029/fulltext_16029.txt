16029
ربیعی: فشردگی لیگ کار ما را دشوار کرده است
به گزارش ایسنا، محمدربیعی، سرمربی مس رفسنجان در نشست خبری
پیش از بازی تیمش با نفت مسجد سلیمان اظهار کرد: تیم نفت مسجد
سلیمان، تیم خوب و منسجمی است. ما با توجه به این که دو بازیکنمان در
بازی با سایپا مصدوم شدند، امیدوار هستیم که تمام بازیکنانمان را با
تلاش کادر پزشکی در اختیار داشته باشیم. فشردگی بازی‌ها باعث شده
که بحث ریکاوری با دشواری انجام شود اما بازیکنان‌مان از نظر ذهنی
آماده هستند. این فشردگی باعث شده که نتوانیم بیشتر از یک نوبت
تمرین داشته باشیم. به هر حال ما با احترام به تیم حریف به دنبال کسب
امتیازات کامل در بازی فردا هستیم.
او درباره مشکل اسکان نفتی‌ها گفت: من زمانی که از این موضوع
خبردار شدم، پیگیری‌هایم را انجام دادم تا این مشکل برطرف شود.
یک‌سری سوتفاهم‌ها به وجود آمده بود که برطرف شد. حتی یک
سوییت که بازیکنان ما در آن اسکان داشتند را تخلیه کردیم و به آن‌ها
دادیم. البته کتمان نمی‌کنیم که کمی مشکل داریم.
سرمربی مس رفسنجان در پاسخ به این سوال که آیا مشکل اسکان به
دستاویزی برای حریفان این تیم تبدیل شده، توضیح داد: بالاخره
اولین فصل حضور مس رفسنجان در لیگ برتر است. مطمئنا تا نیم‌فصل
مشکلات حل می‌شود.