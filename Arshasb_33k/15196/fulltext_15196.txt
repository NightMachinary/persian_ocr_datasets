15196
پامپئو گفت: من مذاکره کنندگان را تشویق می‌کنم از خود عمل
گرایی، خویشتن داری و انعطاف پذیری نشان دهند، چون موفقیت
این فرآیند به آن بستگی خواهد داشت. آمریکا طبق درخواست ها
آماده حمایت است.
شورای عالی مصالحه ملی افغانستان اعلام کرده که هیات دولت به
رهبری عبدالله عبدالله، رئیس این شورا، همراه با شماری دیگری از
مقام‌های دولتی امروز جمعه عازم دوحه قطر می‌شوند.
سعادت نادری، وزیر دولت در امور صلح و حنیف اتمر، سرپرست
وزارت خارجه افغانستان، هیات مذاکره کننده را همراهی خواهند
کرد.
همچنین گروه طالبان به بی‌بی‌سی تایید کرده است که یک هواپیمای
قطری شش زندانی طالبان را از فرودگاه کابل به دوحه قطر انتقال داده
است.
گروه طالبان اعلام کرده بود که بر اساس محاسبه آنها، حدود 65
زندانی این گروه همچنان در بند دولت افغانستان هستند.
این شش زندانی که متهم به کشتن شهروندان فرانسه و استرالیا هستند،
در دوحه تحت نظر خواهند بود.
با این حال، با انتقال این شش زندانی طالبان به قطر، مانع مربوط به رهایی
زندانیان طالبان از سر راه مذاکرات صلح برداشته می‌شود.