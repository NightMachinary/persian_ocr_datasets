28271
پتر چک: دوست داشتم در چلسی خداحافظی کنم ولی نگذاشتند
به گزارش ایسنا به نقل از ساکرنت، پتر چک، دروازه‌بان پیشین تیم چلسی
موفق شد عناوین قهرمانی زیادی را با این تیم به دست بیاورد. از چندین
قهرمانی در لیگ برتر انگلیس و جام حذفی تا قهرمانی در لیگ قهرمانان
اروپا کلکسیون افتخارات او را کامل می‌کند. با این حال او در اواخر
حضور در چلسی جایگاه نخست را از دست داد و تیبو کورتوا بلژیکی به
عنوان دروازه‌بان نخست به میدان رفت.
پتر چک با یادآوری اتفاقات سال آخر دوره حضور در چلسی گفت: من
دوست داشتم در چلسی از فوتبال خداحافظی کنم. در اردوی پیش فصل
کاملا آماده بودم ولی تصمیم گرفته شد تیبو کورتوا به جای من درون
دروازه قرار گیرد. باشگاه تیبو کورتوا را به عنوان آینده دروازه‌بانی
خود در نظر گرفته بود و کاری نتوانستم بکنم. من واقعا آماده بودم و
دوست داشتم برای تیم بازی کنم و به همین خاطر یکی از سخت‌ترین
تصمیم‌های زندگی را گرفتم و راهی آرسنال شدم.
او در بخش دیگری از سخنانش درباره شکستن سر خود در سال 2006 از
سوی استیفن هانت که باعث شد او کلاه محافظ به سر کند گفت: برای
اولین‌بار می‌خواهم یک چیزی بگویم که تا به حال هیچکس نمی‌داند.
من قبل از آن مصدومیت هر دو کتفم شکسته بود و مصدومیت سختی
داشتم ولی کسی خبر نداشت و بعد از آن نیز جمجمه‌ام آسیب دید که