22390
توسعه جدید مسکن ارائه نشد و اکنون اثرات آن را مشاهده می‌کنیم.
سعیدی تأکید می‌کند: انگیزه‌های سوداگری در بازار مسکن و هجوم
به این بازار مزید بر علت شده و این بازار را تحت‌فشار قرار داده است،
افزایش بیش از وضعیت کنونی به ورود دولت در این بازار بستگی دارد
اگر دولت نخواهد برای کنترل بازار مسکن ورود پیدا کند و نتواند
انتظارات را مدیریت کند بر اساس تجربیات روند افزایش قیمت ادامه
پیدا خواهد کرد. نقش دولت در این میان بسیار مهم است چون سکوت و
برخورد انفعالی دولت تأثیر سو بر این بازار خواهد داشت.
«مالیات بر عایدی سرمایه» در رکود، سم مهلکی برای اقتصاد است
حمیدرضا مقصودی دکترای علوم اقتصادی در گفت‌وگو با ایسنا،
اظهار می‌کند: این روزها نمایندگان مجلس یازدهم مالیات بر عایدی
سرمایه را مطرح کردند که برای بخش مسکن ملاک عمل قرار گرفته
است.
وی ادامه می‌دهد: نمایندگان تصور می‌کنند که اگر از واحدهای
مسکونی خالی مالیات اخذ کنند این واحدها پر از سکنه شده و مشکل
مسکن در کشور حل می‌شود ولی باید بگوییم که در این امر
واقعیت‌های نهایی جامعه را در بخش مسکن نادیده گرفتند.
این دکترای علوم اقتصادی تصریح می‌کند: واحدهای وجود دارند
که هیچ‌گاه پر نخواهند شد برای مثال خانه‌های فصلی در مناطق ییلاقی