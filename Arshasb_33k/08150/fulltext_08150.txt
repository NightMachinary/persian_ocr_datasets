8150
بهره‌برداران معادن آذربایجان شرقی از معافیت در پرداخت حقوق
دولتی بهره‌مند می‌شوند
محمدرضا پورمحمدی در جلسه شورای معادن استان، اظهار کرد:
متأسفانه تاکنون از این امتیاز قانونی در استان استفاده نشده بود و بعد از
این باید از این فرصت استفاده شود. وی تأکید کرد: شورای معادن
استان تصویب کرده است که منابع حاصل از این معافیت، برای اجرای
پروژه‌های توسعه در استان با اولویت مناطقی که معادن حائز شرایط در
آن قرار دارند صرف شود. وی دبیرخانه شورای معادن استان را مکلف
کرد تا با تشکیل کمیته فنی، نسبت به شناسایی پروژه‌های قابل اجرا از
محل معافیت‌های قانونی تبصره 5 ماده 14 قانون معادن اقدام و برای
تصمیم‌گیری به جلسات این شورا ارائه کند. استاندار آذربایجان
شرقی با بیان اینکه اجرای این تبصره قانونی، موجب بهره‌مندی مردم
استان از فعالیت‌های معدنی خواهد شد، گفت: اگر منافع فعالیت در
بخش‌های مختلف به جامعه برگردد قطعا شاهد حمایت عمومی از این
فعالیت‌ها خواهیم بود. وی همچنین بر ضرورت پرهیز از خام‌فروشی
مواد معدنی تأکید کرد و گفت: ایجاد صنایع پایین‌دستی در
پروژه‌های معدنی جزو ضرورت‌هاست. به نقل از روابط عمومی
استانداری آذربایجان شرقی، در این جلسه نحوه اجرای تبصره 5 ماده
14 قانون معادن در استان و همچنین موضوع مشمولیت معدن مس