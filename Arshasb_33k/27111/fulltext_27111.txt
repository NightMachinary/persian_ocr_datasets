27111
وی خاطرنشان کرد: کسانی که از قبل بیماری مزمن مثل دیابت،
فشارخون، بیماری کبدی، کلیوی و قلبی دارند و یا اینکه شیمی
درمانی می شوند و کورتن مصرف می کنند، همچنین زنان باردار
درصورتی که آنفلوآنزا بگیرند ممکن است دچار عوارض بیشتری
شوند و به همین دلیل باید مراقبت بیشتری داشته باشند.
فدایی با تاکید بر اهمیت پیشگیری از ابتلا به آنفلوآنزا به ویژه در بین
گروه های حساس، گفت: برای پیشگیری از آنفلوآنزا افراد باید از
حضور در جمعیت خودداری کرده و توصیه های بهداشتی را رعایت
کنند، در عین حال که درصورت احساس کسالت در منزل بمانند و
استراحت کنند، در صورت تشدید علائم به پزشک مراجعه کنند، در
اماکن عمومی مثل مدرسه و محل کار حاضر نشوند و تا 24 ساعت بعد از
بهبود علائم نیز در منزل بمانند و در اجتماعات حاضر نشوند.
وی با بیان اینکه داروهایی برای درمان آنفلوآنزا هست که پزشک
حسب صلاحدید می تواند تجویز کند، خاطرنشان کرد: برای
پیشگیری از آنفلوآنزا هر سال واکسنی در بازار عرضه می شود که مردم
می توانند آن را از داروخانه ها خریداری و تزریق کنند. اولویت
تزریق واکسن نیز با افرادی است که بیماری مزمن و یا بالای 60 سال سن
دارند، همچنین کسانی که از نظر شغلی در تماس با بیماران هستند مثل
پزشکان و پرستاران باید واکسن آنفلوآنزا را تزریق کنند.