25026
آقای فهیم کرمانی آمد. البته بعد از آن عده‌ای از مؤتلفه و حزب
جمهوری اسلامی به خدمت حضرت امام رسیدند که لاجوردی در
پست قبلی‌اش بماند؛ امام نیز گفتند مواردی را باید اصلاح کند که
اصلاح کرد.
آیا میرحسین موسوی از حوادث دهه 60 باخبر بود؟
نمی‌دانم که خبردار بود یا خیر، اما وقتی نخست‌وزیر بود حتما
اطلاعات به او می‌رسید. البته مسئولیت دادگاه، دادستانی و زندان‌ها
ربطی به او نداشت. آن زمان هم که من دادستان بودم، آقای موسوی هیچ
دخالتی در این امور نمی‌کرد و می‌توانم بگویم اگر خبردار هم می‌شد،
کاری نمی‌توانست بکند. با مهندس موسوی خیلی هم رفیق بودیم و با
عمو و پدرش نیز آشنایی داشتم. این پرونده‌ها زیر نظر آقای ری‌شهری
بود که بعد از حمله مرصاد به خدمت حضرت امام گزارش داده بود که
زندانی‌ها هم توبه نمی‌کنند یا فریب می‌دهند؛ گویا رجوی گفته بود به
دروغ بگویید توبه کردیم تا آزاد شوید و بنابراین حق داشتند که این
توبه‌ها را باور نکنند. در نهایت بنا بود در حمله مجاهدین پس از
کرمانشاه، شهر به شهر زندانی‌های طرفدارشان شورش کنند و به آنها
بپیوندند و آقای ری‌شهری اجازه خواسته بود پرونده‌ها دوباره
بررسی شود. حضرت امام هم احتیاط کرده و به یک نفر اجازه بررسی نداده
بود و برای هر شهری گروهی چندنفره را برای بررسی مشخص کردند که