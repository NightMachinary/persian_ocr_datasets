18615
جلسات، نماز جماعت یا نماز جمعه و شب احیا و غیره حضور یافته‌اند،
نشنیده‌ایم که این مسئله به دلیل رعایت دقیق نظم و پروتکل‌های
بهداشتی است. از سوی دیگر بارها شنیده‌ایم که مثلاً در یک مراسم
عروسی، مجلس میهمانی یا حتی تشییع جنازه چند صدنفر مبتلا به
کرونا شده‌اند در صورتی که در جلسات هیئت‌های مذهبی هیچ‌گاه
چنین چیزی نبوده است.
محمدیان یادآور شد: برای برگزاری مراسم ماه محرم پروتکل‌های
دقیق با همکاری دانشگاه علوم پزشکی شیراز تدوین و تصویب کردیم
که بسیار جامع‌تر از پروتکل‌های ابلاغی ستاد ملی کروناست و
جزئیات بیشتری دارد و اگر این پروتکل‌ها دقیقاً رعایت شوند، شاهد
بروز هیچ حادثه‌ای در جلسات مذهبی محرم و صفر نخواهیم بود. مطالبه
افراد مذهبی و عاشقان امام حسین(ع) این است که مراسم ماه محرم
برگزار شود و مسلماً نهایت تلاش هم برای اجرای پروتکل‌های
بهداشتی انجام خواهد شد.
او اظهار کرد: در حوادث اخیر لبنان، برخی از کاربران در فضای
مجازی نوشته‌اند که آخرین شانس شیعیان در فتح خیبر مربوط به
1400 سال پیش است و آرزوی همه آن‌ها این است که دوام و قدرت شیعه
از بین رود و موجودیت نداشته باشد در صورتی که رمز قدرت و دوام
شیعه مجالس عزاداری امام حسین(ع) و فرهنگ عاشورایی و پیروی از