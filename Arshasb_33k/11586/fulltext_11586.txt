11586
2020 نقش کمرنگی در بازی های خارج از خانه داشت اکنون تعیین
کننده شده است. او در دیدار های سخت کاپیتان تیمش بود و در جایی
که سرما تیم را تحت فشار قرار می داد و بازی کردن راحت نبود به عنوان
رهبر آبی اناری ها عمل کرد. عملکرد مسی در وایادولید، اوئسکا،
بیلبائو و گرانادا تعیین کننده بود و آن معنای زیادی داشت. همچنان
که مهاجم تیم کاتالانی درباره آینده اش تصمیم می گیرد داستان فکس
کاملا فراموش شده است. با این حال این احساس به وجود آمده است
مسی دوباره شادی را در زمین پیدا کرده است و دوباره احساس راحتی با
تیمش می کند. زمانی که کومان خواست او را در دقیقه 65 دیدار برابر
گرانادا تعویض کند خیلی راحت این تصمیم را پذیرفت، در حالی که
می توانست تعداد گل هایش را برابر میزبان افزایش دهد.
اکنون مسی فرصت دارد در شروع هفته آینده یک جام را بالای سر ببرد. با
وجود این که بارسا نتوانست نه لالیگا را فتح کند و نه به فینال کوپا دل ری
صعود کند (هنوز قهرمان مشخص نشده است) به عنوان نایب قهرمان
لالیگا در سوپرجام رقابت خواهد کرد. ستاره آرژانتینی پر
افتخارترین بازیکن تاریخ بارسلونا به حساب می آید و 34 جام را فتح
کرده است. او اکنون مشتاق است تا یک قهرمانی دیگر را تجربه کند و در
اولین گام چهارشنبه شب به عنوان کاپیتان بارسلونا برابر رئال
سوسیداد قرار می گیرد.