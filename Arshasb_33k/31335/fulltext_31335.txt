31335
کلمبیا قرنطینه را برای دو هفته دیگر تمدید کرد
به گزارش ایسنا، به نقل از خبرگزاری رویترز، ابتدا این قرنطینه برای
مدت 19 روز تعیین شده بود که 13 آوریل پایان می‌یافت. کلمبیا ماه
گذشته پیش از آنکه تعداد مبتلایان به ویروس کرونا در این کشور از
مرز 200 تن عبور کند، قرنطینه سراسری را اعلام کرده بود. ایوان
دوکو، رئیس جمهور کلمبیا از طریق پخش زنده از تلویزیون ملی
اعلام کرد: این قرنطینه که به نفع همه ماست، کاری است که ما می‌توانیم
برای حفظ جان شهروندان و جلوگیری از رشد پاندمی ویروس کرونا
انجام دهیم. فرناندو روئیز، وزیر بهداشت کلمبیا نیز در جریان این
پخش زنده گفت: در حال حاضر بیش از 1500 تن در کلمبیا به ویروس
کرونا مبتلا شده‌اند و 46 تن نیز بر اثر ابتلا به این ویروس جان خود را از
دست دادند. تعداد مبتلایان به این ویروس از آنچه که ابتدا انتظار
می‌رفت کمتر است. وی افزود: تفاوت بسیاری بین آنچه که ما فکر
می‌کردیم با آن مواجه می‌شویم و واقعیت وجود دارد. روئیز در ادامه
گفت: ما انتظار داشتیم تعداد مبتلایان به ان ویروس تا روز شنبه به 5700
تن برسد اما تا امروز آمار تنها به بیش از 1400 تن رسیده است. کلمبیا ماه
گذشته مرزهای خود را بست، مدارس را تعطیل کرد و پروازهای
مسافربری بین‌المللی را متوقف کرد چرا که مسافرانی که به اروپا و
آمریکا سفر کرده بودند این بیماری را با خود به خانه آورده بودند. بر