32385
وزیر فرهنگ و ارشاد اسلامی ادامه داد: 11 هزار شهید اهل سنت در کنار
شهدا و برادران شیعه نشان از یک اقیانوس واحد است، اقیانوسی که
سرزمین ایران اسلامی را به عنوان یک سرچشمه تا ابدالدهر آبیاری می
کند. شهادت از نقاط وحدت میان اقوام مختلف ایران است و در این میان
کردستان در طول تاریخ ایران و به طور خاص در چهل سال اخیر در خط
مقدم جهاد و شهادت بوده است، این استان هم در دوره انقلاب اسلامی و
هم پس از آن و در دوره هشت سال دفاع مقدس و مبارزه با تکفیری ها
شهیدان بسیاری را تقدیم نظام اسلامی کرد. کردستان منطقه ای بود که
بیش از 200 کیلومتر با عراق مرز داشت و ارتش بعثی عراق در این منطقه
حضور داشته و خط مقدم در این منطقه بود لذا بسیاری از رزمندگان در این
منطقه به شهادت رسیدند.
وی با بیان اینکه شهیدان استان کردستان از وجب به وجب خاک ایران
اسلامی دفاع کردند، شهادت حلقه اتصال ایران، حلقه اتصال مذاهب و
اقوام به یکدیگر است چراکه این شهیدان برای حفظ دین و کیان
جغرافیایی به شهادت رسیدند؛ اما نکته دوم که می توان به عنوان یکی از
ویژگی های ایران در دهه های اخیر نام برد آن است که ایران همواره در
این چهل سال در معرض و قربانی تروریست بوده و هست؛ در این عرصه
17 هزار شهید ترور نقطه اشتراکی است که ایران را در حوزه مذاهب و
اقوام به هم وصل می کند.