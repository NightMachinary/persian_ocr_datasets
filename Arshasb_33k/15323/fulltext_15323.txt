15323
نامه سارکوزی را «فردی جوان و بی‌تجربه» خطاب کرده و
توصیه‌هایی کرده و از او خواسته ‌است «روابط دو کشور را از بین نبرد.»
با این‌ حال ثمره‌ هاشمی، مشاور ارشد رئیس‌جمهور، خبر لوموند
درباره محتوای نامه احمدی‌نژاد به سارکوزی را تحریف‌شده
دانست و تأکید کرد: در این نامه با اشاره به سوابق روابط ایران و فرانسه و
تشریح وضعیت موجود، به افق آینده روابط دو کشور نیز اشاره شده
‌است. احمدی‌نژاد در واکنش به این مطالب گفت: «نامه به سارکوزی
شدیداللحن یا مربوط به مسئله هسته‌ای نبوده‌ است.»
سه نامه بعدی محمود احمدی‌نژاد به آنگلا مرکل، صدراعظم آلمان،
پاپ بندیکت، رهبر کاتولیک‌های جهان و نیکلا سارکوزی،
رئیس‌جمهور فرانسه، نوشته شد که در حقیقت تکرار مفاهیمی بود که در
اولین نامه او نیز به آنها پرداخته شده بود. شایان ذکر است که هر سه نامه
احمدی‌نژاد بدون جواب ماند. پس از پیروزی اوباما در انتخابات
ریاست‌جمهوری آمریکا، احمدی‌نژاد پیام تبریکی برای او فرستاد
که حاوی غلط‌های نگارشی و املایی بود. وزارت امور خارجه نامه
یادشده را پیش از ارسال کنترل و غلط‌ها را اصلاح می‌کند و برای امضای
مجدد به ریاست‌جمهوری ارسال می‌کند، اما احمدی‌نژاد از امضای
آن سر باز زده و می‌گوید (نقل قریب به مضمون از احمدی‌نژاد از سوی
ثمره هاشمی مشاور ارشد وی): «نامه قبلی را با «حالی» امضا کردم که این