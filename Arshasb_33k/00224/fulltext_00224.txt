224
بیرونی خواهد بود. حتی حل مسائل ما با کشورهای سلطه‌گر نیز از مسیر
کانال قدرت اقتصادی و علمی درون‌زا و با رویکرد برونگرایی است.
باید کاری کنیم که دولت به قدرت تاب‌آوری، پایداری،
ضدشکنندگی و ضد آسیب‌پذیری متکی شود.
استادیار گروه اقتصاد دانشگاه فردوسی گفت: ظرفیت‌های خالی و
استفاده نشده، نیروی جوان کشور و نیز سیاست‌های کلی اقتصاد
مقاومتی بستر بسیار خوبی برای اصلاح اقتصادی در ایران است. مسیر
اقتصاد ایران از حاکم شدن دولت چابک، مقتدر، جوان،
مخاطره‌پذیر، کارآمد، اصلاح ساختار سیاسی متناسب برای
پاسخگو کردن دولت به مردم، نظارت عمومی بر دولت، مردمی شدن
اقتصاد و اصلاح نظام پولی و بانکی می‌گذرد.
وی اضافه کرد: در صورت ادامه روند فعلی چشم‌انداز خوبی برای
اقتصاد ایران متصور نخواهیم بود. کتاب «اقتصاد مقاومتی در
آمریکا» نوشته ابدالی و «تاریخ عقاید اقتصادی مغرب
زمین»آموزه‌های مناسبی برای حل معضلات اقتصاد ایران
خواهدداشت. امیدواریم مدیریت داخلی در قوای سه‌گانه و
بخش‌های عمومی اقتصاد ایران فرصت‌های اصلاح ساختار و اصلاح
عوامل را در این پیچ تاریخی از دست نداده و با هماهنگی هم منافع ملی را
بر منافع فردی، گروهی و جریانی ترجیح دهند.