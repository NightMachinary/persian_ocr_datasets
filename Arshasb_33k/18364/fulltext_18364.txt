18364
این منابع ارزشمند، با حساسیت و دقت عمل کرد.
مدیرعامل آبفای استان فارس با تاکید براینکه، مدیریت مصرف آب
آشامیدنی، یک موضوع مهم در سطح جهان است، گفت: برای مدیریت
مصرف آب، باید یک برنامه مستمر و هدفمند داشت و در این راستا رسانه و
تاثیر آن، اهمیت بسزایی دارد.
بوستانی با قدردانی از همراهی خبرنگاران و رسانه‌ها در استان فارس با
شرکت آبفا، خاطرنشان کرد: به نظرم یکی از وظایف مهم خبرنگاران و
اصحاب رسانه، توجه به لزوم فرهنگسازی و افزایش حساسیت‌ها
نسبت به مصرف انرژی و آب است.
سوختن 13 خودرو در شیراز
سرهنگ کاووس محمدی پنجشنبه 22 خرداد به خبرنگاران گفت:
بامداد امروز در پی اعلام مرکز فوریت‌های پلیسی 110 مبنی بر وقوع
یک فقره آتش سوزی در پارکینگ خودروهای توقیفی در شهرک
اکبرآباد شهرستان شیراز، بلافاصله ماموران به همراه عوامل امدادی
به محل مورد نظر اعزام شدند.
وی افزود: ماموران در بررسی ‌های اولیه مطلع شدند که به دلیل
نامعلومی، حادثه آتش‌سوزی در این پارکینگ رخ داده و 13 دستگاه
خودرو شامل 5 دستگاه سمند، 4 دستگاه پژو 405، 2 دستگاه 206 و 2
دستگاه اتوبوس و پژو آردی طعمه حریق شده است.