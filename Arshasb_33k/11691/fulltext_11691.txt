11691
تولید 130 هزار متر مربع فرش دستباف توسط مددجویان کمیته امداد
به گزارش ایسنا سیدمرتضی بختیاری در همایش خیران اصناف و
بازاریان یزد با بیان اینکه توانمندسازی مددجویان ماموریت اصلی
کمیته امداد است، گفت: حدود 55 درصد خانواده‌های تحت
حمایت امداد را زنان سرپرست خانوار تشکیل می‌دهند و باید اشتغال
خانگی را برای این جامعه هدف گسترش دهیم.
وی ایجاد کارگاه‌های تجمیعی برای مددجویان به‌ویژه در زمینه
قالیبافی را از موثرترین اقدامات برای خودکفایی آنان دانست و
ادامه داد: مددجویان کمیته امداد سال گذشته 130 هزار متر مربع فرش
دستباف تولید و به فروش رساندند.
رئیس کمیته امداد با اشاره به ثبت برند جهانی فرش دستباف
مددجویان تاکید کرد: تولید فرش دستباف مددجویان امداد امسال
به 200 هزار متر مربع خواهد رسید و در بازارهای بین‌المللی عرضه
خواهد شد.
وی افزود: یکی از برنامه‌های کمیته امداد ارائه تسهیلات 500 میلیون
تومانی ارزان‌قیمت یا قرض‌الحسنه به کارآفرینانی است که نسبت
به‌کارگماری 10 نفر از مددجویان تحت حمایت این نهاد اقدام کنند.
رئیس کمیته امداد با اشاره به اینکه اولویت کار امداد ایجاد اشتغال
سپس مسکن مددجویان است، ادامه داد: اولویت ساخت مسکن در