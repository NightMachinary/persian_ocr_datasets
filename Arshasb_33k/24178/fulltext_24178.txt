24178
معرفی مسئولین قضایی جدید شهرستان پاکدشت
به گزارش ایسنا به نقل از روابط عمومی و رسانه دادگستری کل استان
تهران، احسان مظفری در مراسم تکریم و معارفه مسئولین قضایی
شهرستان پاکدشت با اشاره به وضعیت مطلوب قضایی حاکم بر
شهرستان پاکدشت اظهار کرد: وحدت بین مسئولین و مردم
بزرگترین امتیاز این شهرستان محسوب می‌شود و این عامل موثر
باعث شده تا مسئولین اهتمام بیشتری در حل مشکلات و پیگیری امور
داشته باشند. وی افزود: در آستانه میلاد با سعادت امام زمان که
حضرتش را به عدالت گستری می شناسیم؛ امید داریم با ظهور منجی عالم
بشریت، عدل و داد در جهان گسترده شود و ما در حد توان بکوشیم تا در
زمره سربازان امام زمان باشیم و در راستای اجرای عدالت و احقاق حق
قدم برداریم. معاون قضایی رییس کل دادگستری استان تهران با اشاره
به ضرورت پیشگیری از وقوع جرم عنوان کرد: رفع دو موضوع اطاله
دادرسی و حجم زیاد ورودی پرونده‌ها در دستگاه قضایی نیاز به
همکاری تمامی سازمان‌ها و نهادهای مرتبط دارد. مظفری با اشاره به
اهمیت کاهش اطاله دادرسی، گفت: در پرونده‌های قضایی رسیدگی
باید در موقع خود انجام پذیرد، به نحوی که هر شخصی به دستگاه
قضایی مراجعه نمود، حقش را در همان زمان به وی بدهیم و با مدیریت و
کاهش اطاله دادرسی و انجام امور در زمان خود و کنترل ورودی‌ها