17517
سال آینده در برخی شهرها چهار انتخابات باید برگزار شود
به گزارش ایسنا به نقل از پایگاه اطلاع‌رسانی شورای نگهبان، هادی
طحان نظیف عضو شورای نگهبان در مطلبی با عنوان «گزارش 50» در
اینستاگرام خود نوشت:شورای نگهبان چهارشنبه 16 مهرماه 1399
جلسه داشت. در این جلسه گزارشی از نظارت شورای نگهبان بر
برگزاری مرحله دوم انتخابات مجلس شورای اسلامی از سوی معاونت
اجرایی و امور انتخابات شورای نگهبان ارائه شد.
برخی پیشنهادات اجرایی از جمله طرح‌هایی راجع به تعرفه‌های
انتخابات که از سوی وزارت کشور مطرح شده بود نیز مورد بحث و
بررسی قرار گرفت. من نیز نکته‌ای که مدت‌ها ذهنم را مشغول کرده بود
مطرح کردم و گفتم چنانچه ویروس کرونا این روزها خیال رفتن
نداشته باشد و شرایط کرونایی تا زمان برگزاری انتخابات ریاست
جمهوری 1400 ادامه داشته باشد، چه تدابیری برای این شرایط
اندیشیده‌ایم؟ روی این سخن می‌تواند ابتدا با مجری انتخابات و البته
تا حدی هم با ناظر انتخابات باشد. انتخابات یکی از خطیرترین
موضوعات کشور است، اما بر کسی پوشیده نیست که سلامت مردم نیز
برای نظام اسلامی از اهمیت بالایی برخوردار است. این روزها
تاکیدات مکرر مقام معظم رهبری بر امر سلامت مردم را می‌بینیم و
می‌شنویم. اهمیت موضوع وقتی بیشتر می‌شود که بدانیم سال آینده