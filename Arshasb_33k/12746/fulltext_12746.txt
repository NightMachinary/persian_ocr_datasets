12746
موجود است پرداخه است..
طاهری در این تحلیل که در اختیار ایسنا نیز قرار گرفته، علاوه بر
واکاوی مضامین مذهبی و عقیدتی و کنکاش در لایه‌های این پرده،به
بهره‌گیری هنرمندان شیعه از این نوع از هنر نقاشی پرداخته که از نظر
می‌گذرد:
مذهب به‌عنوان بخشی جدانشدنی از باورهای معنوی انسان، همواره
نقش بسزایی را در زندگی او ایفا کرده است. شیعیان نیز در دوره‌های
مختلف، هرگاه مجالی برای ظهور یافته‌اند از طریق هنر به بیان و ترویج
عقاید خود پرداخته‌اند.
یکی از این هنرها که در آن می‌توان شاهد عناصر و نمادهای هنر شیعی
بود نقاشی قهوه‌خانه‌ای است که در آن وقایع و روایات شیعی با زبان
رنگ و نقش به تصویر کشیده شده است. در پرده قهوه‌خانه‌ای موزه پهنه
سمنان داستان‌های متعددی بر اساس مضامین مذهبی و شیعی وجود
دارد که در این قسمت به تحلیل چند داستان می‌پردازیم.
داستان نجات سلطان قیس به دست امام حسین (ع)
در سمت چپ و پایین پرده داستان نجات سلطان قیس به دست امام حسین
(ع) در روز عاشورا به تصویر کشیده شده است. سلطان قیس با لباسی سبز
با سردوشی‌های طلایی و تاجی بر سر به همراه وزیرش مقابل امام حسین
(ع) با پیکری زخمی و خون‌آلود و سوار بر ذوالجناح که تیرهایی بر