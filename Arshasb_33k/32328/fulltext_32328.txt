32328
اخیر آمریکا و برخی از تلاش ها جهت برکناری ترامپ و همچنین تاکید
برخی از نمایندگان کنگره آمریکا مبنی بر اینکه اگر ترامپ خود کناره
گیری نکرد باید استیضاح شود، افزود: تحولات اخیر آمریکا نشان
داد که ملت ایران چه رنجی از یک سیاستمدار پوپولیست کشیده است.
وی با بیان اینکه پوپولیست به تنهایی چندان خطرناک نیست ولی وقتی
همراه با قدرت باشد اثرات سو زیادی را به همراه دارد، ادامه داد: در
همین چارچوب ترامپ به عنوان یک شخصیت پوپولیست ابزار
قدرت را نیز در اختیار داشت و در طول این چهار سال فشار حداکثری را
علیه ایران اعمال کرد و حتی تا جنگ با ایران نیز پیش رفت که البته تدبیر
موجود در کشور و همچنین تاکید بر مقابله به مثل محکم نظامی از سوی
ایران باعث شد که چنین فاجعه ای رخ ندهد.
این عضو پیشین کمیسیون امنیت ملی و سیاست خارجی با بیان اینکه
اقدامی که ترامپ در روز چهارشنبه هفته گذشته در تحریک
هوادارانش انجام داد باعث شد که آنها به ساختمان کنگره آمریکا
حمله و یک فاجعه ای را در نظام ارزشی آمریکا ایجاد کنند ، ادامه داد : در
حال حاضر با تحولات رخ داده قاطبه دموکرات ها و اقلیتی از
جمهوری خواهان آمریکا تاکید بر این دارند که باید ترامپ از کاخ
سفید برود؛چرا که این موضوع را راهی برای اعاده حیثیت از
دموکراسی آمریکا می دانند. در واقع بحث ها در این ارتباط بیشتر به