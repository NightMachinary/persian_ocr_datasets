18560
است.
در ادامه جلسه دادگاه وکیل متهم شمس‌آبادی با اعلام قاضی در جایگاه
قرار گرفت و گفت: تعقیب کیفری در امور ارزی بر عهده بانک مرکزی
است، حال آنکه این بانک نه تنها شاکی نیست بلکه طبق اظهارات صریح
معاون ارزی بانک مرکزی در جوابیه بازپرس پرونده در صفحه 471
کیفرخواست، عملیات مذکور یعنی واگذاری ارز حاصل از
صادرات به صرافی‌ها و شرکت‌های تحت پوشش او در خارج و
دریافت معوض ریالی در داخل تنها راه تأمین نیازهای وارداتی در
دوران تحریم‌های ظالمانه دانسته شده است.
وکیل متهم شمس آبادی مدعی شد: این پرداخت‌ها در زمانی بوده است
که تحریم بوده ایم و شرکت پی. سی. سی و بانک‌های کشور تماما مسدود
بوده اند و امکان واریز وجوه ارزی به حساب‌های ارزی قبلی وجود
نداشته است.
این وکیل ادامه داد: تمامی اقدامات موکل سه ماه بعد از صدور
فاکتورها و به تدریج انجام شده است. عملیات موکل من مورد شکایت
بانک مرکزی نبوده است و فعل و انفعالات مالی موکل من در بستر قانون
بوده است.
این وکیل ادامه داد: موکل من نه عنصر معنوی جرم و نه عنصر مادی جرم را
نداشته است و اساسا رفتار موکل من در چارچوب قانون بوده است.