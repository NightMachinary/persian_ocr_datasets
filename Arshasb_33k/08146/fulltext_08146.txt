8146
او در ادامه افزود: بازیکنانمان را برای اردوی پاکستان آماده کرده
بودیم، همه کارهای اعزام را انجام داده بودیم اما به علت شروع کرونا
این سفر لغو شد، حتی پاسپورت بازیکنان را هم تهیه کرده ایم و به محض
اینکه اوضاع بهتر شود تیم را اعزام می‌کنیم چون باید تیم‌های ملی
جوانان دختر و پسر هاکی چمنی را برای انتخابی المپیک جوانان 2021
آماده کنیم. در این راستا نفرات را هم شناسایی کرده‌ایم. اردویی در
جهرم برگزار و حدود 70 نفر را شناسایی کردیم که از میان آنها قصد
داشتیم 40 نفر را به یک اردوی 15 روزه در پاکستان اعزام کنیم.
رئیس فدراسیون هاکی به تلاش برای وارد کردن تجهیزات لازم برای
این رشته اشاره و بیان کرد: تیم ملی امید زمانی که به مسابقات عمان رفته
بود، در بازگشت یک چهارم تجهیزات هاکی روی چمن را همراه با خود
به ایران آورد و سه چهارم دیگر باقی مانده که دنبال وارد کردن آنها
هستیم. طبق برنامه‌هایمان جلو می‌رویم اما در چند ماه اخیر به دلیل
شیوع کرونا از برنامه‌ها عقب افتاده‌ایم. البته بیکار ننشسته‌ایم و
می‌خواهیم سایر تجهیزات‌مان در پاکستان را از طریق چابهار به
کشور وارد کنیم.
او در مورد تجهیز زمین هاکی چمنی در تهران گفت: زمینی در باشگاه
انقلاب داریم که باید آن را تجهیز کنیم چون زمین دیگری در تهران
برای هاکی نیست. بعد از آن هم باید در مجموعه ورزشی آزادی کمپ