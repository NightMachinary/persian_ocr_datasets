9863
تسلط ارتش یمن بر مواضع مهم در البیضا
به گزارش ایسنا، شبکه المسیره اعلام کرد که ارتش و کمیته‌های مردمی
یمن وابسته به جنبش انصارالله تسلط چند موضع مهم در منطقه قانیه در
استان البیضا را به دست گرفتند.
طبق این گزارش، طی درگیری میان نیروهای ارتش و کمیته‌های
مردمی یمن و نیروهای تحت امر دولت مستعفی این کشور در البیضا
شماری از عناصر این دولت کشته و مجروح شدند.
در همین راستا، یک منبع نظامی گفت که شماری از فرماندهان نیروهای
تحت امر دولت مستعفی در جریان این درگیری‌ها کشته شدند.
طبق گفته این منبع، از جمله فرماندهان مذکور محمد العقیلی، فرمانده
تیپ 15 نیروهای دولت مستفی و فرمانده جناحی به نام شائع بحیبح
است.
منابع اگاه همچنین اعلام کردند که سرنوشت شمار دیگری از
فرماندهان نیروهای عبد ربه منصور هادی، رئیس جمهوری مستعفی
یمن مشخص نیست.
تسلط گروه‌های قسد بر مرکز مخابرات روستایی در حسکه سوریه 
به گزارش ایسنا،‌ به نقل از خبرگزاری رسمی سوریه (سانا)، کارمندان
این مرکز جلوی محل کار خود تحصن کردند و خواستار خروج این
گروه‌ها از محل کار خود با هدف ادامه ارائه خدمات لازم به اهالی شدند.