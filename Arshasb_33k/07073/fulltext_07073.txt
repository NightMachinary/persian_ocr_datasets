7073
این نشان می‌دهد که آینده خوبی در شمشیربازی خوزستان خواهیم
داشت. روشن‌پور مشتاقانه کار را پیگیری می‌کند.
وحدانی درباره تجهیزات شمشیربازی و اختصاص به استان
خوزستان نیز گفت: ما در وارد کردن محموله تجهیزات شمشیربازی به
کشور به مشکل برخورد کرده‌ایم. 12 سال پیش محموله‌ای را آوردیم
که اتفاقا از طریق همین استان خوزستان بود که خیلی سخت انجام شد و
10 سال از همین تجهیزات استفاده کردیم. به هر حال کمبود تجهیزات،
مشکل اصلی تمام استان‌ها است که البته در این زمینه جلسه‌ای داشتیم و
امیدواریم راهکاری پیدا کنیم و بتوانیم موضوع را از طریق گمرگ
پیگیری و تجهیزاتی را وارد کشور کنیم. قطعا این تجهیزات به
استان‌های محروم اهدا خواهد شد. همچنین این قول را می‌دهیم که در
اولین مسابقات جهانی و آسیایی شمشمیربازی، آقای روشن‌پور
رئیس هیات خوزستان را همراه با تیم‌ملی اعزام خواهیم کرد تا
تجهیزاتی خریداری و وارد استان خوزستان شود.
وی با بیان این‌که خوزستان سهم بزرگی در ورزش کشور دارد، عنوان
کرد: علاقه‌مندیم در مسابقات لیگ شمشیربازی سال آینده،
خوزستان با نماینده‌ای که حرف برای گفتن داشته باشد، قهرمان شود.
متاسفانه امسال باتوجه به شیوع کرونا، نمی‌توانیم لیگ
شمشمیربازی خوبی را برگزار کنیم.