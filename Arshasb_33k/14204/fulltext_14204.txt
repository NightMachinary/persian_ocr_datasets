14204
خرافات پرهیز کنیم و آن‌چه را مربوط به خرافه و افسانه است از ذهن دور
کنیم تا بتوانیم در برابر فتنه‌های نوظهور کذاب بایستیم.
او با بیان این‌که با دانش، علم و تدبیر و بینش گسترده می‌توانیم مقدمات
ظهور را فراهم کنیم، گفت: بهتر است به جای بیان خواب و رویا با قرآن و
سنت به رفع شبهات بپردازیم و ذهن آحاد جامعه و به ویژه نسل جوان را
روشن کنیم. برای این امر صاحبان خطابه و به خصوص دانشگاهیان و
علما باید در حوزه و دانشگاه متحد شوند.
حجت‌السلام والمسلمین مختاری خاطر نشان کرد: پیروان تمام
مذاهب می‌توانند وحدت و انسجام خود را حفظ کنند، یعنی اعتقاد به
ظهور منجی و انتظار بر ظهور منجی موعود می‌تواند محور وحدت،
انسجام و یکپارچگی میان همه پیروان ادیان و مذاهب باشد. یک وجه
مشترک پیروان و ادیان اعتقاد و یقین به ظهور منجی است و باید به گونه‌ای
عمل کرد که در برابر کسانی که باعث ایجاد شکاف و فتنه در بین پیروان
ادیان هستند بایستیم. باید با این اعتقاد به ظهور منجی در اجرای معارف
دینی در راستای تحقق قسط و عدالت در جوامع بشری تلاش کنیم و
می‌توانیم بستری را برای ایجاد یک جامعه انسانی و مدینه فاضله فراهم
کنیم.
استاد خارج فقه و اصول حوزه علمیه قم تاکید کرد: فرهنگ
استکبارستیزی باید در تمام جوامع بشری نهادینه شود و از این طریق