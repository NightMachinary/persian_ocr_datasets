18122
چراکه اختصاص به جامعه‌ای دارد که حاکمیت قانون در آن برقرار
است و اگر چنین حاکمیتی برقرار نباشد، حتی این حد از انتظار که طرف
و رقیب شما قانونی رفتار کند نیز زاید است. در سیاست بین‌المللی
کاملا باید بر اساس موازنه قوا عمل کرد. آنجا حتی همین قانون هم
مبنای عمل نخواهد بود. این را گفتم تا معلوم شود که اگر کسانی خارج از
توافق یا قانون عمل کردند، از نظر من چندان غیر منتظره نیست و از ابتدا
باید به آن توجه داشت و احتمال آن را در معادلات رفتاری خود با
دیگران جدی دانست. ولی این امر به معنای آن نیست که هیچ حدی از
اخلاقیات و انسانیت در روابط انسانی یا میان کشورها وجود ندارد.
مثلا در جنگ هم اگرچه طرفین یکدیگر را می‌کشند و این بالاترین
اقدام علیه یکدیگر است ولی در همین کشتن نیز برخی قواعد و اصول
اخلاقی رعایت می‌شود. دیگر جنازه‌های طرف مقابل را مثله
نمی‌کنند و آتش نمی‌زنند یا زیر تانک‌ها له نمی‌کنند. اگر کشوری و
ارتشی به این حد از وحشی‌گری برسد نشان از ماجرای دیگر است. یکی از
علل کثیف بودن جنگ‌های داخلی همین نوع رخدادهای فراتر از
جنگ کلاسیک است که در تاریخ به عنوان جنایات فراموش ناشدنی
باقی می‌ماند.
با این مقدمه تحریم‌های ایالات‌ متحده علیه ایران در قالب یک رئالیسم
سیاسی قابل فهم بود. به هر حال دو طرف با یکدیگر کشمکش داشتند و