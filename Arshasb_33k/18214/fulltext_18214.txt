18214
سر گذاشتید و سرمربی و کادر فنی ما، تنها کادری است که در بیش از یک
دهه اخیر، تیم ایرانی را به فینال آسیا برده است، پس، از این جهت هیچ
کمبودی احساس نمی‌کنیم.
مدیرعامل پرسپولیس اضافه کرد: قبل از هر چیز منتظریم یک فوتبال
خوب و هوادارپسند را از تیم خودمان شاهد باشیم که در نهایت نتیجه
دلخواه را رقم بزند. در کنار این مهم است که مسایل اخلاقی را پیوسته و
در شرایط سخت بازی، مد نظر داشته باشید. ما کادر فنی، سرمربی و
کاپیتانی در تیم خودمان داریم که در میان فوتبال ایران به اخلاق شهره
هستند. باید آرامش و تمرکز را حفظ کنید چون هر آن چه برای رقم زدن
نتیجه دلخواهتان لازم دارید، در وجود شما قرار دارد.
جعفر سمیعی در بخشی از صحبت‌هایش خبر خوشحال کننده‌ای برای
اعضای تیم هم داشت. وی که همراه با علیپور، دیگرعضو هیات مدیره
در ورزشگاه کاظمی حاضر شده بود خاطر نشان کرد: در جلسه هیات
مدیره درباره پاداش پیروزی دربی مصوبه‌ای داشتیم. این پاداش
بلافاصله بعد از پیروزی به تیم تعلق خواهد گرفت. البته شکی نیست شما
تمام تلاش خود را برای عزت پرسپولیس، افتخاری که به افتخارات
شما اضافه خواهد شد و شادی دل هواداران انجام می‌دهید و امید وارم
بعد از بازی، همه با هم جشن فوق‌العاده‌ای داشته باشیم.