22870
مخالفت آمریکا با طرح مصر درباره لیبی
به گزارش ایسنا، به نقل از روزنامه رأی الیوم، دیوید شنکر، معاون وزیر
خارجه آمریکا در امور خاور نزدیک گفت: طرح مصر درباره لیبی
نکات مثبتی دارد. اما ما معتقدیم روندی که سازمان ملل رهبری می‌کند
و همچنین نتایج نشست برلین برای حل بحران و آتش‌بس سازنده‌تر
باشند.
شنکر گفت: پیشروی نیروهای دولت توافق ملی به سمت شهر
استراتژیک سرت و مناطق شرقی که تحت سیطره حفتر هستند ممکن
است به پیامدهای انسانی خطرناکی منجر شود.
این مسئول آمریکایی از طرف‌های درگیر لیبیایی خواست از
غیرنظامیان حمایت کنند و به مذاکرات سیاسی بازگردند.
عبدالفتاح سیسی، رئیس‌جمهور مصر شنبه در دیدار با خلیفه حفتر،
فرمانده ارتش ملی لیبی و عقیله صالح، رئیس پارلمان طبرق در شرق این
کشور طرحی را برای آتش‌بس مطرح کرد که مورد قبول برخی
کشورها قرار گرفته است.
برخی طرف‌ها نیز از جمله ترکیه با این طرح مخالفت کرده‌اند. ترکیه
تأکید کرد هدف این طرح نجات حفتر به دلیل شکست‌های نظامی‌اش
در طرابلس است.
با اینکه واشنگتن می‌گوید با حفتر مخالف است اما از دولت توافق ملی