6943
متاسفانه اروپایی‌ها در این ایام تمام اعتبار خود را در ارتباط با اجرای
برجام به نوعی در گروگان اخذ رضایت از واشنگتن قرار داده اند و ما
بارها گفته ایم که این راهبرد، راهبرد غلطی است و اروپایی‌ها تا کنون
نتوانسته‌اند به تعهدات خود در مورد ایران عمل کنند و ما در این
چارچوب تاکنون چندین بار مکانیزم حل و فصل اختلافات را فعال
کرده‌ایم.
خطیب زاده با بیان اینکه هر کسی آمر این دستورها در واشنگتن و دیگر
نقاط دنیاست دارد در جنایت علیه ملت ایران مشارکت می کند در مورد
بحث غذا و دارو و موانعی که آمریکایی‌ها با تحریم های خود برای
ورود این کالاها به ایران ایجاد کرده اند گفت: در بحث غذا و دارو ایران با
محدودیت هایی روبرو شده است و مشکلاتی را به وجود آورده است
ولی اینها همه نافی مسئولیت دولت نیست و دولت با سختی و تلاش سعی
دارد که مشکلات مردم در این زمینه را رفع کند و به وظایف خود در این
عرصه عمل کند.
وی ادامه داد: صبح ظفر نزدیک است و آمریکا نفس‌های خود را با این
نمایش‌ها از بعد تحریمی می‌کشد. تحریم‌ها در حال حاضر خودشان را
می خورند و خودشان خودشان را شکست می دهند. در واقع شما
می‌دانید که وقتی از یک ابزار بیش از حد استفاده شود این ابزار نتیجه
برعکس می‌دهد و این شامل تحریم‌ها نیز هست.