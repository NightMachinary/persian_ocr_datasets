457
آزادیخواه: برخی تلاش دارند جهش تولید را به جهش قیمت تبدیل
کنند
به گزارش ایسنا، احد آزادیخواه نماینده مردم ملایر در مجلس
شورای اسلامی در تذکر شفاهی جلسه علنی امروز مجلس خطاب به
رئیس جمهور گفت: مردم از وضعیت قیمت‌ها گلایه‌مند هستند. پراید
یک نمونه و یک مشت از خروار است. قیمت اقلام زیادی به صورت
تصاعدی افزایش پیدا کرده است. این جهش تولید که رهبر معظم
انقلاب فرمودند برخی‌ها یا برخی دست‌ها در کارند که این جهش تولید
را به جهش قیمت تبدیل کنند.
وی افزود: این ظلم به مردم آسیب پذیر است. در شورای اقتصادی باید
در این باره تدابیری اندیشیده شود. بسیاری از مراجعه کنندگان
می‌گویند که سبد معیشتی که بعد از کرونا به خانوارها اختصاص
می‌یافت به بسیاری از نیازمندان تعلق نگرفته است.
وی در پایان اضافه کرد: رئیس دیوان محاسبات موضوع ارز 4200
تومانی را مطرح کردند و مشخص شد که در این باره به چه میزان رانت
انجام شده است اما شرکت‌های بافتینه، بافتسان ملایر و اسپانباند که
پارچه ماسک کشور را تامین می‌کنند یک سنت از این ارز را دریافت
نکرده‌اند. این تبعیض است.
آزادیخواه: مجلس باید در جریان جزییات سند همکاری 25 ساله ایران