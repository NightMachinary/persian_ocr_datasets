17525
مجدداً فعالیت خود را از سر گرفتند. امروز نیز به عنوان معاون بخش
تحقیقات وزارت جهاد کشاورزی بزرگترین تحقیقات در این بخش
را انجام داده است.
معاون اول رئیس جمهور با تاکید بر اینکه بخش کشاورزی کشور
ظرفیت های بسیاری دارد، گفت: این که گاهی گفته می‌شود به خاطر
محدودیت های آب نمی شود به بخش کشاورزی پرداخت
حرف‌های دقیقی نیست. در بخش کشاورزی با آب کمتر و اراضی
موجود می‌توانیم بخش زیادی از نیازهای کشور را تامین کنیم و
مدیر دانشمندی مثل خاوازی که از سطوح پایین کار خود را انجام
داده است، قطعا می‌تواند امور را پیش ببرد. یکی از مهمترین امتیازات
خاوازی این است که بدنه وزارت جهاد کشاورزی از انتخاب او
استقبال کردند.
جهانگیری ادامه داد: باید به کشاورزی و روستاهای کشور توجه
کنیم و امروز کشاورزان کشور چشم انتظار رای نمایندگان مجلس به
وزیر پیشنهادی هستند. الان در فصل برداشت محصولات کشاورزی
هستیم و دولت طی این روزها قبول کرد که قیمت خرید گندم را به 2500
تومان افزایش دهیم تا حمایت بیشتری از کشاورزان شود که این
موضوع با استقبال کشاورزان و گندم کاران مواجه شد؛ یکی از
افرادی که در افزایش قیمت گندم مصر بود آقای خاوازی بود.