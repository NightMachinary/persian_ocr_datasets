27328
نجیب‌حسینی اضافه کرد: در زمینه برنامه‌ریزی برای شهر در وهله اول
نیازهای مردم احصا شد و در کنار این نیازها با توجه به مکاتباتی که با همه
ارگان‌ها و نخبگان شهری انجام شد یک تصمیم عقلایی با در نظر گرفتن همه
جوانب برنامه‌ریزی برای سال‌های آینده به ویژه امسال که با بحران
اقتصادی در آن روبه‌رو هستیم، اتخاذ شد.
وی با بیان اینکه برای بودجه‌ریزی هر چه بهتر از ظرفیت شهروندان
ابهری نیز بهره‌گیری شد، افزود: در بودجه‌ریزی علاوه بر اینکه
بخش‌های عمومی و نهادهای بزرگ به ویژه شهرداری به‌عنوان یک
عامل کنترل و برنامه‌ریزی در جهت عملیات عمرانی خدمات شهری و
خدمات اداری محسوب می شوند یک الزام قانونی نیز وجود دارد.
این مسئول با تاکید بر اینکه برنامه‌ریزی و بودجه‌بندی شهرداری بر
اساس نیازهای مردم صورت گرفت، گفت: در این راسته ابتدای هر سال
موافقت نامه‌های اصولی قراردادها در شورا تهیه و تدوین و در اختیار
شهردار قرار می‌گیرد.
وی با بیان اینکه در این شرایط اقتصادی چند هزار مترمربع از خیابان‌ها
و معابر ابهر مفروش به آسفالت شده است، ادامه داد: در سال 99 قیر با قیمت 4
میلیون و 700 هزار تومان خریداری می‌شود، این در حالی است که در
سال 95 این مبلغ به مراتب پایین‌تر بود اما با این اوصاف همه تلاش‌ها به
کار گرفته شد تا این خلا اقتصادی برای مردم احساس نشود.