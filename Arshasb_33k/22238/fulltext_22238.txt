22238
به نظر شما، ما هم جنگ را می‌بریم؟
ما را امتحان کنید، ببینید!
چشم‌هایمان نمی‌بیند اما حق زندگی کردن داریم؛ تا دنیایتان مثل ما
نباشد متوجه نمی‌شوید ما چی می‌کشیم؛ این‌ها را مدیرعامل انجمن
نابینایان خوزستان می‌گوید و از مشکلات و عدم حمایت مسئولان
گله می‌کند.
او جوان 29 ساله‌ای است که با وجود همه کمبودها و مشکلات، ناامید
نشده و همچنان در حال تلاش برای رسیدن به اهدافش است.
به گزارش ایسنا، 15 اکتبر روز جهانی نابینایان (عصای سفید) است؛ به
این بهانه پای صحبت‌های محمدرضا ساکی مدیرعامل انجمن
نابینایان خوزستان نشستیم.
محمدرضا تا یک سالگی بینایی طبیعی داشت اما طبق گفته‌های مادرش،
یک سال و نیمه که شد دیگر شب‌ها نمی‌توانست ببیند اما در روز
چشم‌هایش خوب می‌دیدند. تا قبل از ورود به دانشگاه نیز بینایی‌اش
خوب بود اما زمان ورود به دانشگاه بینایی‌اش تحلیل رفت و اکنون
بسیار کم می‌بیند و در واقع خودش را یک نابینا می‌داند. او دو خواهر
کم‌بینا هم دارد که تاکنون علت این مشکل را متوجه نشده‌اند.
رویای شغلی
وی دارای مدرک کارشناسی روانشناسی است؛ حدود سه سالی