13170
عشایری و امکان برخورداری رشته های صنایع دستی روستایی از
این تسهیلات، گفت: این تسهیلات که با نرخ سود 6 درصد تعیین شده می
تواند بخش زیادی از نیازهای فعالان صنایع دستی در روستاها را
مرتفع کند و اگر موانعی وجود داشته باشد نیز دولت تلاش خواهد کرد
این موانع را برطرف کند.
معاون اول رییس جمهور همچنین با اشاره به درخواست های مطرح
شده در جلسه برای حمایت از صادر کنندگان صنایع دستی،‌ افزود: در
بسته حمایت از صادرات که تدوین شده و قرار است تا پایان خرداد
ابلاغ شود، اعتبارات مورد نیاز صادر کنندگان نظیر کمک به فعالان
این عرصه برای حضور در نمایشگاه های خارجی دیده شده که
امیدوارم با پیگیری های وزارت صنعت، معدن و تجارت ظرف دو هفته
آینده ابلاغ شود.
جهانگیری همچنین با اشاره به نیاز فعالان عرصه صنایع دستی به منابع
ارزی و برخی مشکلات و موانع آنها برای بازگرداندن ارز حاصل از
فروش محصولات در مقطع تعیین شده از سوی بانک مرکزی،‌ از وزیر
میراث فرهنگی،‌گردشگری و صنایع دستی خواست جلسه ای را با
رییس کل بانک مرکزی در این خصوص برگزار و راهکارهای لازم را
برای حل مشکلات صادر کنندگان صنایع دستی و نحوه بازگشت ارز
حاصل از فروش محصولات این بخش را مورد بررسی قرار دهند.