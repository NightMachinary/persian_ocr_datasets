4829
به گزارش ایسنا، دکتر محمدرضا شانه ساز در مراسم امضای تفاهم نامه
احداث شهرک دارویی و تجهیزات پزشکی در منطقه آزاد کیش، گفت:
می توان از ظرفیت منطقه آزاد کیش هم در حوزه تولید و هم در حوزه
توریسم سلامت بهره برد که می‌تواند واقعا ظرفیتهای ملی را برانگیخته
کند و به کار گیرد.
وی افزود: منطقه آزاد کیش در بحث سرمایه‌گذاری و جذب سرمایه
گذاران خارجی می تواند اثری مشهود داشته و به یک الگو برای سایر
بخشها بدل شود. من هم از این موضوع استقبال کردم؛ چرا که فرصتهای
خوبی در کیش ایجاد شده و هم اکنون هم در حوزه دارو، تجهیزات
پزشکی، شرکتهای دانش بنیان، بخش آرایشی بهداشتی، غذا و ...
ظرفیتهای خوبی وجود دارد. آرزو می‌کردم که ای کاش زودتر این
بخش مورد توجه قرار می گرفت تا می توانستیم از این حوزه‌ها برای
تولیدکنندگان استفاده کنیم و از سهولتی که در این منطقه برای ارتباط
با خارج از کشور، واردات مواد اولیه و انتقال بسیاری از امکانات،
تجهیزات و دانش فنی به کشور و سرزمین اصلی از سالهای قبل استفاده می
کردیم و امروز شاید شاهد توسعه بیش از این بودیم.
شانه ساز ادامه داد: می‌دانیم که در حوزه کالاهای سلامت محور که
تصدی آن با سازمان غذا و داروست، از سالهای قبل از انقلاب متاسفانه
تمرکز در نقاط مرکزی کشور اعم از تهران، البرز و به صورت موردی در