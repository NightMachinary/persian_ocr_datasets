10309
تعطیلی دفاتر عصائب اهل الحق در عراق تا اطلاع ثانوی
به گزارش ایسنا، به نقل از سومریه نیوز، قیس الخزعلی، دبیرکل جنبش
عصائب اهل الحق عراق با انتشار بیانیه‌ای در حساب کاربری خود در
توییتر تاکید کرد که با توجه به اوضاع بهداشتی و سیاسی و همچنین
وجود اطلاعاتی مبنی بر سازوکارها و طرح‌های خارجی با هدف
ایجاد فتنه و آشوب، تصمیم به بستن دفاتر این جنبش در استان‌های
مرکزی و جنوبی گرفته شد.
قیس الخزعلی در بیانیه خود همچنین خاطرنشان کرد: با توجه به سازو
کارها و طرح‌های خارجی برای شعله‌ور کردن فتنه از طریق به آتش
کشیدن مقر گروه‌ها و طرف‌هایی که پروژه داعش را شکست دادند،
تصمیم به بستن تمامی مقرهای این جنبش در استان‌های مرکزی و
جنوبی عراق گرفتیم.
دبیرکل جنبش عصائب اهل الحق همچنین تصریح کرد: هدف دیگر از
اتخاذ این تصمیم، وجود سناریوهایی است که به دنبال ایجاد جنگ
داخلی برای خالی کردن صحنه از نیروهای مدافع حاکمیت عراق و
مخالف حضور نیروهای نظامی خارجی به ویژه با نزدیک شدن موعد
مذاکرات آمریکا و عراق، هستند.
تعطیلی دو روزه کامل کننده گردشگری مثلث طلایی گردشگری 
«محمدرضا دشتی» در گفت‌وگو با خبرنگار ایسنا ضمن اشاره به اهمیت