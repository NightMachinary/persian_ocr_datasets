5944
دارم زندگی کنم. بعد از مدتی با آموختن مدیریت سایت در یک شرکت
کامپیوتری کارهای طراحی سایت را انجام ‌دادم اما در همه آن لحظات
علاقه به کارهای هنری و کوهنوردی همچنان در وجودم ریشه داشت
و تلاش می‌کردم به آرزویم برسم.»
کوهنوردان ارتفاعات عظیمیه کرج سمانه را به‌خوبی می‌شناسند.
دیدن او انگیزه‌ای می‌شود برای ادامه راه و فتح قله. در این میان هم کسانی
که برای اولین بار به این منطقه می‌آیند با دیدن او که آهسته و با انگیزه جاده
را بالا می‌رود دیگر حرف از خستگی و دشواری مسیر نمی‌زنند.
می‌گوید کوهنوردی اولین اولویت زندگی‌اش شده است: «تا سال
91 همراه خانواده و دوستانم به کوه می‌رفتم و آنها باید ویلچرم را هل
می‌دادند. دوست داشتم یک روز روی پاهای خودم کوهنوردی
کنم. موضوع را با استاد خوشنویسی‌ام مطرح کردم و گفتم اگر بتوانم
چیزی زیر زانوهایم ببندم شاید بتوانم کوهنوردی و طبیعت‌گردی
کنم. استاد استقبال کرد و گفت به این موضوع قبلاً فکر کرده است.
زانوبند والیبال خریدم و استاد مقداری چرم به یکی از چرم‌دوزهای
ماهر داد تا برای من زانوبند درست کند. وقتی آن را به زانوهایم بستم
احساس کردم می‌توانم پرواز کنم. عصاهایم را کوتاه کردم تا بتوانم
تعادلم را زمان بالا رفتن از کوه حفظ کنم. اولین روز کوهپیمایی را
فراموش نمی‌کنم. با استاد خوشنویسی و چند نفر از دوستانم در