23502
زنده ها خارج می کند و تو در تصور اولیه ات فکر می کنی که شاعر با
شعرش مرده است وگویا شعر او را چیزی بسته به بدنش می دانسته ای و شاید
هم وقتی شاعر زنده است شعرش یک‌جور معنا می دهد و وقتی شاعر می
میرد معنای شعرش عوض می شود و شاید تو می ترسی که در نبود شاعر
معنی شعرش را گم‌کنی و می ترسی که با مرگ شاعر چشمه شاعرانگی
بخشکد.
وقتی شاعر زنده است احساس می کنی یک هویت سیال و حاضر فهم‌ تو را
از شعر پشتیبانی می‌کند و با مرگ شاعر تو خود هم باید شعر را بفهمی و هم
فهمت را پشتیبانی کنی.
مرگ هر شاعر بزرگی ما را در این‌ گرداب سرگردانی فرو می برد که نکند با
مرگ شاعر شعرش را نفهمیم و نکند با مرگ‌ شاعر شعرش بمیرد و نکند با
مرگ‌ شاعر گرد فراموشی بر شعرش بنشیند و نکند با مرگ شاعر دوره شعر
او به سر آمده باشد و نکند با مرگ شاعر دیگر کسی شعر نگوید و همه این
نگرانی های تو جدی و واقعی است و این گذر زمان است که معلوم می کند
که آیا با مرگ شاعر شعر او هم‌ می‌میرد یا نه؟ و این نگرانی هر چه شاعر بزرگتر
باشد اتفاقا کمتر نمی شود که بیشتر می شود زیرا گنج شعر شاعر با مرگ‌او
به دست این و آن می افتد و در بازار اذهان به حراج‌ گذاشته می شود و تو
نگران شاعر نیستی که مرده است بلکه نگران شعری که نمیرد.
*عبدالرسول عمادی بیست و یکم اردیبهشت نود و نه