5574
اهانت به مقدسات اسلام واکنشی انفعالی در برابر گرایش به اسلام است
به گزارش ایسنا به نقل از تبلیغ نیوز ( پایگاه خبری دفتر تبلیغات اسلامی
حوزه علمیه قم)، حجت الاسلام والمسلمین احمد واعظی در نشست
شورای مدیران دفتر تبلیغات اسلامی حوزه علمیه قم اظهار داشت: این
روزها دو مصیبت و واقعه اسفناک، قلوب مؤمنین و مسلمانان غیرتمند را
به درد آورده است، یکی مسأله توهین به رسول گرامی اسلام(ص) و
اهانت به ساحت قرآن و دیگری مسأله سازش توسط برخی از کشورهای
عربی و اسلامی با اسرائیل است که نشان از ضعف، سستی و انفعال در برابر
استکبار و صهیونیست دارد. * اظهار تأسف از ارتباط بعضی از
کشورهای اسلامی با استکبار جهانی وی ضمن ابراز تأسف از عملکرد
برخی از کشورهای اسلامی در برابر استکبار گفت: بر خلاف تأکیدات
قرآنی که مؤمنین باید «اشدا علی الکفار» و «رحما بینهم» باشند، برخی از
جوامع اسلامی با استکبار هم دست و هم پیمان می شوند و آنجایی که
باید شدت عمل داشته و عزت اسلامی رعایت شود، رحمت، انفعال،
پذیرش و وادادگی رخ می دهد. رییس دفتر تبلیغات اسلامی حوزه
علمیه قم تصریح کرد: این عادی سازی روابط با کشوری که انواع و
اقسام ظلم ها و قتل ها را نسبت به مسلمانان اعمال کرده، بسیار نگران
کننده است. * علل و عوامل اقدامات موهن دشمنان اسلام وی با بیان این
که توهین به مقدسات بی ارتباط با عادی سازی روابط با صهیونیست