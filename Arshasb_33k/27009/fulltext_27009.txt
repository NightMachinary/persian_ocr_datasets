27009
اظهارکرد: در این واحد نیز سوخت تمام بخش های فعال گاز و خروجی
گازها نرمال بود.
وی در ادامه صحبت‌های خود با اشاره به اینکه صنایع بسیار زیادی در
اطراف شهر تهران مستقر هستند و به فرض رعایت همه مسائل مربوط به
خروجی نرمال در این واحد ها باز هم اثرات آلودگی این واحدها به دلیل
استقرار نامطلوب آن‌ها در سال‌های گذشته وجود دارد، تصریح کرد:
به علاوه این که خودروهای فرسوده و دیزلی و موتور سیکلت‌ها نیز در
سطح شهر تهران تردد دارند و همه این‌ها عواملی هستند که در چنین
شرایطی باعث افزایش آلودگی هوای تهران می‌شوند.
به گزارش روابط عمومی حفاظت محیط زیست استان تهران، مدیرکل
حفاظت محیط زیست استان تهران در پایان با تاکید بر اینکه گشت و
پایش شبانه‌روزی صنایع بزرگ و کوچک در تهران ادامه دارد و با
واحدهای آلاینده و متخلف برابر قانون برخورد می‌شود، از
شهروندان خواست با توجه به اینکه شرایط آلودگی هوا تا پایان هفته
ادامه خواهد داشت از تردد غیرضروری پرهیز و از انجام فعالیت‌های
ورزشی و فیزیکی در فضای باز جدا خودداری کنند.