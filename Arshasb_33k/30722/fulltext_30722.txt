30722
کشورهای عضو اتحادیه اروپا شود، ادامه داد: یکی از تبعات شیوع
ویروس کرونا در اتحادیه اروپا افزایش شکاف و اختلاف بین
کشورهای جنوب و شمال این اتحادیه است ‌.
این کارشناس مسائل اروپا در پاسخ به این سوال که با توجه به
نارضایتی‌های موجود در برخی از کشور های اروپایی از عملکرد
اتحادیه اروپا در ارتباط با موضوع کرونا این امکان وجود دارد که در
دوران پساکرونا برخی از کشورهای اروپایی تصمیم بگیرند که
بخواهند از این اتحادیه خارج شوند؟ اظهار کرد: چسبندگی
اقتصادی، مالی و بانکی کشورهای عضو اتحادیه اروپا به یکدیگر
زیاد است، بنابراین وقوع واگرایی در اتحادیه اروپا امر سختی است.
البته پروژه همگرایی نیز در این اتحادیه با چالش‌های جدیدی مواجه
می‌شود و پروژه « اروپای واحد» که به عنوان آمال اتحادیه اروپا
مطرح بود به نوعی زیر سوال می‌رود ولی به نظر می‌رسد که کشورهای
اروپایی همچنان در حوزه‌های اقتصادی، پولی و بانکی همگرایی
خود را حفظ کنند.
مکی ادامه داد: از دیگر سو باید به این موضوع توجه داشت که اعضای
اتحادیه اروپا هیچ کدام در موقعیت و جایگاه انگلیس نیستند که
بخواهند صحبت از جدایی از اتحادیه اروپا کنند چرا که جایگاه مالی
و اقتصادی انگلیس قابل مقایسه با دیگر کشورهای عضو اتحادیه اروپا