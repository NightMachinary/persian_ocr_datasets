11675
به عنوان مثال تولید عربستان سعودی بر مبنای ماهانه 500 هزار بشکه در
روز افزایش یافت و به 8.95 میلیون بشکه در روز رسید که همچنان
پایین سهمیه تولید این کشور بود و عمده تولید اضافی به مصرف داخلی
رسید.
روسیه که بزرگترین عضو غیراوپک این گروه است، 9.09 میلیون
بشکه در روز تولید کرد که 10 هزار بشکه در روز بالاتر از سهمیه تولید
این کشور بود.
امارات متحده عربی که معمولا پایبندی بالایی به پیمان کاهش تولید
نشان داده است، تولیدش را به 2.74 میلیون بشکه در روز افزایش داد.
شرکت نفتی دولتی ادنوک اعلام کرده که فروش نفت در اکتبر را 30
درصد کاهش می دهد تا مازاد تولید را جبران کند.
سایر کشورهایی که پیش از این بالاتر از سهمیه شان نفت تولید کرده
بودند قرار بود کاهش تولید بیشتری انجام دهند تا مازاد تولیدشان را
جبران کنند. با این همه نظرسنجی پلاتس نشان داد بسیاری از این
کشورها موفق نشدند کاهش تولید مازادی که برای اوت وعده داده
بودند را به طور کامل به انجام برسانند.
عراق که همواره بالاتر از سهمیه خود نفت تولید کرده است، در اوت
3.75 میلیون بشکه در روز تولید داشت که پایینتر از سهمیه تولید
3.80 میلیون بشکه در روز این کشور بود اما با در نظر گرفتن کاهش