29838
چگونه با تخم شربتی به روده ها کمک کنیم؟
دکتر داود بخشی، متخصص گیاهان دارویی در گفت وگو با ایسنا، تخم
ریحان را بذر رسیده گیاه ریحان دانست که بعد از گل دهی و میوه دهی در
داخل میوه تشکیل می شود و اظهار کرد: بذر ریحان در مرحله رسیدگی
کامل به رنگ سیاه در می آید.
وی تخم ریحان را حاوی ترکیبات موسیلاژی دانست و افزود: زمانی
که تخم ریحان در داخل آب قرار می گیرد پوسته این دانه ها آب را جذب
می کند و سفید و حجیم می شود.
این متخصص گیاهان دارویی، تخم ریحان را یکی از مجموعه گیاهان
دارویی ایران و شناخته شده در دنیا دانست و تصریح کرد: این دانه ها
خواص زیادی دارند و منبع کلسیم هستند و قدرت نگهدارندگی آب
آنها بسیار عالی است لذا همین خاصیت به بهبود ذخیره آب در دستگاه
گوارش به ویژه در روده ها بسیار کمک می کند.
بخشی، ظرفیت آب نگهداری پوسته اطراف بذر را برای افرادی که به
دلایل مختلف دچار کم آبی هستند مفید دانست و ادامه داد: در ایام ماه
رمضان تخم ریحان یکی از اهرم های کمک کننده برای ذخیره آب در
بدن است. همچنین اگر در معرض گرمای محیط کار، گرمای روزانه
هوا و فعالیت های بدنی تولیدکننده گرما هستید که منجر به تعریق زیاد و
از دست رفتن آب بدن می شود، استفاده از تخم شربتی گزینه عالی است.