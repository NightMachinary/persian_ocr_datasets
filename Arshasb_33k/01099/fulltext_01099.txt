1099
وی افزود: تجربه ثابت کرده است قرآن آموزانی که با نرم افزارهای
حفظ و قرائت قرآن آموزش دیده‌اند نسبت به کسانی که از آموزش
چهره به چهره در مساجد بهره برده‌اند به مراتب ضعیف‌تر هستند.
وی تصریح کرد: متاسفانه آنطور که باید به حافظان و قاریان قرآن
توجه نمی‌شود، به طور مثال زمانی که یک دانش‌آموز در کنکور رتبه
خوبی کسب می‌کند تشویق‌ها چه از طرف مسئولین و چه از سوی دیگر
اطرافیان بیشتر از زمانی است که همان فرد در حوزه قرآنی حائز مقام
می‌شود و این ایرادی در جامعه است که باید در صدد رفع آن برآییم.
حجت‌الاسلام فرخ نژاد از خسارت 50 میلیون تومانی کرونا به
مؤسسات قرآنی اسرا سخن گفت و ادامه داد: با وجود اینکه تمام سعی
خود را جهت آموزش مجازی هرچه بهتردانش آموزان به کار بردیم
اما معتقدیم هیچ آموزشی جایگزین آموزش چهره به چهره دانش
آموزان نخواهد شد.
وی در پایان گفت: در این راستا گروه مجازی تشکیل شد و علاوه بر
سامانه شاد که به صورت اختصاصی به آموزش دروس دانش آموزان
می‌پرداخت این گروه نیز فعالیت‌های جانبی هم‌چون برگزاری
مسابقات قرآنی تفسیر، حفظ، قصه‌گویی، شعرخوانی و ... را با هزار 400
عضو واقعی در دستور کار خود قرار داده بود.