26166
در دادخواست دو دانشگاه آمریکایی آمده است: «توانایی ارائه
آموزش از راه دور در دوران شیوع همه‌گیری کووید 19، از اهمیت
ویژه‌ای برای دانشگاه‌های سراسر کشور برخوردار است.»
دو دانشگاه آمریکایی در دادخواست خود نوشته‌اند: «اقدام اداره
فدرال مهاجرت و گمرک باعث می‌شود صدها هزار دانشجوی خارجی
در ایالات متحده بدون هیچ گونه برنامه آموزشی رها شوند.»
آن‌ها با اشاره به فرصت اندک باقی مانده تا ترم جدید گفته‌اند: «این
دانشجویان نمی‌توانند برای آن که از کشور اخراج نشوند، تنها
ظرف چند هفته پس از شروع ترم پاییز به دانشگاه‌هایی منتقل شوند که
آموزش حضوری دارند. علاوه بر این، برای بسیاری از این
دانشجویان بازگشت به کشورهای خودشان برای شرکت در
کلاس‌های آنلاین ناممکن، غیر عملی، بسیار گران یا حتی خطرناک
خواهد بود.»
دستورالعمل جدید چه می‌گوید؟
بر پایه تصمیم تازه دولت فدرال آمریکا، قرار است روادید آن دسته از
دانشجویان خارجی که در سال تحصیلی بعدی از ابتدای پاییز
کلاس‌هایشان تماما به صورت آنلاین برگزار می‌شود، لغو گردد و به
دانشجویانی که قرار است برای شرکت در این کلاس‌ها به آمریکا
بیایند، ویزا داده نشود. بر اساس این دستورالعمل دانشجویانی هم که