1487
اتحادیه اروپا به حفظ برجام ایمان قوی دارد
به گزارش ایسنا به نقل از بغداد الیوم، مارتین هوت، نماینده اتحادیه
اروپا در عراق در اظهاراتی در رابطه با درگیری های ایران و آمریکا و
تاثیرات آن بر عراق گفت: در بسیاری از مواقع برخی نیروهای خارجی
عراق را به عنوان میدانی برای درگیری های خود به کار می گیرند تا
سیاست های منطقه ای خود را پیاده کنند که این مساله باعث افزایش بی
ثباتی در منطقه می شود.
وی در بخشی از اظهارات خود گفت که ایجاد دولت عراقی مستقل و قوی
یک شرط اساسی برای ایجاد ثبات در منطقه است و ایران و عراق دو کشور
همسایه هستند که بی شک از روابط تاریخی عمیق در بسیاری از زمینه ها
برخوردار هستند.
نماینده اتحادیه اروپا در عراق خاطرنشان کرد: اتحادیه اروپا به ابقای
دیپلماسی و مشخصا محافظت از توافق هسته ای ایران( برجام) و اجرای
آن ایمان قوی دارد.
مارتین هوت تاکید کرد که دولت جدید آمریکا که قرار است روی
کار بیاید رغبت بیشتری به گفت وگو دارد و می تواند یک فرصت کم نظیر
در این خصوص ایجاد کند بنابراین هرگونه پیشرفت می تواند شرایط
جدیدی را ایجاد کند که طرف های برجام از طریق آن می توانند
پرونده هسته ای را تثبیت کنند و دیگر مسائل و اختلافات با ایران را نیز