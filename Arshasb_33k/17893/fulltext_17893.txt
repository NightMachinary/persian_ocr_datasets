17893
فرهنگ و هنر را مطرح و پیگیری خواهم کرد.
حجت الاسلام سبزی با اشاره به کاهش درآمد شهر ساوه متاثر از اجرای
قانون مالیات بر ارزش افزوده گفت: در قانون تجمیع مالیات بر ارزش
افزوده، ساوه از جمله شهرستان‌هایی بود که بیشترین آسیب و زیان را از
نظر درآمدی متحمل شد.
وی ادامه داد: تا قبل از اجرای قانون مالیات بر ارزش افزوده در برنامه
ششم توسعه، به دلیل حجم بالای درآمدی ناشی از فعالیت پرتعداد
واحدهای تولیدی و صنعتی، شهرستان ساوه بیشترین سهم را از این
ردیف درآمدی داشت، اما با اجرای قانون تجمیع مالیات بر ارزش
افزوده در برنامه ششم توسعه، ساوه بیشترین آسیب را دید و به یکبار
درآمد ماهانه آن به شدت کاهش یافت و روند اجرای طرح های
عمرانی شهری و فرهنگی را کندتر کرد.
این نماینده مردم در خانه ملت از ارائه طرحی در مجلس برای جبران
عوارض متاثر از ارزش افزوده شهرستان های آسیب دیده در اجرای
این قانون خبر داد و گفت: به دنبال تصویب طرحی در مجلس هستیم تا از
این محل سهم بیشتری برای شهرهایی نظیر ساوه در نظر گرفته شود.
در ادامه رئیس اداره فرهنگ و ارشاد اسلامی شهرستان ساوه گفت: ساوه
شهری کهن و متمدن و دارای پیشینه فرهنگی درخشانی است که زبانزد
اهل خرد بوده و نام این خطه در تاریخ بسیار رقم خورده است.