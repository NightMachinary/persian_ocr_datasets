17527
سال دشوار 99 و ضربه کرونا
به گزارش ایسنا، مهدی تقوی، استاد اقتصاد بازنشسته دانشگاه علامه
طباطبایی در روزنامه شرق نوشت: «اواخر سال گذشته و ابتدای سال
جاری، علاوه بر شیوع ویروس کرونا و معضلات اقتصادی که با
افزایش هزینه‌های بخش درمان و تعطیلی کسب‌وکارها و کاهش
تقاضا در پی دارد، سقوط آزاد قیمت نفت هم رخ داد. اگرچه گویا بناست
توافقاتی در اوپک‌پلاس برای کاهش تولید کشورهای اصلی
صادرکننده نفت انجام شود اما درباره ایران، شرایط متفاوت است؛
چرا‌که مقدار فروش نفت ایران به دلیل تحریم‌های ظالمانه آمریکا و
شرایطی که کرونا بر چین حاکم کرد، به کمترین میزان رسیده و به نظر
می‌رسد زیر یک میلیون بشکه‌ای است که در بودجه 99 پیش‌بینی شده
است. فروش کمتر نفت یعنی دلار کمتری هم وارد اقتصاد کشور
خواهد شد. در چنین شرایطی، اگر قرار باشد وارداتی از خارج انجام
شود؛ به‌ویژه واردات دارو که در این ایام بسیار مورد نیاز شده است،
مشکلات جدی ایجاد می‌شود. نرخ دلار در مقطعی تا حدود 20 هزار
تومان جهش داشت؛ یعنی دو سال قبل و یکی از دلایل آن خود صرافی‌ها
بودند که با ورود به‌موقع دولت و بانک مرکزی با متخلفان برخورد شد.
اکنون کاهش درآمدهای ارزی می‌تواند این بازار را هم دچار
تغییراتی کند. از طرفی با شیوع ویروس کرونا، بهره‌وری نیروی