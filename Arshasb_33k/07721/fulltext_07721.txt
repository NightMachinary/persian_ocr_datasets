7721
برگزاری نشست تخصصی جایگاه خانواده در ایران در ژاپن
به گزارش ایسنا، رایزنی فرهنگی سفارت ایران در ژاپن اعلام کرد:در
ابتدای این برنامه که بیش از 70 نفر از علاقه مندان ژاپنی حضور داشتند
در خصوص فعالیت ها و اقدامات رایزنی فرهنگی در حوزه های مختلف
و کتب و نشریات منتشر شده توضیحاتی ارائه گردید و سپس حسین
دیوسالار با ارائه توضیحاتی در خصوص این برنامه، جایگاه
خانواده، تشکر از استاد مدعو و تقدیر از حضور میهمانان در این نشست
مجازی گفت: خانواده در ایران هم در گذشته و هم امروز از اهمیت
فراوانی برخوردار بوده و به عنوان یک مجموعه مقدس همواره حفظ و
حراست شده است چرا که نقش بسیار مهمی به عنوان یک نهاد مهم
اجتماعی، تربیتی و آموزشی دارد.
رایزن فرهنگی سفارت کشورمان در ژاپن افزود: خانواده محل
زیست، رشد و بالندگی است، در خانواده زندگی جریان دارد،
فرزندان رشد می کنند و تربیت شکل می گیرد و تمام رفتارهای انسان نیز
متوجه اعضای دیگر خانواده است. زندگی در کنار خانواده زندگی
همراه با مهربانی، عطوفت، خندیدن وگریستن است و در ایران به هم
پیوستگی اعضای خانواده با هم از یک سو و خانواده ها با یکدیگر از سوی
دیگر بسیار مهم و جدی تلقی می گردد و بی تردید هر چه خانواده متعالی تر و
محکم تر باشد، جامعه ای بالنده تر و زیباتر هم به وجود خواهد آمد.