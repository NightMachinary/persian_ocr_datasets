31863
به گزارش ایسنا، به نقل از القدس العربی، مارتین گریفیث، فرستاده
سازمان ملل به یمن دوشنبه شب، در توئیتی پس از دیدارش با خالد بن
سلمان، معاون وزیر دفاع عربستان نوشت که در دیدارش با خالد بن
سلمان، درخصوص راه‌های پشت سرگذاشتن موانعی که پیش‌روی
چشم‌اندازهای صلح در یمن است، گفتگو کرد.
گریفیث تصریح کرد که پایبندی عربستان و منطقه درمورد سازش
سیاسی فراگیر از طریق مذاکره، به رهبری یمن امری بسیار مهم به منظور
پایان دادن فراگیر و دائم به درگیری است.
همچنین معاون وزیر دفاع عربستان در توئیتی نوشت که با فرستاده
سازمان ملل به یمن دیدار کرده و با وی درخصوص تحولات در امور
یمن و تلاش‌های انسانی عربستان گفتگو کرد.
بن سلمان به گریفیث گفت که عربستان نسبت به دستیابی به یک راهکار
سیاسی فراگیر در یمن جهت تحقق امنیت و ثبات برای یمن و ملت آن و حفظ
امنیت منطقه اهتمام دارد.