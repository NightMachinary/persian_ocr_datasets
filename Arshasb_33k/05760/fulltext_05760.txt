5760
می‌پردازیم
به گزارش ایسنا، دکتر سعید نمکی اظهار کرد: در مرحله اول طرح بسیج
ملی مبارزه با کرونا توانستیم 70 میلیون نفر از جمعیت کشور را رصد
کنیم و افرادی که علائم بیماری را داشتند ایزوله کرده و بار
بیمارستان‌ها را کاهش دهیم.
وی با بیان اینکه درحال حاضر هدف ما فاصله‌گذاری هوشمند است،
گفت: ما در شرایط سنگین اقتصادی هستیم. فعالان بخش اقتصادی و
کسبه ما روزهای سختی را گذرانده‌اند البته دولت برحسب مقدورات
خود کمک‌هایی را به افراد آسیب‌پذیر خواهد کرد.
وزیر بهداشت تاکید کرد: ما مجبور هستیم برای آنکه چرخ اقتصادی
کشور به تحرک بیفتد با اجرای دستورالعمل‌هایی کسب و کار مردم را از
رونق نیندازیم. در گام اول طرح بسیج ملی مبارزه با کرونا افرادی که
علائم بیماری داشتند شناسایی شدند. در گام دوم طرح بسیج ملی
مبارزه با کرونا افراد بدون علائم شناسایی می‌شوند که منشا عفونت
هستند و علائم بیماری ندارند اما آن را به دیگران منتقل می‌کنند.
نمکی اظهار کرد: برخی‌ها می‌گویند در دولت اختلاف نظرهایی برای
اعمال محدودیت‌هایی در جهت مقابله با بیماری کرونا وجود دارد.
من این اطمینان را می‌دهم که در دولت هیچ گونه ناهماهنگی و عدم
همکاری در این زمینه وجود ندارد.