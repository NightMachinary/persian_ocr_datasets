4990
مخالفان نظام به صورت آرام و خاموش در میان نسل دانش آموز و آینده
ساز اشاره و اظهار کرد: دشمنان انقلاب با کوچک شمردن اقدامات نظام
در تمامی حوزه‌ها قصد مورد هدف قرار دادن اعتقادات این نسل را
دارند.
حسین زادگان تاکید کرد: مهم ترین ظلم به نسل جوان این است که
اعتقادات دینی و فرهنگی و انقلابی را با آن ها به اشتراک نگذاریم و
دستاوردهای نظام و انقلاب را عمیقا تبیین و دانش آموزان و جوانان را
اقناع سازی نکنیم.
وی با اشاره به این که به یک خیزش روشنگری در کشور برای نسل هایی که
از دستاوردهای انقلاب کمتر اطلاع دارند، نیاز داریم، ابراز کرد: از
ظرفیت آموزش و پرورش، توانمندی انسانی و علمی حوزه های
علمیه، توانمندی خیرین و همچنین ظرفیت آی تی و شبکه شاد در این
راستا باید بهره برد و مجموعه استان و استانداری مازندران نیز حمایت
های لازم را از اجرای این طرح به عمل خواهد آورد.
استاندار مازندران با بیان این که تبلیغ فرهنگی باید غیرمستقیم،
خلاق، کارآ و دارای جذابیت باشد، تولید محتوای با کیفیت در این
راستا بسیار مهم است، افزود: آسیب شناسی اصولی و درست از آسیب
های وارده به نسل جوان و آسیب های فرهنگی کنونی می تواند رهنمود
مناسبی برای تهیه محتواهای مورد نیاز باشد.