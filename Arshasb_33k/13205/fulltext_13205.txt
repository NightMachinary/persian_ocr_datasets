13205
سعید صفوی پور اظهار کرد: امروزه به خاطر آلودگی محیط‌زیست و
بهره‌برداری بیش از حد از محیط‌زیست، زالو بسیار کمیاب شده است،
بنابراین بسیاری از کشورها از جمله (آلمان، روسیه، مجارستان،
آمریکا، کانادا، فرانسه، ترکیه و ...) برای پرورش و تولید زالوی
پزشکی به تکاپو افتاده تا نیاز بازار متقاضی زالوی طبی را برطرف
کنند. هر چند با نیاز فراوان و روزافزون و در حال گسترش دنیا این کار
محال به نظر می‌رسد، زیرا به‌طور روزافزون تقاضا برای زالوی طبی
افزایش می‌یابد.
وی با اشاره به کاربردهای درمانی زالو ادامه داد: از زالوها برای تهیه
انواع داروها در بیماری‌های خاص مانند رماتیسم، پماد برای
بیماری‌های جلدی، نارسایی باروری قدرت مردان، مشکلات
ژنتیکی در دستگاه تناسلی مردان، پودرهای آرایشی و گریم برای
خانم‌ها، داروهای بی‌حسی موضعی و داروهای خاص در جراحی قلب
روباز استفاده می‌شود، همچنین از زالوی طبی، در طب سنتی برای
درمان انواع بیماری‌ها از جمله آرتروز زانو، شانه، هیپ و دیگر
مفاصل کوچک، رماتیسم، آرتریت روماتوئید، سندرم
فیبرومیالژی، کمر درد، ناشنوایی ناگهانی، اختلالات گردش
خون، انسداد شریانی، آبسه‌ها، زیبایی، زونا و سایر موارد استفاده
عمومی زالو درمانی بهره برده می‌شود.