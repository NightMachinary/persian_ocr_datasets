16075
تلاش این کشور بوده و امیدوارتر از همیشه می‌کوشیم تا استقلال و
بالندگی علمی کشور دوست و همسایه‌مان میسر و تثبیت شود.
حمله به کانون تحصیل، دانش و پژوهش و به شهادت رساندن
پرچمداران علم و تفکر که به طور قطع هدفی جز ساختن وطنی متعالی و
سربلند در سر نداشتند، نشان از عجز و ناتوانی تروریسم و بیم آنان از نور
علم و دانش و سلاح قلم دارد.
فروغ اندیشه علم جویان همواره مسیر پیشرفت دانش را روشن
می‌کند. این واژه سه حرفی که نابرابری، مرزها و محرومیت‌ها را از بین
می‌برد، عامل اصلی اقتداربخشی به جوامع در سطوح بین المللی است.
گفتمان علم و انگیزه برای پیشرفت کشور باید حفظ و تقویت شود و شکی
نیست که بالابردن توان علمی جوامع، جایگاه آنان را در موضع
قدرت دانشی تثبیت می کند.
به امید آن روز که هیچ علم جویی در هیچ جای این کره خاکی دغدغه‌ای
جز خدمت به مردم نداشته باشد.
بار دیگر ضمن محکوم کردن این اقدام تروریستی، مراتب تسلیت و
همدردی خود را با ملت شریف افغانستان به ویژه جامعه دانشگاهی آن
کشور و دانشجویان افغان دانشگاه علوم پزشکی شهید بهشتی اعلام
می‌دارم و برای مجروحان حادثه آرزوی شفای عاجل و برای مردم عزیز
افغانستان، عزت و امنیت و آرامش آرزو دارم.