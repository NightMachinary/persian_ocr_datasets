16927
برود؛ در حالی که لیگ قهرمانان بدون تماشاگر برگزار می‌شود و او در
صورت سفر به قطر مجبور بود یک هفته را در قرنطینه بگذراند.
حتی اگر فرض کنیم که قانون ممنوعیت جذب مربیان خارجی
برداشته شود، باشگاه با کدام بودجه می‌خواهد پیش‌پرداخت
استراماچونی را بپردازد؟ استقلال چند پرونده بدهی خارجی دارد و به
دلیل بدهی به شفر پنجره‌اش بسته شده. در این شرایط چطور باید باور
کنیم که مدیریت باشگاه می‌تواند چنین تعهد سنگینی را بپذیرد؟
فصل گذشته جدایی پرماجرای این مربی به دلیل مسدود بودن راه‌های
انتقال پول بود. آیا تغییری در شرایط به وجود آمده یا استراماچونی
راضی شده دستمزدش را با چمدان به ایتالیا ببرد؟
حکایت نقل و انتقالات در فوتبال ایتالیا شباهت زیادی به سریال‌های
زرد دارد؛ همان قصه‌های پرشخصیت و کشداری که فقط قرار است
اوقات فراغت بیننده را پر کند. تابستان هر سال روزنامه‌ها و
سایت‌های ایتالیایی بازیکنان زیادی را تا پشت در باشگاه
یوونتوس، اینتر یا میلان می‌برند ولی اکثر این انتقال‌ها به نتیجه‌
نمی‌رسد. این شایعات قرار است هواداران را در فصل تعطیلی مسابقات
سرگرم کند، ولی در پشت پرده حکم بازارگرمی برای مربیان و
بازیکنان را دارد. ظاهراً سناریوی بازگرداندن استراماچونی به
استقلال هم الهام‌گرفته از همان شایعات مدل ایتالیایی است که به لطف