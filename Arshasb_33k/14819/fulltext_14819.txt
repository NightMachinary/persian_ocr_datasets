14819
دستگیری سارق حرفه‌ای داخل خودرو در یزد
سرهنگ «منوچهر نصیری» با اشاره به اهمیت دستاوردهای پلیس در
مبارزه همه جانبه علیه سارقان در استان یزد، اظهار کرد: در پی وقوع
چند فقره سرقت داخل خودرو در منطقه آزادشهر یزد رسیدگی این
موضوع در دستور کار ماموران کلانتری 15 آزادگان قرار گرفت.
وی افزود: ماموران کلانتری با انجام اقدامات اطلاعاتی و گشت زنی
نامحسوس، متهم را شناسایی و پس از هماهنگی با مقام قضائی وی را در
عملیاتی ضربتی در مخفیگاهش دستگیر کردند.
فرمانده انتظامی شهرستان یزد در ادامه گفت: سارق در بازجویی‌های به
عمل آمده به 25 فقره سرقت لوازم داخل خودرو اعتراف کرد.
به گزارش ایسنا و به نقل از سایت پلیس، سرهنگ نصیری در پایان با بیان
این‌که متهم پس از تشکیل پرونده تحویل مراجع قضائی شد،
خاطرنشان کرد: تحقیقات جهت کشف دیگر سرقت‌های خودرو در
یزد همچنان ادامه دارد.
دستگیری سارق حرفه‌ای در پی عملیات تعقیب و گریز
به گزارش ایسنا سرهنگ کارآگاه کرم یوسفوند ادامه داد: ساعت 10
شب 28 آبان ماه کارآگاهان یگان گشت پلیس آگاهی حین انجام
ماموریت در محدوده میدان خراسان به یک دستگاه خودرو پراید که
در حال حرکت بود، مظنون می شوند .