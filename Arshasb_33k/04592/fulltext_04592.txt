4592
برنامه هسته ای آن ها مسالمت آمیز است و به دنبال غنی سازی اورانیوم و یا
ساخت بمب هسته ای نیست.
اما در مقابل خطرات جدی وجود دارد و کارشناسان نسبت به سلامت
راکتورهای هسته ای امارات و موقعیت آن هشدار داده اند. در این
راستا سال گذشته کشور قطر شکایتی در رابطه با نیروگاه براکه تقدیم
هیات بین المللی نظارت هسته ای کرد و این نیروگاه را خطری جدی برای
ثبات منطقه و محیط آن توصیف کرد. مساله ای که کشور قطر را نگران
کرده این است که فاصله نیروگاه هسته ای براکه به این کشور کم تر از
فاصله آن تا ابوظبی است.
آیا امارات به انرژی هسته ای نیاز دارد؟
کشور امارات اعلام کرده است که هدف از ساخت نیروگاه هسته ای این
است که دیگر به نفت متکی نباشد و با راه اندازی چهار واحد هسته ای که
کره جنوبی آن ها را طراحی کرده است ، یک چهارم برق کشور تامین می
شود. این کشور همچنین اعلام کرده است که گاز طبیعی و انرژی های
تجدیدپذیر مایحتاج آن ها را برآورده نمی کند و آن ها قبل از فکر
کردن به برنامه هسته‌ای این منابع انرژی را مورد بررسی قرار داده
بودند. این درحالی است که امارات یکی از بزرگ ترین تولید
کنندگان سوخت فسیلی در جهان هستند. با این وجود با توجه به امکان
استفاده امارات از انرژی خورشیدی برخی کارشناسان به برنامه هسته