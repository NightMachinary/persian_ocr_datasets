17006
در یادداشتی نوشت: اگر اوپک پلاس تصمیم بگیرد به وخامت وضعیت
رسیدگی کرده و برنامه خود را اصلاح کند، مایه تعجب نخواهد کرد.
آژانس بین المللی انرژی در گزارش سالانه دورنمای انرژی جهان
اعلام کرده که تحت سناریوی مرکزی این آژانس، تولید واکسن
کووید 19 به معنای بهبود اقتصاد جهانی در سال 2021 و احیای تقاضا
برای انرژی تا سال 2023 خواهد بود. اما تحت سناریوی احیای به
تاخیر افتاده، زمان بهبود تقاضا دو سال عقب خواهد افتاد یعنی احیای
کامل تقاضای جهانی برای انرژی تا سال 2025 طول خواهد کشید.
تقاضای جهانی برای انرژی امسال پنج درصد، میزان آلایندگی دی
اکسید کربن هفت درصد و سرمایه گذاری انرژی 18 درصد کاهش
پیدا خواهد کرد.
تقاضا برای نفت هشت درصد و مصرف زغال سنگ هفت درصد کاهش
خواهد داشت در حالی که تجدیدپذیرها اندکی رشد خواهند کرد.
بر اساس گزارش رویترز، عاملی که نگرانیها نسبت به تقاضا برای سوخت
را برانگیخت، محدودیتهای وضع شده در انگلیس و جمهوری چک
برای مقابله با شیوع بیماری کووید 19 بود. ژان کستکس، نخست
وزیر فرانسه هم اظهار کرده که احتمال قرنطینه داخلی وجود دارد.