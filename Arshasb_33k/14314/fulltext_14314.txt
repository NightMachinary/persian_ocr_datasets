14314
کوروش کیانی در گفت‌وگو با ایسنا، اظهار کرد: حریق در جنگل‌ها و
مراتع باید به سرعت مدیریت و کنترل شود و اگر آتش‌سوزی
طولانی‌مدت شود و توسعه یابد، از کنترل خارج و مهار آن بسیار
دشوار می‌شود.
وی افزود: در مهار آتش‌سوزی خائیز، اندکی تعلل شد و این مساله،
باعث گسترش آتش در منطقه شد؛ شاید اگر نیروهای عملیاتی به سرعت
از این آتش‌سوزی مطلع و در محل حاضر می‌شدند، آتش‌سوزی
خائیز طولانی‌مدت نمی‌شد و زودتر پایان می‌یافت.
مدیرکل منابع طبیعی خوزستان با بیان اینکه منطقه خائیز در حوزه
سازمان حفاظت محیط زیست و مدیریت آن بر عهده اداره‌کل حفاظت
محیط زیست کهگیلویه و بویراحمد است، تصریح کرد:
آتش‌سوزی در خائیز در چند مقطع رخ داد، به شکلی که در یک مرحله اطفا
اما مجددا شعله‌ور می‌شد و این مساله چند بار تکرار شد تا سرانجام آتش
کاملا خاموش شد.
کیانی عنوان کرد: منطقه خائیز بسیار صعب‌العبور است و این مساله نیز
یکی از عواملی است که اطفای حریق را دشوار کرد. ارتفاع بالا، نبودن
راه دسترسی مناسب و وزش باد شدید در منطقه از جمله عواملی بودند که
اطفای حریق را در خائیز با تاخیر مواجه کردند و باعث طولانی‌تر شدن
مدت زمان آتش‌سوزی شدند.