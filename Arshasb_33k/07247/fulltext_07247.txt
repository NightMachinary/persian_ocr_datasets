7247
بررسی بودجه 1400 آموزش و پرورش
به گزارش ایسنا به نقل از مرکز پژوهش‌های مجلس شورای اسلامی،
دفتر مطالعات آموزش و فرهنگ اینت مرکز در گزارشی با عنوان
«بررسی لایحه بودجه سال 1400 کل کشور 21. بودجه حوزه
آموزش و پرورش» آورده است؛
مجموعه اعتبارات وزارت آموزش و پرورش و سازمان‌های تابعه آن
بدون اعتبارات متفرقه در لایحه بودجه سال 1400 نسبت به اعتبارات
مصوب سال 1399 به میزان 48/57 درصد افزایش یافته است. اما جمع
کلی اعتبارات این دستگاه و سازمان‌های تابعه آن با ردیف‌های متفرقه
انتقال‌ نیافته در قانون بودجه سال 1399 به میزان 72 هزار و 600 میلیارد
تومان بوده که با رشد 55/59 درصد در لایحه سال 1400 به بیش از 113
هزار میلیارد تومان افزایش یافته است.
در ادامه به برخی از مهم‌ترین یافته‌های بررسی لایحه بودجه سال 1400
وزارت آموزش و پرورش و سازمان‌های تابعه آن پرداخته می‌شود.
گزارش مرکز پژوهش‌های مجلس می‌افزاید؛ اعتبارات پرسنلی
(پرداخت حقوق و مزایای) آموزش و پرورش بیشترین سهم از بودجه
این دستگاه را به‌ خود اختصاص داده است به‌ نحوی که جمع اعتبارات
مربوط به فصل اول (جبران خدمات کارکنان)، فصل دوم (استفاده از
کالا و خدمات) و فصل سوم (رفاه اجتماعی) که عمدتاً مربوط به