9348
ساختمان‌ها، وسائل و تجهیزات زندگی و اراضی کشاورزی کاملا
آسیب دید که برای بهبود این وضعیت کارهایی باید صورت بگیرد.
استاندار بوشهر از مصوبه دولت برای کمک‌رسانی به مناطق سیل‌زده
استان بوشهر خبر داد و بیان کرد: بر اساس این مصوبه کمک‌های لازم در
مناطق سیل‌زده استان بوشهر انجام می‌شود و در این راستا به بنیاد مسکن
مأموریت داده شد که قبل از تخصیص اعتبارات، پرونده‌های
واحدهای مسکونی آسیب دیده برای بازسازی تشکیل و پرداخت
خسارت‌ها آغاز شود.
گراوند با قدردانی از توجه رئیس بنیاد مستضعفان و جانبازان در توجه
به مناطق سیل‌زده استان بوشهر تصریح کرد: این نهاد 10 میلیارد تومان
لوازم خانگی برای مناطق سیل‌زده استان بوشهر تخصیص داد و در
اختیار استان و سیل‌زدگان در شهرها و روستاها با نظارت فرمانداران و
دستگاه‌های مسئول، بین کسانی که در جریان سیل آسیب دیده‌اند
توزیع می‌شود.
مقام عالی دولت در استان بوشهر با بیان اینکه کمک‌های دیگر دستگاه‌ها
به سیل‌زدگان استان بوشهر از روز شنبه آینده آغاز می‌شود، افزود:
برای بازسازی زیربناها، ترمیم تأسیسات و زیرساخت‌های
آسیب‌دیده با استفاده از امکانات استانی آغاز شده که بازسازی و
ترمیم جاده بین مزارع از آن جمله است.