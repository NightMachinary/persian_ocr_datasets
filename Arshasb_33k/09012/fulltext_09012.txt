9012
تاکید کرد.
وزیر امور خارجه عراق اعلام کرد: به زودی نشستی میان وزرای عراق،
مصر و اردن در قاهره برای گفت‌وگو بر سر فعال‌سازی یادداشت
تفاهم‌های اقتصادی امضا شده برگزار خواهیم کرد.
حسین در کنفرانس مطبوعاتی مشترک با همتایان اردنی و مصری خود
در قاهره تصریح کرد: برای دستیابی به اهداف نشست‌ها و مذاکرات
مشترک میان سه کشور عراق، اردن و مصر به زودی نشستی میان وزرای
مربوطه در حوزه‌های برق، کشاورزی و عمران برگزار خواهیم کرد.
وی افزود: در نشست‌هایی که میان سه طرف برگزار شد، بر امنیت آبی
کشورهای عربی تاکید شد و موضع عراق درخصوص در پیش گرفتن
گفت‌وگو با کشورهای همسایه برای حل و فصل مشکلات روشن است.
رئیس دستگاه دیپلماسی عراق در پایان اظار داشت: بازسازی عراق
یکی از پرونده‌های مهم در مذاکرات سه‌جانبه بود و فعال‌سازی
توافقات سه جانبه را به سود تقویت اقتصاد سه کشور دانست.
از سوی دیگر وزیر امور خارجه مصر تاکید کرد همکاری میان بغداد،
امان و قاهره علیه هیچ طرفی نیست.
وی تصریح کرد: ما برای تقویت همکاری میان ملت‌های سه کشور
همکاری می‌کنیم و این همکاری سه‌جانبه تهدیدی علیه هیچ کشور
نیست همچنین امنیت آبی یکی از اولویت‌های ما در این مذاکرات بود.