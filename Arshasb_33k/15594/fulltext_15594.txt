15594
رئیس جمهوری خودخوانده در قره‌باغ: اسرائیل مسئول کشتار جمعی
در منطقه است
به گزارش ایسنا، به نقل از روسیا الیوم، آراییک هاروتیونیان، رئیس
جمهوری خودخوانده آرتساخ در قره‌باغ در نشستی خبری در پاسخ
به این ادعای مقامات رژیم صهیونیستی که اعلام کرده بودند از استفاده
جمهوری آذربایجان از پهپادهای این رژیم در حملات و بمباران
مناطق مسکونی خبر ندارند، گفت: در جریان جنگ آوریل
(درگیری‌هایی که سال 2016 رخ داد)، مقامات اسرائیلی
می‌دانستند که تسلیحاتی که به جمهوری آذربایجان صادر کرده‌اند
برای اهداف دفاعی استفاده نمی‌شود بلکه برای عملیات حمله مورد
استفاده قرار می‌گیرند. دلیل اطلاعشان نیز این است که مجموعه‌ای از
متخصصانی که از اسرائیل آمده بودند، این تسلیحات را عملیاتی
کردند. بنابراین این اظهارات اسرائیلی‌ها برای مسخره کردن مردم
است.
وی افزود: البته اسرائیل این را می‌داند و همچنان به تهیه سلاح ادامه
می‌دهد. مقامات اسرائیلی که خود از یک نسل کشی جان سالم به در
برده‌اند، مسئول این نسل کشی هستند.
هاروتیونیان گفت: اقدامات رهبری اسرائیل ثابت می‌کند که
ارزش‌های انسانی و الهی در جهان به خاطر پول نقض می‌شود.