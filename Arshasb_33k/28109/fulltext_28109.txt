28109
پامپئو: به لاوروف درباره اقدام علیه نیروهای آمریکایی هشدار دادم
به گزارش ایسنا، روزنامه آمریکایی نیویورک تایمز ماه ژوئن با استناد
به مقام‌های اطلاعاتی آمریکا گزارش داد، یک یگان اطلاعات ارتش
روسیه به طور محرمانه پیشنهاد اعطای جایزه به شبه‌نظامیان مرتبط با
طالبان در ازای کشتن نیروهای ائتلافی در افغانستان، از جمله
نیروهای آمریکایی را مطرح کرده است.
دونالد ترامپ، رئیس جمهوری آمریکا گفت اطلاعی از این
گزارش‌ها نداشته است زیرا بسیاری از مقام‌های اطلاعاتی آمریکا در
صحت آن شک داشتند، با این حال چندین منبع آمریکایی و اروپایی
اظهارات او را به چالش کشیدند.
مایک پامپئو، وزیر امور خارجه آمریکا در مصاحبه با رادیو آزاد
اروپا از پاسخ به اینکه آیا این اطلاعات را موثق می‌داند یا اینکه فکر
می‌کند ترامپ باید از این موضوع مطلع می‌شده است، خودداری
کرد اما گفت واشنگتن چنین رفتاری را تحمل نمی‌کند.
وزیر خارجه آمریکا در جریان این مصاحبه که در سفر رسمی او به
جمهوری چک انجام شد، گفت: اگر روس‌ها برای کشتن آمریکایی‌ها
یا دیگر نیروهای غربی پیشنهاد پرداخت پول را مطرح می‌کنند، بهای
سنگینی برای پرداخت وجود دارد. این مساله‌ای است که من با سرگئی
لاوروف، وزیر خارجه روسیه در میان گذاشتم. می‌دانم که ارتش ما