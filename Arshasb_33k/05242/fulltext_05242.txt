5242
عالی‌ترین مقام رسمی کشور، مقام معظم رهبری، منتسب است، چه ما
بخواهیم و چه نخواهیم، مطالبی که در صدا و سیما پخش می‌شود و به
خصوص وقتی تکرار می‌شود به صورت یک رویه در صدا و سیما ادامه
پیدا می‌کند، طبعا تلقی شنونده چه در داخل و چه در خارج این است که
این خط مشی جمهوری اسلامی است و یا نگاه جمهوری اسلامی است به
مسائلی که منتشر می‌شود.
وی ادامه داد: حضرت امام صدا و سیما را یک دانشگاه معرفی کردند و
حقیقتا هم یک دانشگاه است و باید مسائل متقن، مستدل و مستحکم در هر
حوزه، به خصوص در حوزه دین و اعتقادات مردم، از آن منتشر شود.
آنچه از صدا و سیما پخش می‌شود خیلی تفاوت دارد با یک جلسه محدود
مثلا روضه یا یک سخنرانی محدود در یک جمع دوستانه؛ گرچه آن
سخنرانی هم با توجه به ابزار نوین اطلاع‌رسانی به نوعی از محدوده
خصوصی خارج شده و می‌بینیم که بعضا چه آثار منفی حتی همان
جلسات کوچک محدود که در آن مطالب نادرستی یا تفرقه‌آمیزی بیان
می‌شود، در سطح جهان، جهان اسلام و جامعه ما داشته است. ولی در عین
حال حساب صدا و سیما از همه اینها جداست و انتظار همگان این است که
دقت لازم صورت بگیرد.
این عضو مجمع تشخیص مصلحت نظام افزود: متأسفانه بعضا آقای
صدیقی خیلی راحت نقل قول ملاقات‌های افراد با امام زمان (عج) را نقل