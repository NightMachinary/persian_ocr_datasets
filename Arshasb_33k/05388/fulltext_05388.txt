5388
وی افزود: بخش قابل توجهی از پروانه‌های ساخت این طرح در حال
صدور است و در برخی از موارد پیمانکاران نیز مشخص شده‌اند.
پناهی‌فر عنوان کرد: مسکن ملی در خوزستان از موقعیت مناسبی
برخوردار است. یکی از مزیت‌های این طرح در خوزستان فاصله
نداشتن این واحدهای مسکونی از شهر است و به این دلیل امیدواریم
مشکلی که پروژه مسکن مهر در برخی از مناطق داشت، در این طرح
وجود نداشته باشد.
معاون مسکن و ساختمان اداره‌کل راه و شهرسازی خوزستان با اشاره به
نقش طرح اقدام ملی مسکن در ساماندهی بازار مسکن گفت: اجرای این
طرح تاثیر بسزایی در بازار مسکن خواهد داشت زیرا قیمت مسکن
تابع عرضه و تقاضا است و هر زمان که بتوانیم عرضه را در بازار افزایش
دهیم، قیمت‌ها کاهش می‌یابند.
پناهی‌فر خاطرنشان کرد: بخشی از طرح اقدام ملی مسکن به نوسازی
بافت فرسوده خوزستان اختصاص یافته است تا به بازآفرینی شهری
کمک شود و با ارائه تسهیلات متنوع، شاهد نوسازی بافت فرسوده
باشیم.