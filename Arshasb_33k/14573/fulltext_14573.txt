14573
درمان چندحسی مبتلایان اوتیسم در بجنورد میسر شد
علی متقیان اظهارکرد: یکی از کمبودها در استان، برای دانش آموزان
با نیازهای ویژه، ایجاد اتاق حسی برای طیف اوتیسم بود که این اقدام با
کمک خیران، میسر شده است.
به گزارش روابط عمومی آموزش و پرورش خراسان شمالی، وی
گفت: درمان حسی، کمک به یکپارچه کردن اطلاعات دریافتی مغز
است.
متقیان اظهارکرد: در این زمینه 300 میلون ریال اعتبار به وسیله
خیران، هزینه شده است.
وی در بخش دیگر سخنان خود درباره آمادگی آموزش و پرورش
استثنایی برای آغاز سال تحصیلی جدید گفت: کتاب مورد نیاز برای
هزار و 400 نفر از دانش آموزان با نیازهای ویژه تامین شده و آماده
توزیع است.
متقیان گفت: برای بازگشایی مدارس به صورت حضوری، نیمه
حضوری و یا مجازی آمادگی داریم و در این زمینه، اقلام بهداشتی
مختلف با کمک بسیج، خریداری و تامین شده است.
وی در باره خدمات حمایتی از دانش آموزان با نیازهای ویژه
اظهارکرد: برای سال تحصیلی جدید، 890 میلیون ریال برای
خدمات حمایتی منظور شده است.