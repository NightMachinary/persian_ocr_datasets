9318
تخصیص ارز ترجیحی را متوقف کنید/سفره مردم دهک‌های پایین
کوچک شده
به گزارش ایسنا، در متن نامه این اتحادیه به حسن روحانی آمده است:
اتحادیه واردکنندگان نهاده‌های دام و طیور ایران به عنوان
بزرگترین تشکل صنفی تحت پوشش اتاق بازرگانی ایران، به وسیله
اعضایخود مسئولیت واردات و تامین بخش عمده‌ای از نهاده‌های
دامی به کشور را به عهده دارد و لازم می‌داند نظر و درخواست خود را به
محضر حضرتعالی تقدیم کند.
سالهاست دولت برای تامین غذای مردم از طریق تخصیص ارز ارزان
اقدام نموده و در سال 1397 با تعیین مبلغ 4200 تومان برای ارز، امید بر
این بود که ارز تک‌ نرخی شده و در بازار با ایجاد رقابت کالای ارزان تری
به دست مردم برسد و در سال جاری نیز با همین ارز 4200 تومانی ترجیحی
به 5 قلم کالای اساسی موافقت شد که نسبتا موفق هم بوده است.
ولی از آنجا که با وجود تورم و گرانی یکباره نرخ ارز در بازار آزاد به تبع
تشدید تحریم ها و درآمد محدود اکثریت جمعیت کشور، عملا
مزایای ارز مزبور بر خلاف اهداف دولت نصیب اقشار مرفه جامعه شده و
سفره مردم دهک‌های پایین مستمرا کوچک و محدودتر شده است.
اتحادیه بارها مخالفت خود را با واگذاری ارز ترجیحی برای تامین
نهاده‌های دامی اعلام نموده است.