13139
به گزارش ایسنا، سید حسین نقوی حسینی در تذکری در جلسه علنی صبح
امروز دوشنبه مجلس درباره وضعیت بازنشستگان لشکری و کشوری
گفت: ما در قانون، همسان‌سازی حقوق بازنشستگان را تصویب
کردیم که درخواست داریم اجرایی شود. دولت باید اعتبار لازم را
اختصاص دهد.
وی افزود: همکاران اخیرا طرحی را تهیه کردند که اگر مجلس در
روزهای آخر آن را به ثمر برساند خدمتی به بازنشستگان کردیم زیرا
شرایط زندگی آنها را می‌دانیم که شرایط سختی است.
نقوی حسینی اضافه کرد: در مورد کارگران هم خواستار اجرای
قانون هستیم، تبصره 12 بودجه سال 99 کف حقوق و دستمزد کارگران
را مشخص کرده اما دولت خلاف قانون عمل کرده و ما درخواست
می‌کنیم که قانون اجرا شود زیرا متاسفانه حقوق کارگران تضییع
شده است.
حل مشکل بیمه رانندگان بازنشسته اتوبوسرانی پایتخت 
به گزارش ایسنا، محمود ترفع با اعلام اینکه بخش عمده‌ای از کارگران
این شرکت در مشاغل سخت و زیان آور مشغول به کار هستند،
اظهارکرد: مطابق قانون 4 درصد حق بیمه مشاغل سخت و زیان‌آور
می‌بایست هنگام بازنشستگی این کارگران به ماخذ قانونی
سازمانتامین اجتماعی واریز شود.