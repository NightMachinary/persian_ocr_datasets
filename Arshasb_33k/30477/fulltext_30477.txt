30477
در این پژوهش‌ها تقلب در امتحان و تقلب در تکالیف درسی نیز بررسی
شده‌است. دستکاری از طریق تحریف و یا جعل و همچنین کمک‌گرفتن
از دیگران شامل تبانی و یا سایه‌نویسی نیز از دیگر مصادیق بداخلاقی
علمی هستند که در این مطالعات مطرح شده‌اند.
تبانی به عنوان یکی از بداخلاقی‌های علمی به اجازه به دیگران برای
رونویسی تکلیف خود، رونویسی تکلیف دیگر دانشجویان با
آگاهی آن‌ها، انجام گروهی تکالیف فردی، انجام تکالیف با کمک
منابع اینترنتی و... گفته می‌شود. سایه‌نویسی نیز سفارش مقاله به
بیرون، استخدام یک نفر برای تکمیل تکالیف، فروش یا امانت مقاله به
دیگران، برون‌سپاری انجام تکالیف و مقالات و ... است.
دروغ‌گویی یا بهانه‌گیری دروغین برای جلب توجه اساتید و
درخواست توجه خاص در امتحان، تعویق امتحان، دروغ‌گویی در
رابطه با شرایط فیزیکی برای تمدید انجام تکلیف و امتحان، جعل نسخه
پزشک و... از مصادیق کلاهبرداری‌های علمی هستند.
در این مطالعه آمده که برای جلوگیری از انجام بداخلاقی علمی توسط
دانشجویان نیاز به پیشگیری، شناسایی و مجازات یا تنبیه است و این سه
مرحله باید در برنامه‌ریزی‌های کوتاه‌مدت و بلندمدت دانشگاه‌ها و
مراکز پژوهشی مورد توجه قرار گیرد.
بررسی‌های متفاوت نشان داده یکی از مهم‌ترین دلایل انجام