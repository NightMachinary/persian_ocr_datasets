16609
غلامی، دبیر و مجری جلسه با بلندگو و میکروفون از راه می‌رسد، او پس از
خوش‌آمدگویی به شاعران و ابراز خرسندی از این‌که پس از ماه‌ها
تعطیلی جلسات و دوری یک‌ساله از پارک ملت، جلسه در این مکان تشکیل
می‌شود، با خوانش شعری انتخابی از مهدی فرجی جلسه را شروع
می‌کند. در این حین تعدادی از مردم که در حال گذر از داخل پارک
هستند، با دیدن این فضا به جمع اضافه می‌شوند تا بفهمند که ماجرا از چه
قرار است و به چه دلیل این تعداد افراد دور یکدیگر جمع شده‌اند.
با اضافه شدن مردم، حسین غلامی توضیح می‌دهد که افراد حاضر در این
مکان، از اهالی ادبیات مشهد هستند و جلسه شعر خیابان با هدف آشتی
مردم با ادبیات و بر خلاف جلسات شعر دیگری که در فرهنگ‌سراها،
کافی‌شاپ‌ها و یا در موسسات برگزار می‌شود قصد دارد که در بین مردم
به فعالیت خود بپردازد و از این به بعد هر هفته، روزهای جمعه، از ساعت 5
بعدازظهر، در این مکان جمع می‌شویم و به خواندن شعر و داستان
می‌پردازیم و از آنها دعوت می‌کند که در این جلسات حضور یابند.
پس از شعرخوانی چندنفر از شاعران، یک نفر که از شهرستان اسفراین به
این جلسه آمده، پیش از شعرخوانی‌اش، ضمن ابراز خرسندی از
حضور در این جمع، می‌گوید که مسئول جلسه شعر جوان اسفراین است
و از طریق صفحات مجازی با این جلسه آشنا شده، او می‌گوید که این
اتفاق و جمع شدن در پارک و برگزاری جلسه شعر در بین مردم نوعی