5022
انتخاب پروژه‌های عمرانی بر مبنای نیاز مردم
سیدکمال الدین میرجعفریان، امروز شنبه 21 تیر در جلسه بررسی
مشکلات روستاهای بخش مرکزی بیرجند، اظهار کرد: پروژه‌های
عمرانی که بعد از بازدیدهای استاندار از مناطق مختلف تصویب
می‌شود، کاملاً کارشناسی شده و برای اجرا به دستگاه‌ها ابلاغ
می‌شود.
به گزارش ایسنا، وی ادامه داد: هدف اصلی از وضع این مصوبات و
پروژه‌ها، رفع مشکلات مردم به ویژه در روستاهاست که اثربخشی
مطلوب آن را تاکنون دیده‌ایم.
معاون هماهنگی امور عمرانی استاندار خراسان جنوبی با بیان اینکه
رضایت مردم، مهم‌ترین برون داد این پروژه‌ها است، تصریح کرد:
باید از فرصت‌های در اختیار حداکثر استفاده را ببریم و تمام تلاش‌ها
باید بر این باشد که این پروژه‌های عام المنفعه در حداقل زمان ممکن به
نتیجه برسد.
میرجعفریان تصریح کرد: سازمان مدیریت و برنامه‌ریزی استان و
فرمانداران شهرستان‌ها باید موضوع تأمین و تخصیص اعتبارات
مربوط به این پروژه‌ها را در اولویت برنامه‌های خود قرار دهند.
وی یادآور شد: دفتر امور روستایی و شوراهای استانداری نیز مکلف
است بازدید میدانی از تمامی پروژه‌های تصویب شده در بازدیدهای