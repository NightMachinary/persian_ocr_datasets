29055
پیش بینی افزایش آلاینده‌های هوای البرز
آرش بهاروند احمدی در گفت‌وگو با ایسنا اظهار کرد: امروز شنبه (22
آذرماه) آسمان البرز صاف تا کمی ابری است و در برخی ساعات شاهد
افزایش تراکم ابر هستیم.
وی ادامه داد: طبق بررسی نقشه‌های پیش یابی هواشناسی این وضعیت تا
سه روز آینده ادامه دارد.
وی توضیح داد: طی این مدت میانگین بیشینه دما در استان به 5 درجه
بالای صفر و کمینه آن نیز به 4 درجه زیر صفر می‌رسد.
این مسئول اضافه کرد: طی این مدت میانگین سرعت وزش باد هم بین 5 تا
7 متر در ثانیه متغیر است.
مدیرکل هواشناسی البرز گفت: بررسی‌ها نشان می‌دهد تا اواسط هفته
میزان غلظت آلاینده‌های هوای استان افزایش می‌یابد به همین دلیل از
افراد مسن، کودکان و بیماران قلبی ریوی جز مواقع ضروری نباید از
منزل خارج شوند.