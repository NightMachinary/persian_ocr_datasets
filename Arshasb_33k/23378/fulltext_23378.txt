23378
علیه‌ات منتشر می‌شد، چه واکنشی نشان می‌دادی؟ می‌دانیم که
دلتنگ نیمکت استقلال هستی و دلت برای زحماتی که کشیدی
می‌سوزد اما با این حرف‌ها ارزش کار دیگران را زیر سؤال نبر آقای
مجیدی!
محمود فکری؛ این بدترین استقلال است؟
داستان اینجا قشنگ‌تر می‌شود. تیمی که فرهاد مجیدی می‌گوید
حتما می‌توانست به فینال آسیا برود و قهرمان شود، از نظر محمود فکری
بدترین استقلال این سالیان است که به او ارث رسیده! فکری در حالی بعد
از چند نمایش ضعیف چنین عنوانی به تیمش می‌دهد که استقلال او نسبت
به تیم مجیدی، حتی بازیکنان بیشتری مثل رشید مظاهری، مرادمند،
نادری، مهدی‌پور و ... را در اختیار دارد و تنها علی کریمی و روزبه
چشمی را از دست داده است. فاصله بین ادعای مجیدی و فکری آن قدر
کهکشانی است که آدم مات و مبهوت می‌ماند. هر چه هست اما حرف
سرمربی فعلی آبی‌پوشان را نمی‌توان پذیرفت. استقلال تیمی پرمهره و
متوازن است که اگر از نظر فنی به درستی مدیریت شود، می‌تواند مدعی
قهرمانی باشد. فکری در بخش دیگری از سخنانش گفته: «این تیم سال‌ها
به ناکامی عادت کرده و تغییر دادن ذهنیت بازیکنان آسان نیست.» اما
استراماچونی هم همین تیم را با همین خصلت تحویل گرفت. برانکو هم
از سجده بقا به سجده شکر فینال آسیا پل زد و 7 قهرمانی رنگارنگ آورد.