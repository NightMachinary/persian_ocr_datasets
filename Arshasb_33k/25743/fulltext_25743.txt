25743
فرزندان غیور آذربایجان با زبان ایشان، پاسخ صحبت های ایشان را
دادند.
محمد رضا صباغیان نیز در جلسه علنی امروز مجلس تاکید کرد: بنده نیز
سخنان اردوغان را محکوم می کنم چراکه باعث اخلال به اتحاد جهان
اسلام و منطقه می شود. به ایشان توصیه می کنم یکبار دیگر تاریخ را
بخوانند تا موضع گیری های دقیق تری داشته باشند.
مجتبی یوسفی نیز تاکید کرد: بنده نیز حرکت مذبوحانه اردوغان را
محکوم می کنم و توجه ایشان را به آمار شهدای ترک زبان ایران جلب می
کنم که برای جلوگیری از جدایی یک وجب از خاک ایران اسلامی به
خوزستان آمده و شهید شدند. آذربایجان از ایران جدایی ناپذیر
بوده و این آرزو را به گور می برند.
سید سلمان ذاکر نیز بیان کرد: بنده نیز اظهارات رئیس جمهور ترکیه را
در خصوص موقعیت مرزی ملت ایران محکوم می کنم. بنده به عنوان
رئیس مجمع نمایندگان آذربایجان غربی تاکید می کنم که روح و دل
و قلب مردم آذربایجان با امت اسلام گره خورده است.
وی در ادامه اظهار کرد: در جریان جنگ تحمیلی نیز شاهد بودیم چه
میزان از مردم آذربایجان مدافع میهن اسلامی بوده اند. دخالت در
موقعیت مرزی بی جا است.هرگز نمی توانند اتحاد و انسجام مردم
آذربایجان با ملت ایران را برهم بزنند.