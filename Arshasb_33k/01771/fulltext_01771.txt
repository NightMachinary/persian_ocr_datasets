1771
اجرای نمایشی تازه درباره کرونا 
به گزارش ایسنا به نقل از واحد ارتباطات، آموزش و پژوهش مجموعه
تئاتر شهر، نمایش «فقط چهل روزه بودم» به نویسندگی مسعود هاشمی
نژاد و کارگردانی مسعود طیبی از روز جمعه بیست و چهارم مرداد ماه در
تالار سایه مجموعه تئاتر شهر اجرای خود را آغاز می‌کند.
مسعود طیبی کارگردان این اثر نمایشی با اشاره به ویژگی‌های این
تئاتر که با شرایطی متفاوت‌تر از اجرای جشنواره به صحنه می‌رود،
توضیح داد: طی اجرای اول این اثر نمایشی در جشنواره و نیز اجرای دوم
آن، نمایش براساس ساختار بازیگری «میکرواکتینگ» طراحی
شده بود که در این شرایط، فضایی کاملاً سورئالیستی همراه با گسست
زمان بر اجرا حاکم بود، اما برای دور سوم اجرای این نمایشنامه تغییرات
عمده‌ای در اثر نمایشی به لحاظ تکنیک کارگردانی و بازی بازیگران
اعمال کرده‌ام که می‌تواند برای تماشاگران یک تجربه متفاوت به
حساب آید.
وی با اشاره به اینکه هنر و به ویژه تئاتر نمی‌تواند از زندگی اجتماعی و
شرایط جامعه و تجربیات اجتماعی مردم کشور جدا باشد،‌ گفت:
اجرای جدید این نمایش به لحاظ مفهومی مبتنی بر شرایط کنونی است
که ایران و همه جهان تحت تاثیر اوج گیری بیماری کووید 19 در
شرایط قرنطینه، یک سبک زندگی متفاوت و جدید را تجربه می‌کنند. در