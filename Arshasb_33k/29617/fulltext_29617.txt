29617
چرا مشکلات اقتصادی، ایران را شوکه می‌کند؟
ناصر ریاحی در گفت و گو با ایسنا، اظهار کرد: بررسی وضعیت
اقتصادی بسیاری از کشورهای منطقه مانند ترکیه نشان می‌دهد که این
کشورها نیز در سال‌ها و دهه‌های گذشته با مشکلات اقتصادی کلانی
دست و پنجه نرم می‌کرده‌اند اما با درک دقیق مشکلات و تغییر در سیاست
گذاری‌های این حوزه توانسته‌اند این مشکلات را کاهش دهند.
وی با اشاره به مشکلاتی که در حوزه سیاست گذاری اقتصادی وجود
دارد، بیان کرد: با توجه به این که ما نتوانسته‌ایم برنامه ریزی مناسبی
برای مشکلات فعلی داشته باشیم، هر اتفاق و تغییر جدیدی به اقتصاد
ایران یک شوک منفی وارد می‌کند، شوکی که تا درک آن و تلاش برای
برطرف کردنش، اثرات منفی جدی بر اقتصاد وارد می‌کند.
عضو اتاق بازرگانی تهران ادامه داد: یکی از اصلی ترین مسائلی که در
ایران فراموش شده، لزوم اعتماد به بخش خصوصی و میدان دادن به این
بخش است. ما نه تنها این اعتماد را ایجاد نکرده‌ایم که حتی با سیاست‌های
غلط خود راه را بر بهبود اوضاع نیز بسته‌ایم. مشکلات مربوط به بازگشت
ارز و تعهدات ارزی بخشی از این عدم اعتماد را نشان می‌دهد.
ریاحی با بیان اینکه باید در نوع نگاه به بخش خصوصی میان تاجر خوش
نامی که سال‌ها در این حوزه کار کرده و افراد معدودی که تعهدات
خود را اجرایی نکرده‌اند، تفاوت قائل شد، توضیح داد: اینکه ما به