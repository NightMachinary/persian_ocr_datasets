7365
فریبرز مرادی صبح امروز در رزمایش طرح زمستانی که در ستاد
فرماندهی نیروی انتظامی گیلان برگزار شد، اظهار کرد: راهداری
زمستانی همه ساله در محورهای استان انجام می‌شود امسال هم با توجه به
شروع فصل سرما و نخستین بارش برف، از اواخر آبان ماه راهداری و
برفروبی در محورهای کوهستانی شروع شده است.
مدیرکل راهداری و حمل و نقل جاده‌ای گیلان افزود: براساس آمارها
از اواخر آبان ماه تاکنون 3950 کیلومتر باند برف‌روبی شده و 130
راهدار با 83 دستگاه در محورهای برف‌گیر و کوهستانی رودبار،
املش، سیاهکل، رضوانشهر و آستارا درگیر بودند.
وی گفت: 545 نفر راهدار در قالب اکیپ‌های مختلف، با 351 انواع
ماشین‌آلات در طرح زمستانی امسال در خدمت مردم هستند. با
هماهنگی‌ها و برنامه‌ریزی‌های صورت گرفته و جلسات مشترک با
پلیس راه استان امیدواریم خدمات در محورهای استان به نحوی باشد
که بتوانیم بهترین خدمات را به کاربران جاده‌ای ارائه دهیم تا مردم
بدون هیچ مشکلی تردد کنند.
مرادی با تاکید بر اینکه در فصل زمستان مردم قبل از سفر باید از وضعیت
راه‌ها مطلع شوند، بیان کرد: سامانه تلفنی 141 راهداری و حمل و نقل
جاده‌ای، به صورت تمام وقت در خدمت همه هم میهنانو کاربران
جاده‌ای قراردارد تا قبل از حرکت، از وضعیت راه‌ها مطلع شوند و حتی