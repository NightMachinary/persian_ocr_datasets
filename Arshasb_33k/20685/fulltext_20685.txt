20685
عکاسی خبری از ابتدای قرن نوزدهم میلادی جایگاه خودرا در
مطبوعات پیدا کرد و به عنوان یک شاخه مهم عکاسی مورد توجه قرار
گرفت. کاوش کردن در هنجارهای اجتماعی، پرداختن به
موضوعات زندگی روزمره مردم و ارتقای سطح آگاهی های عمومی
از طریق رسانه عکس و ثبت آن به عنوان اسنادی تصویری از مهمترین
مواردی است که در مطبو عات به آن پرداخته می شود.
عکس‌های خبری نمی توانند دروغ بگویند و به همین خاطر یکی از
دلایل مورد توجه قرار گرفتن آن توسط مخاطبین صادق بودن
عکاسی است.
این عکس ها معمولا توسط عکاسانی که برای یک خبرگزاری یا یک
آژانس خبری و یا روزنامه های خاص کار می کنند تهیه می شود و در
عصر تکنولوژی در کوتاه ترین زمان ممکن از طریق نشریات چاپی و
الکترونیکی به سراسر دنیا ارسال می شود.
جایگاه عکاسی در دنیای رسانه به اندازه ای قدرتمند است که می تواند با
تک فریمی حال و هوای یک موضوع را تغیر بدهد. شاید هیچگاه مطالب
منتشر شده در نشریات استان کردستان نتوانند مرزهای استان را
بشکنند و قدرت خود را به اثبات برسانند، اما عکاسان این خطه بارها از
طریق تصویر مرزهای بین المللی را شکسته و واقعیت های جامعه را در
معرض دید جهانیان قرار داده است.