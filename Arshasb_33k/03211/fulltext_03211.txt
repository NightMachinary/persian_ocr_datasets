3211
استقبال ایران از معرفی الکاظمی به عنوان نخست‌وزیر مکلف عراق
به گزارش ایسنا، سید عباس موسوی سخنگوی وزارت امور خارجه
گفت: جمهوری اسلامی ایران همواره از استقلال، حاکمیت ملی،
یکپارچگی ارضی و ثبات سیاسی در کشور عراق حمایت کرده و اتفاق
نظر تمامی جریانات سیاسی عراق از طریق روندهای دموکراتیک را
تنها مسیر برای حل و فصل مسالمت آمیز اختلافات می داند. از همین رو
جمهوری اسلامی ایران از توافق امروز گروه های سیاسی در عراق که
نتیجه آن معرفی آقای مصطفی کاظمی به عنوان نخست وزیر جدید بود،
استقبال می کند و آن را گامی صحیح در مسیری درست می داند.
سخنگوی وزارت امور خارجه افزود: جمهوری اسلامی ایران ضمن
آرزوی موفقیت برای آقای مصطفی الکاظمی، امیدوار است ایشان در
ماموریت تشکیل دولت جدید در این کشور برای تامین خواسته های
مردم و مرجعیت عالی دینی در عراق و ایجاد یک عراق با ثبات و یکپارچه و
برخوردار از جایگاه مهم در سطوح منطقه ای و بین المللی موفق باشد.
سخنگوی دستگاه دیپلماسی ایران همچنین گفت: بدون تردید
همسویی و همدلی همه طوایف مختلف عراقی و تمامی گروه های
سیاسی و شخصیت های برجسته عراقی، از جمله جناب آقای عدنان
الزرفی، در نیل به این هدف مهم و ادامه مسیر تاثیر گذار بوده و هست.
موسوی گفت: جمهوری اسلامی ایران همچون گذشته آمادگی