27562
وزیر خارجه آلمان: با بایدن تمامی مسائل تغییر نمی‌کند اما بهتر
می‌شود
به گزارش ایسنا، به نقل از خبرگزاری رویترز، هایکو ماس، وزیر
خارجه آلمان در گفتگویی با شبکه خبری داچلندفانک گفت، جو
بایدن، رئیس جمهوری منتخب ایالات متحده تمرکز زیادی بر
هزینه‌های دفاعی ناتو ندارد در حالیکه تمرکز اصلی دونالد ترامپ،
رئیس جمهوری آمریکا بر این مساله بوده است.
وی ادامه داد، البته که تمامی مسائل با روی کار آمدن جو بایدن به عنوان
رئیس جمهوری آمریکا تغییر نمی‌کند اما بهتر خواهد شد.
ترامپ به صورت مداوم شکایت داشت که آلمان هزینه‌های دفاعی
خود را تا دو درصد از تولید ناخالص داخلی افزایش نمی‌دهد.
وزیر خارجه آلمان گفت، بحث درباره هزینه‌های دفاعی با روی کار
آمدن بایدن تمام نمی شود اما به روشی دیگر صورت می‌گیرد.
وزیر خارجه آلمان خواستار همکاری مجدد آمریکا و اروپا درباره
برجام شد
به گزارش ایسنا به نقل از دویچه وله،وزیر امور خارجه آلمان در پی
پیروزی جو بایدن در انتخابات آمریکا گفت که سیاست های
جداگانه کشورهای اروپایی و آمریکا بر سر برنامه هسته ای و موشکی
ایران کارآمد نیست و این کشورها باید رویکردی هم سو در پیش