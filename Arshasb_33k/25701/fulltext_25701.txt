25701
نماینده مردم ساوه و زرندیه در مجلس با بیان اینکه قصد دارم به
نمونه‌هایی از بی‌عدالتی اشاره کنم، گفت: نقش معلم ایجاد تحول و
ساختن آینده جامعه، رشد و توسعه کشور، الگوسازی برای جوانان و
پرورش شخصیت‌های متخصص و متعهد است. تکریم و قدرشناسی از
معلم در آحاد مردم و مسئولان فرض است. سوال این است که آیا تکریم
معلم این است که بعد از عمری خدمت خالصانه به جامعه اکنون در دوران
بازنشستگی با اندک حقوق، شرمنده زن و فرزندان خود باشد؟
سبزی از وضعیت سایر بازنشستگان نیز انتقاد کرد و گفت: حال و روز
سایر بازنشستگان به ویژه بازنشستگان تأمین اجتماعی نیز خوب
نیست. چرا همسان‌سازی حقوق بازنشستگان اجرایی نمی‌شود؟
جامعه کارگری طبقه بااخلاص، صادق و زحمت‌کش که از بزرگترین
سرمایه‌های کشور است با وجود تحریم‌ها، در مسائل سیاسی،
اقتصادی و اجتماعی نقش‌آفرین بودند. چرا باید کارگر امنیت شغلی
نداشته باشد؟ قراردادهای سفیدامضا که آرامش را از کارگران
گرفته، مشکل نابرابری حقوق و مزایا و عدم تناسب افزایش حقوق با
تورم و گرانی افسارگسیخته باعث نگرانی و رنجش این قشر شده است.
این عضو کمیسیون کشاورزی مجلس با استناد به آموزه‌های دین
اسلام در خصوص فرهنگ کار و کارگر گفت:‌ مگر نه اینکه آموزه‌های
دینی ما برای کار و کارگر از ارزش بالایی برخوردار است یا مگر نه اینکه