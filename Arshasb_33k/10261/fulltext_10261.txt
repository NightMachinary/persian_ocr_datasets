10261
به گزارش ایسنا، وی افزود: مجموع کل موارد بستری شامل ( قطعی،
محتمل و مشکوک ) از ابتدای شیوع کرونا تا به امروز در استان البرز 16
هزارو 185 نفر بوده که از این تعداد 16 هزار و 28 نفر مورد قطعی مثبت و
بستری بوده اند.
فتحی با بیان اینکه در حال حاضر تعداد 412 نفر شامل موارد ( قطعی،
محتمل و مشکوک ) در مراکز درمانی بستری هستند افزود: از این تعداد
168 نفر بیمار قطعی کووید 19 هستند.
سرپرست دانشگاه علوم پزشکی البرز عنوان کرد: در 24ساعت گذشته
تعداد 535 نفر سرپایی به مراکز درمانی و بهداشتی استان با علائم
مشکوک مراجعه کرده اند که 75 مورد در بیمارستان ها بستری شده اند .
فتحی با اشاره به اینکه تعداد 98 بیمار بستری شده جوان و پایین تر از سن
50 هستند تصریح کرد: تعداد بیماران بستری شده بد حال در 24 ساعته
گذشته به 131 نفر رسید.
وی افزود: متاسفانه در 24 ساعت گذشته هشت بیمار کووید 19 جان
خود را از دست داده اند و مجموع جان باختگان این بیماری در استان به
1003 نفر رسید .
فتحی در پایان تصریح کرد: از ابتدای شیوع کرونا تا کنون 14هزار و
757 نفر از مراکز درمانی ترخیص و خوشبختانه طی 24 ساعت گذشته
47 نفر از مراکز درمانی ترخیص شده اند.