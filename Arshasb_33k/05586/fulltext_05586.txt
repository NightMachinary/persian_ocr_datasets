5586
باید احقاق حق و فصل خصومت نمایند.
دهشیری با بیان اینکه قضاوت شغل نیست بلکه رسالتی حساس و اثر گذار
در جامعه است، افزود: آغاز رسمی این رسالت حساس و شروع خدمت
آنان با سوگند و تحلیف است که ناشی از اهمیت آن است.
وی بر لزوم اهتمام قضات به اجرای قانون و احترام به آزادی های مشروع
و دستورالعمل حفظ حقوق شهروندی و حفظ کرامت و ارزش های
انسانی در قوه قضائیه تأکید کرد و گفت: قضاوت رسالتی است که به
انسان قدرت می دهد که مبادا این قدرت غرور آفرین شود و باعث شود
در مراحلی از طی فرایند دادرسی، حقوق شهروندی افراد لطمه ببیند و یا
کرامت انسانی مراجعین آسیب ببیند.
به گزارش ایسنا و به نقل از روابط عمومی دادگستری استان، دهشیری در
پایان اظهار کرد: قضات در هر سمت و پست قضایی و یا مدیریتی که
هستند باید حافظ حقوق شهروندی و کرامت انسانی آحاد جامعه و
عامل به حق باشند و بدانند قانون مجازات هر جرم را تعیین کرده است و هر
فرد تنها به مجازات جرم خود محکوم می شود و رعایت شأن و احترام حتی
مجرمین نیز بر قاضی واجب است.