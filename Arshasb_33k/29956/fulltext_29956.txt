29956
اطرافیان ترامپ تاکنون از ادعای ترامپ درباره تقلب گسترده در
انتخابات سوم نوامبر ناکام مانده‌اند و بسیار بعید به نظر می‌رسد که
چالش‌های تیم حقوقی ترامپ در نتایج تغییری ایجاد کند، حتی اگر هم
در این روند، موفق شوند. کارشناسان حقوقی می‌گویند، شکایت
حقوقی تنظیم شده روز دوشنبه در ایالت پنسیلوانیا با هدف توقف
تایید نتایج بعید است که موفق شود و سایر شکایت‌ها هم به جایی نرسیده
است.
یکی دیگر از مقام‌های سابق کاخ سفید با بیان اینکه تنها یک هفته از روز
برگزاری انتخابات گذشته و ترامپ حق دارد زمان بیشتری را برای
اجازه دادن به چالش‌های قانونی مبارزات انتخاباتی خود صرف
کند، ادامه داد: ال گور، کاندیدای دموکرات‌ها در انتخابات 2000
چند هفته پس از روز انتخابات شکست خود را پذیرفت.
باب بوئر، مشاور ارشد حقوقی بایدن در جریان دیدار با خبرنگاران که
روز سه شنبه صورت گرفت، اوضاع کنونی را بسیار پر سر و صدا و
نمایشی توصیف کرد.
منابع نزدیک به دولت ترامپ بر این باورند که در نهایت این وضعیت به
دست یک مشاور نزدیک ترامپ یعنی ایوانکا، جارد کوشنر، ملانیا یا
مارک میدوز حل می‌شود که باید با ترامپ حرف بزنند و او را متقاعد کنند
تا نتایج را بپذیرد.