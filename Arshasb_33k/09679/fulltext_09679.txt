9679
دقت نظر در هزینه کردها بسیار اهمیت دارد.
آیت الله فلاحتی با بیان اینکه مردم متولیان در خانه های سالمندان و ایتام
را امین می دانند و اموال خود را وقف می کنند، تصریح کرد: متولیان امر
باید امانتدار خوبی باشد.
نماینده ولی فقیه در گیلان، خواستار نظارت بر تمام امور در خانه ایتام
شد و بیان کرد: نظارت از ریزش ها و تلفات جلوگیری می کند؛ ضمن
اینکه اگر نظارت باشد جامعه هدف به سلامت پیش می رود.
وی با اشاره به اینکه خودصیانتی بین کارکنان در مراکز خیریه بسیار
اثرگذار است، خاطرنشان کرد: افرادی را به کارگیری کنید که
دارای دست پاک، چشم پاک، فهم مدیریت سیاسی و اجتماعی و همچنین
دارای مدیریتی قوی و توانمند باشند.
نقطه قوت پرورشگاه شبانه روزی ایتام فعالیت های فرهنگی است
مدیرعامل خانه ایتام رشت نیز در دیدار مذکور با ارائه گزارشی از
فعالیت های یک سال گذشته، اظهار کرد: تاکنون 13 جلسه هیات امنا
برگزار شده و به نقطه نظرهای اعضا عمل کردیم.
محمدحسین فلاح، نقطه قوت پرورشگاه شبانه روزی شایگان و
مژدهی رشت را فعالیت های فرهنگی دانست و تصریح کرد: تعامل و
همدلی اعضای هیات امنا در راستای تلاش برای ایتام بی بدیل است.