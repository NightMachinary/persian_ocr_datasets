28192
بسیار مهم بوده و لازم است با مدیریت صحیح، هر آنچه را که در توان و
اختیار داریم بکار برده تا این مرحله را نیز به خوبی انجام دهیم .
خادمی با اشاره به مشکلات قرنطینه و مواردی که در بعضی از
فعالیت‌های اقتصادی و مشاغل ایجاد شده است، گفت: هدف اصلی آن
است که اجازه ندهیم تجمع و ازدحام در جامعه پیش بیاید و مردم باید
همچنان در اولویت اول در خانه‌های خود بمانند.
وی در خصوص فعالیت مدارس و دانشگاه‌ها عنوان کرد: فعالیت این
مراکز کماکان تعطیل است و همچنین از ورود وسایل نقلیه شخصی
غیربومی توسط نیروی انتظامی به شهرها جلوگیری به عمل می‌آید.
استاندار لرستان با تقسیم اصناف به دو دسته کم‌خطر و پرخطر ، گفت: بعد از
پایان این طرح اصناف کم‌خطر، فعالیت خود را آغاز می‌کنند و در
خصوص اصناف پرخطر در جلساتی با حضور مسئولین، نحوه فعالیت
آنها بررسی خواهد شد.
وی خاطرنشان کرد: تمام هدف ما این است که در مناطق مختلف
ازدحام و اجتماع انسانی بوجود نیاید.
نماینده عالی دولت در استان با انتقاد از عدم مراعات برخی از افراد در
برگزاری مراسمات مختلف گفت: در چنین شرایطی حضور مردم در
مراسمات و آرامستان‌ها درست نیست چرا که در مراسم ختم به خاطر
مسائل عاطفی، احتمال آلودگی و انتشار بیماری زیاد است.