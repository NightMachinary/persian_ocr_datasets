25882
امروز کمیته تربیت بدنی و جوانان کمیسیون فرهنگی مجلس شورای
اسلامی اظهار کرد: به دنبال تجمع هفته گذشته هواداران باشگاه
استقلال مقابل مجلس شورای اسلامی و مطالبه آنها از نمایندگان برای
حل مشکلات باشگاه استقلال امروز کمیته تربیت بدنی و جوانان
کمیسیون فرهنگی با حضور تعدادی از اعضای فراکسیون ورزش
جلسه‌ای را برای حل و فصل مسائل این باشگاه برگزار کرد که این نشست با
حضور علی‌نژاد معاون قهرمانی وزیر ورزش و تقی‌زاده معاون
پارلمانی وزیر ورزش تشکیل شد.
وی توضیح داد: در این جلسه جمعی از پیشکسوتان و بازیکنان قدیمی
باشگاه استقلال و جمعی از روسای کانون‌های هواداری نیز حضور
داشتند. جمع‌بندی این بود که باید وزارت ورزش ظرف یک ماه
آینده وضعیت مدیران باشگاه استقلال را تعیین تکلیف کند یعنی فردی
مدیریت این باشگاه باشد که بتواند استقلال را از وضعیت فعلی با توجه به
حجم بدهی‌ها و مشکلاتش خارج کند تا باشگاه استقلال فصل بعدی را با
ثبات مدیریتی به پیش ببرد.
وی ادامه داد: با توجه به بسته شدن پنجره نقل و انتقالات استقلال و
مشکلات به وجود آمده قرار شد ظرف هفته جاری این مساله حل شده تا
باشگاه بتواند به ثبات و امنیت و آرامش برسد.
نماینده فریمان در مجلس شورای اسلامی اضافه کرد: موضوع بعدی