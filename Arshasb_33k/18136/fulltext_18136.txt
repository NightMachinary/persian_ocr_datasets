18136
سقوط پهپاد ارتش مصر بر فراز منطقه تحت کنترل داعش
به گزارش ایسنا، برخی منابع در قبایل ساکن منطقه بئر العبد در استان
سینای شمالی واقع در شرق مصر و نیز شاهدان عینی در گفتگو با العربی
الجدید اظهار کردند: تروریست‌ها در روستای رابعه واقع در غرب
شهر بئر العبد، از جمله مناطقی که این گروه تروریستی در چند هفته اخیر
کنترل آن را به دست آورده، این پهپاد را به کنترل خود درآوردند و
مدعی شدند که این پهپاد متعلق به ارتش مصر است.
این منابع گفتند: جنگنده‌های ارتش مصر پس از سقوط پهپاد در آسمان
منطقه به پرواز درآمدند.
گروه تروریستی ولایت سینا در ادامه تصاویری را منتشر کرده و مدعی
شد که متعلق به پهپادی است که در جنوب روستای رابعه سقوط کرده
است، در این تصاویر تروریست‌ها در حال جدا کردن قطعات پهپاد
دیده می‌شوند.
از سوی دیگر برخی منابع پزشکی به العربی الجدید گفتند: احمد ترکی،
یک درجه‌دار نظامی ارتش مصر در حمله گروه تروریستی ولایت سینا
در اطراف شهر العریش کشته شد.
این منابع افزودند: احمد ترکی که در ارتش مصر در گروه نیروهای
صاعقه فعالیت داشت، از ساکنان منطقه اولاد موسی در استان شرقی بود.
گروه تروریستی ولایت سینا از چند هفته قبل پس از حمله خونین به یک