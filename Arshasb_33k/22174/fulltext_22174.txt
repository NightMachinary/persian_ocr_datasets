22174
لطماتی که دامداران کرمانشاه از ممنوعیت صادرات دام زنده
می‌بینند
بهرام خانی در گفت و گو با ایسنا، با بیان اینکه صادرات دام زنده از خرداد
سال 1397 ممنوع است، بر ضرورت آزاد شدن صادرات دام زنده
برای حمایت از پرورش‌دهندگان دام تاکید کرد.
خانی با بیان اینکه مکاتباتی از طریق استانداری و دستگاه‌های ذیربط
برای آزاد شدن صادرات دام زنده به صورت محدود و مقطعی و با در نظر
گرفتن شرایطی که بازار داخلی لطمه نبیند داشته‌ایم، گفت: با همه این
تلاش‌ها هنوز هیچ اتفاقی در این خصوص رخ نداده و صادرات دام
زنده کماکان ممنوع است.
معاون بهبود تولیدات دامی سازمان جهاد کشاورزی استان
کرمانشاه سپس با بیان اینکه تولیدات دامی در استانی مثل کرمانشاه
بیش از نیاز استان است و ممنوعیت صادرات دام زنده لطمات زیادی را
متوجه پرورش دهندگان دام در این استان کرده، اضافه کرد: هم
اکنون در استان دپوی دام زنده داریم، در حالیکه بازار کشش بیشتری
برای خرید ندارد و این امر می‌تواند نه فقط به دور شدن دامپروران از
صنعت دامداری بیانجامد، بلکه حتی می تواند کشتار زودهنگام
دام‌ها را با وزن سبک در پی داشته باشد که دامداران را وارد فاز ضرردهی
خواهد کرد.