19294
صادرات بیش از 2 میلیارد دلار کالا از گمرکات خوزستان 
غلامرضا بلوطی میرزا در گفت و گو با ایسنا اظهار کرد: صادرات
گمرکات خوزستان در سه ماهه امسال به وزن دو میلیون و 987 هزار و
573 تن و به ارزش 88 هزار و 195 میلیارد ریال معادل دو میلیارد و 99
میلیون دلار بوده است.
وی افزود: واردات گمرکات خوزستان نیز در این مدت به وزن چهار
میلیون و 415 هزار و 714 تن و به ارزش 62 هزار و 884 میلیارد ریال
معادل یک میلیارد و 497 میلیون دلار بوده است.
ناظر گمرکات خوزستان با اشاره به بسته بودن مرزهای شلمچه و چذابه
در خوزستان در این مدت گفت: در طول سه ماه نخست امسال مرزهای
شلمچه و چذابه بسته بودند و بخشی از صادرات خوزستان از مرزهای
باشماق و پرویزخان و بخشی اندکی نیز از طریق مرز دریایی خرمشهر
انجام شده است.
وی خاطرنشان کرد: با توجه به بازگشایی مرز شلمچه از روز گذشته،
امیدواریم بخشی از صادرات محصولات مجددا از این مرز انجام
شود.
بلوطی میرزا بیان کرد: در سه ماهه نخست امسال همه واردات کالا به
خوزستان از گمرک بندرامام انجام شده است.
صادرات بیش از 80 هزار تن کالا از مرز میلک سیستان وبلوچستان به