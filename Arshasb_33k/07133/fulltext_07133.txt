7133
جلیلی افزود: امیدواریم در سال جاری نیز روند صادرات سیب
درختی نیز پر رونق تر از سال گذشته ادامه داشته باشد.
وی با بیان اینکه انباشت سیب در کنار جاده‌های استان ممنوع است و با
متخلفان برخورد می‌شود، اظهار کرد: از پارسال مراکزی مجوز
دریافت کردند تا در زمینه جمع آوری بهداشتی سیب زیر درختی
اقدام کنند که امسال 52 مرکز خرید ، کار خرید را بر عهده خواهند
داشت که 37 مرکز متعلق به سازمان تعاون روستایی و مابقی بخش
خصوصی است.
وی با بیان اینکه نظارتها برای جلوگیری از انباشت سیب صنعتی در کنار
جاده ها توسط دستگاه‌های مسئول انجام خواهد شد، افزود: با توجه به
اینکه حریم جاده ها با انباشت سیب های صنعتی اشغال و منجر به ایجاد
مشکلات بهداشتی و بد منظر شدن حریم جاده ها می‌شود ، لازم است
دستگاه های مربوطه نسبت به پاکسازی جاده و رفع این موضوع اقدام
کند.
رئیس سازمان جهادکشاورزی آذربایجان غربی با بیان اینکه بر
اساس قانون نیز تولید کنندگان مواد غذایی موظفند تا مواد اولیه خود
را از مراکز مجاز و بهداشتی تهیه کنند، اضافه کرد: خرید تدریجی
کنار جاده‌ای باعث ایجاد مشکلات بهداشتی و ایجاد سیمای
ناموزون برای استان می شود.