16673
وی افزود: ما از ابتدای شیوع کرونا برای مواد شست‌وشو، مواد
ضدعفونی‌کننده و مواد غذایی دچار مشکل نشدیم، در حالی که در
اروپا و آمریکا این اتفاقات رخ داد. ما نه یک ساعت قطع آب و برق و
تعطیلی پمپ بنزین داشتیم و نه یک ساعت قحطی مواد غذایی پیش آمد و
این یعنی همه تلاش کردند.
رییس جمهوری با قدردانی از تلاش‌های وزارت اقتصاد، بانک
مرکزی و سازمان برنامه و بودجه در واردات موارد مورد نیاز بهداشتی
به کشور، اظهار کرد: ما در ساخت واکسن کرونا مشغول تلاش هستیم و
کناره نگرفتیم. به اندازه توان خود کار می‌کنیم و کشوری نیستیم که
بگوییم حالا که تحریم هستیم گوشه‌ای بنشینیم و منتظر بمانیم تا اگر
واکسن تولید شد به ما هم بدهند.
روحانی تصریح کرد: بخش اعظم جامعه ما هیچوقت به تبلیغات
دشمنان توجه نکرده و حالا هم توجه نمی‌کند. کسی نباید بیماری‌اش
را مخفی کند. این کار ظلم به دیگران است. اگر مبتلا شدیم به اطلاع
اطرافیان برسانیم. برخی می‌گویند روی‌مان نمی‌شود بگوییم، یعنی
چه؟ اینجا دیگر موضوع شرم‌کردن وجود ندارد. باید بگویند و از
محل کار مرخصی بگیرند.
وی ادامه داد: هرکس از ساعت هفت و نیم تا چهارده و سی دقیقه کار کرد،
یعنی ساعت آن روزش را پر کرده است. پس دیگر نباید کسی جز این عمل