18634
ایجاد کردند. یک دفعه دیدم برگزارکننده که خودش وابسته به فلان
حزب بود و داشت تبلیغ می کرد که فلان حزب متولی این کنسرت است.
شجریان همچنین در پاسخ به اینکه این احزاب را می شود نام ببرید؟
عنوان کرده بود: یک بار حزب توده این کار را کرد، یک بار مجاهدین
(منافقین) این کار را کردند. هر بار یکی از این ها سراغ ما می آمدند و
تقاضاهایی داشتند و من مجبور شدم کنسرت را تعطیل کنم و اعلامیه
دادم به دلیل اخلال در کنسرت، این کنسرت تعطیل است. برای اینکه ما
برای این حرف ها اینجا نیامده ایم. آنهایی که اهداف سیاسی دارند
دنبال یک جمعیتی مفت و مجانی می گردند که آنجا اعمال سلیقه کنند. من
گفتم حق این کار را ندارید چون مردم به خاطر من و گروهم آمده بودند
که موسیقی گوش کنند، آنها نیامده اند که شعار سیاسی گوش کنند.
محمدرضا شجریان در ادامه این گفت وگو همچنین با یادآوری اعلام
چندین باره مواضعش در قبال گروهک تروریستی منافقین گفته بود:
چندین سال پیش از این نیز کنسرتی در شهر استکهلم با گروه عارف به
سرپرستی زنده یاد پرویز مشکاتیان داشتیم به محض حضور ما در
صحنه گروهی شروع کردند به شعار دادن، تا نشستیم دیدیم از این طرف
و آن طرف شعارهایی بر ضد جمهوری اسلامی سردادند. بچه های گروه
همه ناراحت شدند. بعد از اندکی متوجه شدم یک عده ای خاص، با برنامه
ریزی که از قبل تدارک دیده شد رفته اند بلیت ها را خریده اند و اکثریت