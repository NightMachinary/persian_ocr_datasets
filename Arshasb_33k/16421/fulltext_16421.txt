16421
وی اضافه کرد: در طول سال‌های گذشته صحبت‌های زیادی از رونق
تولید و بهبود وضع معیشت مردم مطرح شده اما در کنار روایت‌های
مستقیم آنچه که در بلندمدت به سود اقتصاد کشور خواهد بود حمایت
از مردم در سایه توسعه اقتصادی است، زیرا وقتی تولید و صادرات
گسترش پیدا کند رونق اقتصادی به وجود می‌آید و اگر ما در صادرات
عقب بمانیم بار آن را اقشار کم درآمد جامعه بر دوش می‌کشند.
به گفته رئیس اتاق بازرگانی ایران در این مسیر صادرکنندگان از دولت
حمایت‌های مالی نمی‌خواهند بلکه انتظار دارند یک مسیر هموار برای
صادرات به وجود آید و سردرگمی طولانی در این حوزه برطرف
شود. در سال‌های گذشته اتاق بازرگانی بارها دغدغه‌های خود در این
حوزه را مطرح کرده و امیدوار است با اصلاح سیاست‌های غلط رسیدن
به اهداف کلان ممکن شود.
رفع محرومیت‌های سیستان‌وبلوچستان در گرو حمایت مجلس و دولت
است
به گزارش ایسنا حجت‌الاسلام مصطفی محامی23 مهرماه در نشست
نهایی پیگیری و نظارت میدانی رئیس مجلس شورای اسلامی و هیئت
همراه در استان، گفت: استان سیستان و بلوچستان با وجود
برخورداری از استعدادهای نهفته و ظرفیت‌های فراوان، از
عقب‌ماندگی‌های تاریخی رنج می‌برد که بخش زیادی از این