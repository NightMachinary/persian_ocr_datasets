19866
که با سرعت می‌تواند اشیا را بسوزاند. با توجه به انرژی بسیار زیاد،
بسیاری از این انرژی خورشیدی اضافه است، بنابراین یک بخش خنک
کننده برای لیزر در نظر گرفتیم. پیش از جریان کرونا اولین لیزر را از نور
خورشید گرفتیم، این لیزر کاربرد بسیاری در آزمایشگاه‌ها دارد.
صباییان با بیان اینکه انتظار ما این است که بتوانیم از نور خورشید لیزر
بیشتری بگیریم، گفت: اما با توجه به تعطیلی دانشگاه، اکنون کار را
متوقف کردیم. پیش بینی ما این است که بتوانیم حدود 60 تا 70 وات از
نور خورشید لیزر بگیریم.
وی با اشاره به کاربرد این نوع لیزر بیان کرد: کاربرد لیزر متنوع است؛
در صنایع پیشرفته لیزر برای ماهواره‌های فضایی کاربرد دارد به
اینگونه کهماهواره‌ها می‌توانند ارتباط لیزری باهم داشته باشند،
البته این تکنولوژی بسیار پیشرفته است. اما کاربرد معمولی این لیزر
برای عملیات صحرایی و برای اپلیکیشن‌هایی است که آلودگی ناشی
از گردوغبار را تشخیص می‌دهند. همچنین می‌توان از این نوع لیزر
برای اپلیکیشن‌های صنعتی برای انجام برش یک قطعه در صنایع
زمانی‌که برق در دسترس نیستاستفاده کرد و یا اینکه می توان این سیستم
را بر پشت بام آزمایشگاه‌ها نصب کرد تا خروجی آن را به شکل فیبر نوری
بتوان در آزمایشگاه‌ها استفاده کرد و ساعت‌های زیادی در طول روز
می‌توان لیزر رایگان تولید کرد.