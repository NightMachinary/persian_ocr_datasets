22220
 لیندسی گراهام: پولی به سازمان جهانی بهداشت نخواهیم داد
به گزارش ایسنا، لیندسی گراهام، سناتور جمهوری خواه اظهار
کرد، از قطع بودجه آمریکا برای تامین سرمایه سازمان جهانی
بهداشت در طرح اعتبارات آینده کنگره مطمئن خواهد شد و این بار را
از دوش رییس جمهور آمریکا برخواهد داشت. به گزارش
خبرگزاری اسپوتنیک، گراهام افزود: در طرح اعتبارات بعدی هیچ
پولی به سازمان جهانی بهداشت تخصیص نخواهد یافت. من مسئول
کمیته اعتبارات هستم و از تامین سرمایه سازمان جهانی بهداشت تحت
رهبری فعلی حمایت نمی‌کنم. آن ها فریب کار، کند و پوزش خواهان
چینی هستند. وی افزود، فکر نمی‌کند تخصیص این بودجه به سازمان
جهانی بهداشت سرمایه گذاری خوبی در رهبری فعلی آمریکا باشد و تا
زمانی که رهبری آمریکا تغییر نکرده، به نفع این کشور است که این
بودجه را متوقف کند زیرا آنها در زمینه مقابله با کروناویروس
عملکرد قابل قبولی نداشته‌اند. گراهام این اظهارات را پس از آن بیان
کرد که دونالد ترامپ، رییس جمهور آمریکا در نشست ستاد مقابله با
کرونا درباره احتمال توقف بودجه آمریکا برای سازمان جهانی
بهداشت گفت: آن را بررسی خواهیم کرد.
لیورپول برای اولین‌بار در این فصل در خانه پیروز نشد
به گزارش ایسنا، در ادامه دیدارهای هفته سی و پنجم لیگ برتر انگلیس