32938
7 ماه تا المپیک؛ تمرین و مسابقه المپین‌های تیراندازی با سلاح
مشکل‌دار
به گزارش ایسنا، حدود 7 ماه دیگر تا آغاز مسابقات المپیک زمان داریم و
با توجه به شیوع کرونا و تحریم‌ها، ملی‌پوشان تیراندازی با مشکلات
زیادی مواجه هستند. کمبود فشنگ و مهمات از عمده‌ترین مشکلات
تیراندازان ایرانی است که به گفته مسئولان فدراسیون علت آن
تحریم‌ها است. مشکل بزرگ دیگر قدیمی و به روز نبودن سلاح
تپانچه‌زنان المپیکی است. این مشکل سبب شده تا عملکرد ملی‌پوشان
تحت تاثیر قرار بگیرد.
پنج‌شنبه گذشته مسابقات تیراندازی آنلاین بین‌المللی مصر انجام شد
اما هانیه رستمیان ورزشکار المپیکی ایران به دلیل اشکال فنی سلاحش
از حضور در این رقابت‌ انصراف داد. البته او پیش از این هم در مسابقات
آنلاین بین‌المللی قزاقستان با وجود عملکرد خوب به دلیل اشکال فنی
اسلحه‌اش در رده یازدهم ایستاده بود.
قطعا اشکال فنی سلاح هانیه رستمیان تنها در حین مسابقه باعث دردسر
نیست و او در زمان تمرین نیز با این مشکل روبه رو است؛ مشکلی که تنها با
تعویض سلاح می‌توان آن را برطرف کرد اما فدراسیون تیراندازی
هنوز بعد از مدت‌ها نتوانسته به قول خود عمل کرده و سلاح دو المپین
تپانچه را به روز کند.