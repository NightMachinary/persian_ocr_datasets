4144
اپیدمی همچنان در بازار ملموس است و روند احیای تقاضا در نیمه دوم
سال 2020 به آرامی جریان خواهد داشت.
بر اساس گزارش مارکت واچ، بزرگترین تولیدکنندگان نفت جهان
در تلاش برای مقابله با اشباع عرضه در بازار نفت و تثبیت قیمت‌ها هستند.
بهای نفت برنت که شاخص قیمت بازار جهانی است، از ابتدای سال
2020 تاکنون 31 درصد سقوط قیمت داشته و اکنون در بالای مرز 40
دلار در هر بشکه معامله می‌شود. شاخص نفت وست تگزاس اینترمدیت
آمریکا حدود 40 دلار در هر بشکه معامله می‌شود، در حالی که در مقطعی
در آوریل به زیر صفر سقوط کرده بود.
اما موج دوم شیوع پاندمی ویروس کرونا ممکن است باعث شود
رکود دیگری در مصرف نفت رقم بخورد، در حالی که ذخایر نفت
فراوانی از زمان نخستین موج شیوع ویروس کرونا انباشته شده است.
اگر اوپک پلاس بخواهد محدودیت عرضه خود را درست زمانی که
تقاضا ممکن است دوباره سقوط کند، تسهیل کند احتمال سقوط مجدد
قیمت‌ها وجود دارد. بنابراین شاهزاده عبدالعزیز بن سلمان، وزیر
انرژی عربستان سعودی و همتایانش در نشست آنلاین روز چهارشنبه
کمیته نظارتی مشترک وزیران اوپک پلاس باید گام بعدی خود را به دقت
سبک و سنگین کنند. الکساندر نواک، وزیر انرژی روسیه دوم ژوییه
گفته بود هیچ موضعی در خصوص تمدید کاهش تولید در سطح فعلی