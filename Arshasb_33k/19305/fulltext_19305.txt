19305
صادرات فرآورده‌های دامی گلستان با وجود شرایط کرونایی
غلامرضا محرابی گفت: اداره کل دامپزشکی استان در راستای
حمایت از تولید، از ابتدای امسال مبادرت به صدور مجوز بهداشتی
برای 463 محموله دامی کرد که برای کشورهای عراق، افغانستان،
گرجستان، میانمار، هنگ کنگ، ونزوئلا، بلغارستان، ویتنام،
لائوس، امارات و ارمنستان صادر شده است.
وی افزود: محموله‌های صادراتی شامل پا و پنجه مرغ، گوشت مرغ
منجمد، فرآورده‌های لبنی، جوجه یکروزه گوشتی، پولت تخم
گذار، تخم‌مرغ خوراکی، تخم‌مرغ نطفه‌دار گوشتی و خوراک مکمل
آبزیان بوده که تماماً تحت نظارت‌های بهداشتی کارشناسان
دامپزشکی استان صادر شده است.
به گزارش ایسنا به نقل از دامپزشکی گلستان، محرابی بیان کرد: این حجم
از صادرات در حالی صورت گرفته که شرایط حاکم بر کشورهای
جهان ناشی از بیماری کرونا، بسیاری از مبادلات تجاری کشورها را
تحت تأثیر خود قرار داده است.
صادرات هوایی از فارس انحصاری نیست
خسرو فروغاندر جلسه کمیسیون صادرات، واردات و گمرک این
اتاق که با موضوع مشکلات صادرات هوایی به کویت و کشورهای
حاشیه خلیج فارس و با حضور اعضای آن برگزار شد، بیان کرد: