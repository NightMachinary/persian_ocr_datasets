15305
حزب‌الله در پارلمان نیز دیگر کاری از دستش برنمی‌آمد.
هیئت رییسه پارلمان نیز در پاتکی رسمی و قانونی متقابلا طرح سوال
درباره انفجار بیروت از نخست وزیر در پارلمان را برای روز پنجشنبه
همین هفته طرح نمود و از همه نمایندگان خواست برای این امر در
پارلمان حضور یابند که از نگاه حسان دیاب آخرین میخ بر تابوت
مشروعیت و چتر سیاسی کابینه وی بود و یقین داشت در صورت حضور
در پارلمان با رای عدم کفایت روبرو خواهد شد.
پیشنهاد دیاب به عنوان مسئول اجرایی دولت، دخالت آشکار در
سرنوشت قوه مقننه تلقی می‌شد در حالی که وی پیش از آن هیچگونه
مشورتی با پارلمانی‌ها برای این پیشنهاد نکرده بود. همین امر باعث شد
که وی برای عبور از تنهایی و انسداد سیاسی دولت، چاره‌ای جز
استعفای زود هنگام نبیند. منابع مطلع لبنان تاکید دارند به رغم انفجار
بزرگ بیروت اگر چنین اقدامی از سوی حسان دیاب صورت
نمی‌گرفت، حکومت وی حالا حالاها ادامه حیات می‌داد.
همین امر ثابت می‌کند که تغییر طبقات طایفی سیاسی حاکم در لبنان که
بسیاری از آنها در مظان اتهام فساد اقتصادی در کشور هستند، کاری
بس دشوار است، این در حالی است که ماه‌های اخیر این کشور شاهد
تظاهرات سیاسی مبنی بر تغییر نظام طایفی بوده است.
شکی نیست که ایجاد بحران سیاسی یا خلا سیاسی در این کشور در زمان