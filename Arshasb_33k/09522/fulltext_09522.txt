9522
راه‌اندازی فروشگاه اینترنتی در چهارمحال و بختیاری
در ادامه جلسه سجاد رستمی رئیس سازمان صمت چهارمحال و
بختیاری با بیان اینکه نگرانی ما پس از بازگشایی برخی از اصناف
شلوغی خیابان‌ها و معابر است.
وی خاطرنشان کرد: فروشگاه‌های اینترنتی یکی از مطمئن‌ترین
راهکارها برای خرید در این ایام است، تفاهم‌نامه‌ای با پست برای
راه‌اندازی یک فروشگاه اینترنتی در چهارمحال و بختیاری منعقد شده
است که از روزهای آتی فعالیت خود را آغاز می‌کند.
کوچ نابهنگام عشایر نگران‌کننده است
همچنین هوشنگ مصطفوی فرماندار کوهرنگ در ادامه جلسه با تأکید
بر اینکه کوچ نابهنگام عشایر در حال حاضر یکی از مهم‌ترین دغدغه‌ها
ما در این شهرستان است، اظهار کرد: گزارشاتی از ورود تعدادی از
عشایر به مناطق‌ صعب‌العبور در شهرستان کوهرنگ داریم.
وی افزود: اگر این مسئله کنترل نشود، قطعا با افزایش شمار مبتلایان به
کرونا ویروس در شهرستان کوهرنگ مواجه می‌شویم.
مصطفوی با انتقاد از عملکرد منابع‌طبیعی در مراتع شهرستان
کوهرنگ، عنوان کرد: در روزهای اخیر تعدادی از افراد اقدام به
قاچاق گیاهان دارویی در دهستان صعب‌العبور موگویی کرده‌اند
که این مسئله می‌تواند خطرآفرین و انتقال‌دهنده ویروس باشد.