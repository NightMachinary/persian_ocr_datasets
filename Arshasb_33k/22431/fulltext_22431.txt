22431
نگه‌دارنده افزایش‌یافته که بخش بزرگی از آن نه به تجویز درمانگر که
به میل معتادان برای مصرف بیشتر مربوط است.
تجربه عبد خدا اما نشان می‌دهد در دوران کرونا آن چه بیشتر برایش
تقاضا به وجود آمده، تنتور اپیوم (شربت تریاک) است با این توجیه از
سوی معتادان که هم سد محافظی مقابل ابتلا به کروناست و هم قادر است
استرس‌ها را کنترل کند. اما این که این متادون‌ها،‌ تنتورها و
بوپرنورفین‌ها از کجا و چطور با این وفور در دسترس معتادان قرار
می‌گیرد، داستان کهنه‌ای دارد. داستان همان نشت داروهای ترک
اعتیاد به بازارهای غیر رسمی و خرید آسان این داروها که از گذشته تا
امروز وجود داشته و تا به‌ حال حل‌ نشده‌ است.
معتادان برای ورود به چرخه درمان رسمی باید در یکی از مراکز مجاز
ثبت‌ نام کنند و کلی مدارک شناسایی ارائه دهند و دوز داروها را نیز طبق
نظر پزشک دریافت کنند که خوش‌گفتار معتقد است این مساله یکی از
چالش‌های حوزه درمان اعتیاد و یکی از علت‌های مراجعه معتادان به
بازارهای غیر رسمی است.
البته سختگیری‌های مراکز درمان اعتیاد و در واقع تلاش آنها برای
پایبندی به پروتکل‌های درمانی نیز در گرایش معتادان به بازارهای
غیر رسمی دارو بی‌تاثیر نیست. هر درمانگر باید آن حجم از داروهای
نگه‌دارنده را تجویز کند که نه موجب خماری و نه نشئگی افراد شود. اما