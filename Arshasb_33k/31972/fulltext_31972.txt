31972
قهرمانان آسیا شود؟ هم، گفت: بیش‌تر همکاری از طرف باشگاه بوده
است. ما هیچ توقعی از تیم با باشگاهی نداریم که بخواهند به ما کمک
کنند. همان‌طور که تیم نساجی این کار را نکرد و ما هیچ گله‌ای از این تیم
نداریم. با توجه به مشکلاتی که بعد از صعودمان به فینال آسیا به وجود
آمد، هر تیمی جای ما بود و هر بازیکنی جای بازیکنان ما بودند، این تیم
از هم می‌پاشید و به مشکلات خیلی بزرگ‌تری برمی‌خورد. همه ما پای
کار ایستادیم و تحمل و مبارزه کردیم. یک به یک از پس همه مشکلات
برآمدیم و به ثبات خوبی رسیدیم. از هر طرفی که فکر کنید ما ضربه
دیدیم؛ از طرف مدیریت، از جهت کم بودن امکانات و بحث‌های
مالی. متاسفانه دوران خیلی سخت و بدی را پشت سر گذاشتیم ولی از دل
این مشکلات سربلند بیرون آمدیم. به امید خدا با حل شدن این مشکلات
به هدف بزرگ‌مان یعنی قهرمانی آسیا برسیم. برای رسیدن به قهرمانی
تمام تلاشمان را می‌کنیم.
گل‌محمدی در پاسخ به این پرسش که ترجیح می‌دهد تیمش در فینال با
اولسان هیوندای کره‌جنوبی بازی کند یا ویسل کوبه ژاپن؟ اظهار
کرد: هر دو تیم فوتبال خوبی را تا این‌جای کار ارائه داده‌اند و با
شایستگی به این مرحله رسیده‌اند. هر تیمی برابر ما قرار بگیرد تیم برتر و
قوی‌تر است و ما باید با قوی‌ترین تیم شرق آسیا بازی کنیم و فرقی هم
ندارد کدام تیم حریف ما باشد. به امید خدا که بتوانیم عملکرد خوبی