12329
وقتی خبر در شهر پیچید همه در خانه برادر رسول جمع شدند.
باورکردنی نبود. خبر واژگونی قایق مهاجران در کانال مانش را
ساعت 11 شب شنیدند؛ خبری نه چندان رسمی.
اما مرگ یک خانواده پنج‌نفره در واژگونی قایق، دو خانواده شیوا و
رسول را هراسان کرده بود. در بین 22 مهاجر قایق تنها یک خانواده
وجود داشت؛ خانواده ایران‌نژاد از سردشت ارومیه. رسول
ایران‌نژاد سی‌وپنج‌ساله، همسرش شیوا محمدپناهی
سی‌وپنج‌ساله، آنیتا ایران‌نژاد نه‌ساله، آرمین ایران‌نژاد شش‌ساله و
آرتین پانزده‌ماهه.
دیگر مهاجران هم از سردشت راهی بریتانیا بودند؛ مردانی که تنها
راهی این سفر شده بودند تا از فقر و بیکاری رها شوند.
«رسول پیش از سفر کارگری می‌کرد. در پیرانشهر از اسب‌ها و قاطرها
نگهداری می‌کرد با ماهی یک‌ میلیون تومان درآمد. 24‌ میلیون تومان،
حقوق دو سال کار در آن مرکز بود؛ حقوقی که هنوز هم پرداخت نشده
است.» اینها را برادر رسول می‌گوید؛ برادری که در این مدت پیگیر
کارهای رسول است. علی ایران‌نژاد از سختی زندگی در سردشت
می‌گوید؛ از مشکلاتی که گریبانگیر مردم شهرش است.
زندگی سخت برادر
«رسول پیش از کارگری در مرکز نگهداری اسب و قاطرها، کولبر بود.