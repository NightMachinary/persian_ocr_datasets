5496
انعقاد تفاهمنامه پروژه‌های جهش تولید در آذربایجان شرقی
این تفاهم نامه در راستای اجرای ردیف 41 تفاهم نامه فی مابین استاندار و
رئیس سازمان برنامه و بودجه کسور منعقد شده و در راستای توسعه
پروژه‌های مردمی پایگاه اقتصاد مقاومتی بسیج استان عمدتا در دو
محور پروژه‌های جهش تولید و محرومیت زدایی، افزایش اشتغال و
کارآفرینی است. رئیس سازمان مدیریت و برنامه ریزی آذربایجان
شرقی در این جلسه، هدف از انعقاد این تفاهمنامه‌ها را برداشتن گامی
موثر جهت کاستن از محرومیت‌ها در استان ذکر کرد و افزود: علی‌رغم
تلاش‌های ارزشمندی که انجام شده، محرومیت‌های زیادی وجود
دارد که باید علل آن بررسی و مشخص شود. داود بهبودی با تاکید بر
مدیریت صحیح منابع حاصله از این تفاهمنامه‌ها، اظهار امیدواری
کرد که این اقدام به تجربه موفقی منجر شود و موجبات استمرار این نوع
اقدامات شود. وی،رقم اختصاص یافته به سپاه جهت محرومیت
زدایی را در حدود 1500 میلیارد تومان اعلام کرد و افزود: امید است
منابع حاصله از سهم استان از این رقم، به‌طور مناسبی جهت رفع
محرومیت در سطح استان به‌کار گرفته شود. فرمانده سپاه عاشورا نیز در
این جلسه ضمن تقدیر از مجموعه سازمان مدیریت و برنامه ریزی و بسیج
سازندگی استان، هم افزایی ظرفیت‌های موجود در استان را لازمه
توفیق در تمامی عرصه‌ها به‌ویژه محرومیت زدایی دانست و گفت: