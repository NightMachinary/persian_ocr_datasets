18422
چهار دفاع به میدان می‌رود که نشان از پیاده کردن تفکرات خود در
ترکیب تیم است. استقلال تیم قابل احترامی است و بازی خوبی به نمایش
می‌گذارد. بازیکنان سپاهان بهتر از استقلال هستند و باید از موقعیت
بازی بدون تماشاگر استفاده کافی را ببرند.
سپاهان حرفه ای بازی کرد
فرهاد نفرزاده در گفت و گو با ایسنا، در پایان اولین باخت تیمش در فصل
جدید رقابت های لیگ برتر مقابل سپاهان، اظهار کرد: با توجه به شرایط
کرونایی که در جهان حاکم است، با تلاش های فدراسیون بعد از سالها
لیگ برتر از شهریور ماه آغاز شده که امیدوارم تجربه خوبی برای تیم ها
باشد.
وی افزود: سپاهان بازیکنان خوبی داشت و در این فصل نیز یارگیری
بسیار خوبی انجام داده است و در این بازی نیز اشتباهات بسیار کمی
داشتند و بازی حرفه ای از خود به نمایش گذاشتند. از بازیکنانم راضی
هستم و فکر می کنم کمی به زمان نیاز داشته باشیم تا به شرایط بهتری برسیم.
سرمربی تیم والیبال خاتم اردکان با اشاره به بازیکنان حاضر در این
فصل لیگ گفت: در این فصل شاهد حضور بازیکنان جوانی در تمام تیم
ها خواهید بود، بازیکنانی که می توانند در ادامه به تیم های ملی راه پیدا
کنند و در خدمت تیم ملی باشند.
سپاهان در برابر تیم‌های تدافعی به مشکل می‌خورد