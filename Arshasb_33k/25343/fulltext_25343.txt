25343
مبتلایان به بیماری نقش بسیار مهمی در کنترل آن دارند.
فرماندار بندرگز بیان کرد: این روزها که همه برای حفظ جان خویش و
در امان ماندن از ویروس کرونا از هیچ کوششی دریغ نمی‌کنند،
پزشکان و پرستاران و کادر درمانی برای حفظ جان هم‌وطنان در خط
مقدم جبهه مقابله با بحران کرونا ایستاده و خدمت بی‌منت و بی‌ادعا را
سرلوحه کار قرار داده‌اند تا سهم و نقش بزرگ خود را در این بحران
به‌خوبی ایفا کنند.
احمدی خاطرنشان کرد: بیش از 30 سال پیش در چنین ایامی هزاران
رزمنده فداکار سینه‌های مالامال از عشق و علاقه خود را سپر کرده
بودند و برای دفاع از تمامیت ارضی، استقلال کشور و شأن تاریخی ملت
ایران جان را بر کف گرفته بودند و چنین ایام شیرینی را دور از
خانواده‌هایشان سپری می‌کردند.
وی گفت: بعد از سه دهه از خاتمه دوران دفاع مقدس، بار دیگر آن
خاطرات و این بار در سنگری دیگر برای رزمندگانی از جنس مدافعان
حریم امنیت سلامت ملت ایران اسلامی تکرار شد.
فرماندار بندرگز با بیان اینکه مردم با ماندن در خانه به پرستاران و
پزشکان کمک کنند، تصریح کرد: مدافعان سلامت به‌صورت
شبانه‌روزی در خط مقدم نبرد با کرونا هستند لذا باید قدردان همت و
تعهد این قشر باشیم.