23809
داشت؟
تو نخواهی کشت
یک کارد شکاری هفتصد هزار تومان، یک شمشیر کوچک تزیینی یک
میلیون و دویست هزار تومان، چاقوی جیبی هشتصد هزار تومان،
چاقویی با این قیمت محال است برای قتل خریده شود، اگر قرار به کشتن
و زورگویی است، تیغه‌های چاقوهای ده هزارتومانی چینی نیز
می‌توانند از ترس خراش و زخم و خون ترس را به گشادی سفید چشم‌ها
بیاورند. برای ترساندن، برای تهدید، برای خون‌ریختن، برای
زخم‌زدن، برای سر بریدن، برای مثله و تکه‌تکه کردن نیازی به داشتن
مهر صنعتگر روی چاقو و تیزی نیست، قابیل برای کشتن نیازی به
چاقوی ساخت زنجان نداشت، سنگ نیز می‌کشد، یک گلدان نیز
می‌کشد، یک لنگه کفش نیز می‌تواند جوی خون راه بیندازد، دسته
هاون می‌تواند به پدرکشی بینجامد. اما همان‌طورکه قاتل به گلدان
میناکاری اصفهان به عنوان ابزار قتاله نگاه نمی‌کند، چاقو و
شمشیرهای کوچک و ظریف استاد فرجیان نیز بیش از آنکه با رنگ سرخ
و درد آشنا باشند، مشتریانی دارند اهل هنر و فرهنگ که دل‌نگران از
دست‌رفتن این هنر هستند، استادان خطاطی که برای صیقل‌دادن
قلم‌های نی و خط‌نوشتن چشم‌به‌راه قلم‌تراش‌های خوش‌تراش استاد
هستند و موزه‌هایی خارج از مرزهای زنجان که می‌دانند داشتن