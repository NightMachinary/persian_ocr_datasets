23758
مشارکت 20 کتابفروشی خوزستان در طرح پاییزه کتاب
مرتضی جمشیدی با اعلام این خبر افزود: این طرح به همت معاونت
فرهنگی وزارت فرهنگ و ارشاد اسلامی و موسسه خانه کتاب به
مناسبت هفته کتاب و کتابخوانی از 24 تا 30 آبان 99 برگزار می‌شود.
وی ادامه داد: در پانزدهمین دوره طرح‌های حمایتی (پاییزه کتاب)
سقف خرید برای هر خریدار 25 درصد نسبت به طرح تابستانه کتاب 99
افزایش داشته و علاقه‌مندان می‌توانند از 20 درصد یارانه خرید، تا
سقف 200 هزار تومان بهره‌مند شوند.
جمشیدی بیان کرد: از 20 کتابفروشی شرکت‌کننده در طرح پاییزه،
14 کتابفروشی در اهواز و شش کتابفروشی دیگر متعلق به سایر
شهرستان‌های استان هستند.
به گزارش ایسنا و براساس اعلام اداره‌کل فرهنگ و ارشاد اسلامی
خوزستان، او بیان کرد: با توجه به شرایط موجود و شیوع بیماری
کرونا متقاضیان می‌توانند با ثبت اطلاعات در پنل پاییزه، خرید
کتاب را به صورت غیرحضوری انجام دهند.
معاون فرهنگی و رسانه مدیرکل فرهنگ و ارشاد اسلامی خوزستان
گفت: مدیریت پروتکل‌های بهداشتی و رعایت فاصله اجتماعی در
زمان طرح برعهده‌ کتابفروشی است اما کنترل مختصات و ارزیابی
عملکرد کتاب‌فروشی‌ها بر عهده اداره‌کل فرهنگ و ارشاد اسلامی