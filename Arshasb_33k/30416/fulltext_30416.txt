30416
کاهش 92 درصدی ترددهای شبانه در خراسان جنوبی 
سردار ناصر فرشید، امروز یکشنبه 23 آذر در ستاد استانی مدیریت
بیماری کرونای خراسان جنوبی که با حضور وزیر بهداشت برگزار
شد، اظهار کرد: با کسانی که به اجرای مصوبات توجه ندارند و به فکر
سلامت خود و جامعه نیستند برابر قوانین برخورد می‌کنیم. وی با بیان
اینکه در مدت اجرای محدودیت‌ها بیش از 1400 تردد شبانه جریمه
شده‌اند، افزود: در بحث محدودیت‌های کرونایی 23 خودرو
جریمه 500 هزار تومانی و 57 خودرو جریمه یک میلیون تومانی
شدند. به گزارش ایسنا، فرشید اظهار کرد: در بحث تردد خودروهای
شخصی در محورهای مواصلاتی 33 درصد کاهش را شاهد هستیم
وی با بیان اینکه 11 هزار و 234 خودرو را عودت دادیم، یادآور شد:
همکاران ما در کنار انجام وظایف روزانه‌ای که بر عهده دارند، در 15
نقطه استان مستقر هستند. علیرضا آیینه‌دار، مدیرکل صدا و سیمای
خراسان جنوبی نیز در این جلسه گفت: در حوزه صدا و رادیو 20 هزار
دقیقه و در حوزه فضای مجازی 5 هزار آیتم در ساختارهای مختلف
تولید شده است. وی با بیان اینکه 8 عنوان برنامه در حوزه سیما به کرونا
می‌پردازد، یادآور شد: در مجموع 35 هزار و 193 دقیقه ویژه برنامه
در صدا و سیمای استان برای پرداختن به موضوع کرونا تولید شده
است.