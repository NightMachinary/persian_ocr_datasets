26506
هشدار برای آگاهی مردم صادر می‌شود تا بتوانند آمادگی لازم را
برای مواجهه با پدیده‌ای جوی داشته باشند که از حالت معمول کمی
شدت بیشتری دارد. از سوی دیگر مسئولان نیز در جریان این هشدارها
قرار می‌گیرند تا اگر لازم باشد تمهیداتی را بیندیشند.
سازمان هواشناسی با صدور هشدار نارنجی رنگ نیز آورده است:
تشدید فعالیت سامانه بارشی از فردا (23 تیرماه) آغاز می‌شود و موجب
وقوع رگبار و رعد و برق و وزش باد شدید موقت در استان‌های
آذربایجان غربی، آذربایجان شرقی و اردبیل به‌ویژه در مناطق
شمالی این استان‌ها می‌شود.
این وضعیت جوی تا اواخر وقت سه شنبه (24 تیرماه) ادامه می‌یابد و
موجب بالا آمدن ناگهانی سطح آب رودخانه‌های فصلی و مسیل‌ها،
آبگرفتگی، وقوع صاعقه و احتمال سیلاب می‌شود. در این شرایط
سازمان هواشناسی نسبت به اجتناب از تردد و توقف در حاشیه
رودخانه‌ها و مسیل‌ها و پرهیز از صعود به ارتفاعات منطقه توصیه
می‌کند.
به گزارش ایسنا، در هشدار نارنجی رنگ سازمان هواشناسی
پیش‌بینی می‌شود که پدیده‌ای جوی اثرات منفی به دنبال داشته باشد و
خسارت‌های احتمالی را سبب شود. هشدار نارنجی برای آماده‌باش
دستگاه‌های مسئول برای مقابله با یک پدیده خسارت‌زا صادر می‌شود.