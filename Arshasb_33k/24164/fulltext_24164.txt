24164
تجمعات صورت گرفته هیچ مجوزی نداشتند
خجسته‌پور مطرح کرد: همین چند روز قبل ما از این تجمعات در شهر
فیروزه داشتیم که متاسفانه بعضی از مردم اصلا رعایت نمی‌کنند، یکی
دو مورد برگزای مجلس عروسی و برگزاری مراسم عزا در همت‌آباد
داشتیم؛ متاسفانه صاحبان این مجالس به خودشان و مردم لطمه
می‌زنند، عدم احساس مسئولیت از طرف تعدادی از مردم، باعث
می‌شود که مسئولیت دیگران را افزایش بدهند و متاسفانه باید منتظر
موارد بیشتری از بیماری باشیم.
وی به تجمع صورت گرفته در شهرستان فیروزه که با جمعیت زیادی
شکل گرفته بود، اشاره کرد و افزود: بر اساس پروتکل‌ها هر گونه
تجمعی ممنوع است، این تجمعی که صورت گرفته بود هیچ مجوزی از
هیچ کس را نداشت، بنابراین کاملا غیر قانونی بود، در خصوص این
قضیه نیروهای نظامی و انتظامی مکلف هستند، ممانعت به عمل آورند و ما
قبل از اینکه این مراسم برگزار شود،به صاحب مجلس هشدار داده
بودیم که باید از برگزاری این تجمع خودداری کنند.
مدیر شبکه بهداشت و درمان شهرستان فیروزه اظهار کرد: ما بر اساس
دستورالعملی که داریم صاحبان مجالس را باید به دادگاه معرفی کنیم و
این کار هم صورت گرفته است، شبکه بهداشت و درمان فردی را که
صاحب مجلس بوده، طی یک دادخواست به دادگاه معرفی کرده است