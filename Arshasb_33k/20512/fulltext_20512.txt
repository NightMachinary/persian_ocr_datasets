20512
وی در خصوص علت بروز اختلال شخصیت مرزی در افراد تشریح کرد:
این اختلال، یک پایه ارثی زیستی به نام بدتنظیمی هیجانی دارد که باعث
می‌شود فرد در مقابل موقعیت‌های هیجانی جزئی‌، پاسخ شدید بدهد و
یک عامل محیطی به نام بی اعتبارساز دارد.
وی افزود: عامل بی اعتبارساز در واقع به والدین و سایر انسان‌های مهم
زندگی فرد اطلاق می‌شود، پدر و مادر بی اعتبارساز،تمامی اصالت،
هیجان‌ها، انتخاب‌ها، افکار و یا حتی حس‌های جنسی فرزند خود را
زیر سوال می‌برد.
رئیس سازمان نظام روانشناسی آذربایجان شرقیادامه داد: این
والدین در واقع مادر و پدری هستند که به کودک خود درک درستی از
حس گرسنگی و تشنگی را یاد نمی‌دهند و زمانی که کودک در پی محبت به
مادر است، مادر بی اعتبارساز و بد، به جای پذیرفتن فرزند، می‌گوید
که حتما کلکی در کار است و کودک با چرب زبانی در پی رسیدن به
هدفش است.
وی گفت: والدین در این حالت، به نیازهای هیجانی فرزندان خود
توجه ندارند، ممکن است دائم با فرزند خود قهر کنند و در هر موقعیتی
کلمه «برو به اتاق خودت» را استفاده کنند، مراقب سلامت جسمی
کودک خود نیستند و کودک را در موقعیتی قرار می‌دهند که فقط خودش
به تنهایی مشکلاتش را حل کند.