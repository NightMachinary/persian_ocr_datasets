24088
برای همراهی با دولت در جهت ارایه کمک ها به اقشار نیازمند خبر داد و
گفت: شناسایی 500 هزار بیمار خاص و سرطانی و توزیع کمک های
بهداشتی و معیشتی به درب منزل این افراد از جمله اقدامات جمعیت هلال
احمر در این مقطع است. در این جلسه که سخنگوی دولت نیز حضور
داشت، پیشنهادات و راهکارهای مختلف برای ایجاد هماهنگی میان
نهادهای دولتی، عمومی و مردمی برای حمایت از اقشار نیازمند و
کاهش تبعات شیوع کرونا مورد بحث و تبادل نظر قرار گرفت و مقرر شد
کمک ها و حمایت های نهادهای حاکمیتی از طریق تشکیل ستادهای
استانی با سازوکاری مشخص ساماندهی شود و به صورت مستقیم در
اختیار اقشار ناتوان جامعه و طبقات آسیب پذیر قرار گیرد. گفتنی است
در این جلسه تعدادی از نمایندگان شبکه ها و موسسات نیکوکاری نیز
ضمن ارایه گزارش از اقدامات صورت گرفته، از آمادگی همه جانبه
خود برای همراهی با دولت در جهت کاهش تبعات شیوع کرونا خبر
دادند.