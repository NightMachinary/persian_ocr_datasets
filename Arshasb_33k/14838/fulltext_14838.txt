14838
سردار سیدمحمد صالحی در تشریح جزئیات این خبر اظهار کرد: در پی
درگیری مسلحانه دو طایفه که منجر به فوت یک شهروند شد و به تبع آن
انتشار فراخوان‌هایی مبنی بر دعوت مردم به مسدود کردن جاده‌ها و
تیراندازی از طریق فضای مجازی، موضوع به صورت ویژه در
دستور کار پلیس اطلاعات و امنیت عمومی قرار گرفت.
به گزارش ایسنا به نقل از پایگاه خبری پلیس، وی افزود: ماموران پلیس
اطلاعات و امنیت عمومی شهرستان شادگان با کار اطلاعاتی، یک نفر
عامل اصلی فراخوان‌، محرک و دعوت مردم به مسدود کردن جاده‌ها و
تیراندازی را شناسایی و با هماهنگی مرجع قضائی طی عملیاتی
غافلگیرانه در مخفیگاهش دستگیر کردند.
صالحی تصریح کرد: در بازرسی از مخفیگاه متهم یک قبضه اسلحه کلاش
به همراه یک تیغه خشاب و 30 فشنگ مربوطه کشف شد.
جانشین فرماندهی انتظامی خوزستان با بیان اینکه متهم پس از تشکیل
پرونده و تحویل به مرجع قضائی با قرار مناسب روانه زندان شد، گفت:
در این رابطه نیز شش نفر از عاملان فراخوان و محرکان شناسایی شده‌اند
و دستگیری آنان در دستور کار قرار دارد.
دستگیری عامل فوت دختر 6 ساله بروجردی 
سرهنگ رضا شیراوژن امروز 23 تیرماه در جمع خبرنگاران، اظهار
کرد: بر حسب اعلام مرکز 110 مبنی بر پیدا شدن جسد دختر بچه‌ای شش