7066
وی افزود: نباید با تعطیل کردن مشهد مسائل را حل کنیم زیرا این مساله
مشکلات زیادی ایجاد می‌کند. راه حل مساله تعطیل کردن نیست بلکه
ایجاد نظاماتی است که راه را جلو برد. ما گاهی دچار افراط یا تفریط در
ارائه خدمات می‌شویم. باید مدل‌هایی مطرح شود تا جایی که امکان
دارد، راه حل مناسبی پیدا کنیم. مشهد می‌تواند به عنوان پایلوتی برای
نشان دادن این مساله باشد که با تعطیل نکردن توانسته‌ایم مشکلات را
حل بکنیم.
وی ادامه داد : دامنه کار کمیسون اصل 90 بسیار وسیع است و اختیاراتی
دارد. در اصل 90 قانون اساسی ماموریت فراقوه‌ای به مجلس واگذار
شده و این کمیسیون مکلف شده در کار سه قوه بررسی و اقدامات غلط را
شناسایی کند؛ یعنی آنجایی که اصلاح قانون نیاز است یا آنجایی که
آیین‌نامه‌های ذیلش غلط است، ابطال آیین‌نامه انجام دهد و رویه‌ها را
اصلاح نماید. ما در کمیسیون اصل 90 با حجمی حدود ماهانه 500 الی
600 شکایت مواجه هستیم که بیشتر این شکایات به کارکردهاست.
پژمانفر خاطر نشان کرد : در ظرفیت کمیسیون اصل 90 این امکان فراهم
است که در صورت بی‌پاسخ ماندن بیش از یک ماه مکاتبه آن با
دستگاهی، می‌تواند این عدم پاسخگویی را جرم‌انگاری کرده و از
طریق دستگاه قضایی به تکلیف قانونی خود رسیدگی کند.
صدور 100 مجوز برای راه‌اندازی معابر حسینی در مشهد