23392
که در خطوط دفاعی داشتیم این بوده است که ولسیانی به ترکیب اضافه
شده چرا که شخصیت خیلی بزرگی دارد و نقش لیدر تیم را می‌تواند بازی
کند. در لیگ برتر ضربات ایستگاهی نقش بزرگی ایفا می‌کند و تیم‌ها هم
روی این موضوع خیلی خوب کار می‌کنند و ما هم نسبت به این مساله
حساسیت داشتیم. آنالیز خوبی انجام دادیم و سازمان دهی جدیدی
انجام دادیم تا دیگر مثل گذشته گل‌های روی ضربه ایستگاهی
نخوریم.
او در پاسخ به این سوال که باشگاه به نویدکیا اولتیماتوم داده است یا
خیر؟ گفت: روندی که ما داریم طی می‌کند یک پروسه دراز مدت است.
این تیم سالیان سال ثبات نداشته و پس از تغییرات و مدیریت جدید
اتفاقات بهتری برای این تیم افتاده است. سپاهان شخصیت خوبی در
گذشته داشته و کادرفنی جدید هم باید تیم را به سمتی ببرد که نتیجه
موفقیت آمیزی به دست بیاید. ما نسبت به روند مثبت تیم خوشحال
هستیم و کادر فنی ما زمان بیشتری نیاز دارد تا تفکراتش را پیاده کند.
مرزبان با بیان این‌که تیم دارد فوتبال خوبی بازی می‌کند، گفت: تنها
ایرادی که در خودمان می‌بینیم استفاده نکردن از موقعیت‌های گلی
است که می‌سازیم. مثلا ما در بازی با سایپا باید گل‌های بیشتری
می‌زدیم. از فرم بازی و روند بازی‌مان راضی هستیم اما برخی‌ ضعف‌ها
داریم که باید رفع شوند.