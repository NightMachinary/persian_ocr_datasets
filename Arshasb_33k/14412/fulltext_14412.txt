14412
درخواست اردوغان برای احیای روابط با اتحادیه اروپا
به گزارش ایسنا، به نقل از شبکه خبری فاکس نیوز، رجب طیب
اردوغان، رئیس جمهوری ترکیه گفت: ما باید از فرصت‌ها در این
روزهای سخت برای احیای مجدد روابط میان ترکیه و اتحادیه اروپا
استفاده کنیم. امیدوارم اتحادیه اروپا که موضعی تبعیض آمیز در
برابر ترکیه دارد، اکنون فهمیده باشد که ما در یک کشتی هستیم.
وی ادامه داد: ایده پشت بیانیه شومان تضمین کننده تولد دوباره اروپا
از خاکستر پس از جنگی است که آن را از بین برد و متفرق کرد و بار دیگر
کشورهای آن برای صلح، امنیت، توسعه و رفاه گردهم آمده‌اند و باید
اختلافات و دشنمی‌ها را کنار بگذارند؛ در روز 9 می با قبول بیانیه
شومان، پایه‌های اتحادیه اروپا بنیان نهاده شد. این روز در ترکیه از
سال 1999 که سال ثبت ترکیه در لیست کاندیداهای عضویت در این
اتحادیه است، جشن گرفته می‌شود.
رئیس جمهوری ترکیه همچنین یکبار دیگر از این فرصت استاده کرد
تا مساله عضویت کشورش در اتحادیه اروپا را مطرح کند و گفت: این
دشمن کوچک غیر قابل مشاهده یعنی کروناویروس به ما یکبار دیگر
معنای متحد بودن را یادآور شده است.
ترکیه تا روز شنبه 137 هزار و 115 مورد ابتلا به کروناویروس را ثبت
کرده است.