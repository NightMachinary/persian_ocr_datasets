25415
نظارت خوبی بر بازار در آذربایجان غربی انجام نمی گیرد
محمدمهدی شهریاری روز یکشنبه در جلسه کارگروه تنظیم بازار
استان با اشاره به اعطای صددرصدی نهاده‌های دامی دولتی به
واحدهای مرغداری در استان، خاطر نشان کرد: بایستی از
چندگانگی قیمت‌ها جلوگیری شود. عدم توجه به این مهم بی‌اعتمادی
مردم نسبت به دولت و نظام را به دنبال دارد. واحدی که نهاده دولتی گرفته
نباید قیمت را افزایش بدهد.
وی ضمن تاکید بر ضرورت برخورد با متخلفین، تولیدکنندگان و
سرمایه‌گذاران را تکریم کرد و افزود: از آن جایی که گوشت مرغ
معیشت اغلب مردم را تأمین می‌کند با واحدهایی که کارشکنی کرده و
گران‌فروشی می‌کنند برخورد خواهد شد.
شهریاری با تأکید بر وظیفه سنگین سازمان جهاد کشاورزی استان در
مقابله با واحدهای گران‌فروش و متخلف، یادآور شد: برخی از
واحدها با سواستفاده از پروانه فعالیت نهاده‌های دولتی را تهیه کرده و
در بازار آزاد به فروش می‌رسانند بنابراین نظارت‌ها باید بیش از پیش
افزایش یابد.
شهریاری با انتقاد از ضعف نظارت‌ها در بازار، ابراز داشت: واحدهایی
که نهاده‌ها را با ارز دولتی دریافت کرده‌اند متناسب با هزینه‌کرد،
قیمت نهایی گوشت مرغ را تعیین کنند.