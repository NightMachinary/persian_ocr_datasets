14936
رئیس ستاد بازسازی عتبات عالیات گیلان، با بیان اینکه وام یک تا پنج
میلیونی مشارکت در بازسازی عتبات عالیات در قالب طرح «بنای
نور» به مردم اعطا می شود، اظهار کرد: این طرح با همکاری یکی از بانک
ها اجرا شده و تاکنون مورد استقبال مردم قرار گرفته است. دریافت وام
بدون نیاز به ضامن بوده و تنها مبلغ 17 هزار تومان به صورت ماهانه
جهت بازپرداخت وام از خیرین دریافت می شود.
وی با تاکید بر لزوم استفاده از ظرفیت بسیج، سپاه، ائمه جمعه و جماعات،
نیروی انتظامی، مداحان، بانوان و... جهت شبکه سازی ستاد
بازسازی عتبات در محلات، گفت: باید ظرفیت خیرین را نیز به سمت
بازسازی عتبات عالیات هدایت کنیم.
حجت الاسلام والمسلمین مهدی نقوی، امام جمعه لنگرود نیز، با اشاره به
تاکید آموزه های دینی مکتب شیعه بر تعظیم شعائر و اقامه مجالس عزا و
زیارت عتبات عالیات، اظهار کرد: مکتب شیعه یک مکتب پویاست و
بسیاری از علمای دینی اشک و دعا را رمز پویایی مکتب شیعه می دانند.
وی با بیان اینکه نهضت امام حسین(ع) برای همه تاریخ و اعصار حرف
دارد، گفت: محبت نسبت به سیدالشهدا(ع) در برگزاری مجالس
عزاداری و پیاده روی اربعین نشان دهنده یک رابطه قلبی و عاطفی است و
انسان از رابطه قلبی و عاطفی به یک رابطه رفتاری و اخلاقی می رسد.
امام جمعه لنگرود، محرم و عاشورا را حافظ مکتب امام حسین(ع)