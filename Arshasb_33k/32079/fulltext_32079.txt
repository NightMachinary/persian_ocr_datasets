32079
به گزارش ایسنا، به نقل از سایت شبکه روسیا الیوم، آنتونیو گوترش،
دبیرکل سازمان ملل در سخنانی با اشاره به انتقادات مطرح شده علیه
نیروهای صلحبان یونیفل در جنوب لبنان، اظهار کرد که این نیروها
که با انتقادات آمریکا و اسرائیل مواجه هستند، باید چابکتر و
قدرتمندتر عمل بکنند.
وی افزود: خودروهای زرهی یونیفل به درد مناطق شلوغ، خیابان‌ها و
مناطق کوهستانی نمی‌خورند، آنها نیازمند خودروهای کوچکتر
و تاکتیکی هستند.
گوترش گفت: فراهم کردن تجهیزات سبک‌تر برای یونیفل موانع در
مسیر حرکت این نیروها را کاهش می‌دهد.
دبیرکل سازمان ملل در ادامه خواستار ایجاد برج‌های مراقبت و
استفاده یونیفل از فن‌آوری‌های مدرن، به ویژه تکنیک‌های جمع
آوری داده‌ها، تجزیه و تحلیل و تبادل آنها شد.
نیروهای صلحبان سازمان ملل طبق تصمیم شورای امنیت و صدور
قطعنامه 425 و همچنین قطعنامه 426 این سازمان که در مارس 1978 به
تصویب رسید به جنوب لبنان اعزام شده‌اند تا عقب‌نشینی اسرائیل از
لبنان را تأیید کرده، صلح و آشتی را به منطقه بازگردانند و به دولت لبنان
کمک کنند تا نفوذ خود را در منطقه افزایش دهد.
گوجه فرنگی های جنوب  کمتر از یک ماه دیگر وارد بازار می شود