28861
پول‌های نقدمان را چکار کنیم؟
به گزارش ایسنا، شیوع کرونا در جهان، بسیاری از فعالیت‌های مالی و
اقتصادی را به چالش کشیده و اقتصاد ایران نیز از این اتفاق مستثنی نشد و
به این ترتیب، شعب بانکی تعداد کارمندان خود را به حداقل رسانده و
شرایط ویژه‌ای برای دوران کرونا ایجاد کردند.
از همان ابتدا، بانک مرکزی تغییراتی را در نظام بانکی ایجاد کرد تا
مراجعات حضوری به شعب بانکی کاهش یابد، چراکه این اماکن به
عنوان یکی از مهم‌ترین محل‌های انتقال ویروس کرونا برشمرده شد.
در همین راستا، افزایش سقف انتقال وجه از طریق اینترنت و
خودپردازها از سوی بانک مرکزی برای کاهش مراجعات حضوری
مردم به بانک‌ها انجام شد.
پس از آن، در روزهای پایانی سال گذشته بانک مرکزی اعلام کرد که
فروش اسکناس‌های نو برای عیدی‌های سال نو ممنوع بوده و از سوی
دیگر، دریافت و پرداخت پول نقد و مسکوک نیز در شعب بانکی ممنوع
شد.
در این بخش‌نامه تاکید شده که اگر بانک‌ها به دلایلی مجبور به دریافت
پول نقد شدند، این اقدام باید با ملاحظات ویژه انجام شود و روابط
عمومی بانک‌ها نیز باید در این خصوص به مشتریان خود اطلاع‌رسانی
کنند.