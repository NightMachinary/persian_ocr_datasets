6355
به گزارش ایسنا، عصر امروز محسن حاجی میرزایی با حضور در دبستان
سروش شهرک قدس منطقه 2 و پردیس شرافت دانشگاه فرهنگیان واقع
در منطقه 6 تهران از محل مصاحبه گزینش داوطلبان تحصیل در دانشگاه
فرهنگیان و تربیت دبیر شهید رجایی به صورت سرزده بازدید کرد و از
نزدیک در جریان نحوه مصاحبه داوطلبان و رعایت پروتکل‌های
بهداشتی در این مراکز قرار گرفت و با تعدادی از متقاضیان ورود به شغل
معلمی و دست ‌اندرکاران انجام این مصاحبه‌ها گفت‌وگو کرد و کیفیت
برگزاری این فرایند را مورد بررسی قرارداد.
حاجی میرزایی در این بازدید به مصاحبه‌کنندگان تأکید کرد: روند
انجام مصاحبه‌ها و ارزیابی‌ها از مصاحبه‌شوندگان طوری انجام شود
به‌طوری‌که حقی از هیچ داوطلبی ضایع نشود.
به گزارش مرکز اطلاع‌رسانی و روابط عمومی وزارت
آموزش‌وپرورش، گفتی است؛ بررسی صلاحیت‌های عمومی
پذیرفته‌شدگان چند برابر ظرفیت آزمون سراسری سال 99 شهر تهران
در دبستان هیئت‌امنایی سروش منطقه 2 تهران و پردیس شرافت
دانشگاه فرهنگیان واقع در منطقه 6 تهران در حال برگزاری است.
رعایت دقیق پروتکل‌های بهداشتی از نکات قابل‌توجه محل
برگزاری مصاحبه حضوری پذیرفته‌شدگان بود.