20523
رخ می‌دهد، زبانه به سمت بالا می‌رود و تصور می‌شود که نمای
ساختمان آتش گرفته است. به دلیل اینکه در این ساختمان سیستم
اطفای حریق و تجهیزات آتش‌نشانی داشته، پرسنل این مجموعه
حریق را مهار می‌کنند. رضایی خاطرنشان کرد: زمانی که همکاران ما
به محل حادثه رسیدند، حریق مهار شده بود و همکاران ما کار
لکه‌گیری و تهویه را انجام دادند. ساختمان در حال احداث بوده و
آسیب جدی ندیده است. آسیبی به افراد داخل این مجموعه نرسیده
است. وی تاکید کرد: ما برای پیش‌گیری از اتفاقات احتمالی، 6
دستگاه از خودروهای سه ایستگاه خود را به این محل اعزام کردیم.
خوشبختانه حادثه مورد خاصی نداشته است.
معاون عملیات آتش‌نشانی مشهد عنوان کرد: همکاران ما چندی پیش
از مشهد مال بازدید کردند. براساس بررسی‌های انجام شده، این
ساختمان از تجهیزات مورد نیاز در زمان آتش‌سوزی و اطفای حریق
برخوردار است. قطعا اگر این مجتمع در حادثه امروز تجیهزات لازم را
نداشت، آتش‌سوزی گسترده‌تری را شاهد می‌بودیم. رضایی
تشریح کرد: با توجه به اینکه این پروژه هنوز به بهره‌برداری نرسیده،
این موارد خیلی جلب توجه نمی‌کند. این ساختمان باید پایان کار
بگیرد. زمانی که پروژه احداث شود و به صورت کامل به بهره‌برداری
برسد، می‌تواند پایان کار بگیرد.