9768
خواهیم کرد.
ترور مجری زن تلویزیون در جلال‌آباد افغانستان
به گزارش ایسنا به نقل از یورونیوز، سخنگوی والی ننگرهار در
افغانستان امروز پنجشنبه اعلام کرد که ملالی میوند، گوینده زن
رادیو و تلویزیون و فعال مدنی در جریان حمله ای مسلحانه در شهر جلال
آباد کشته شد.
به گفته عطاالله خوگیانی مهاجمان مسلح صبح بر روی ملالی میوند که به
همراه راننده اش در ناحیه سوم شهر جلال آباد به محل کار خود می رفت
آتش گشودند. در این حمله راننده این خبرنگار زن نیز کشته شد.
به گزارش رسانه های افغانستان تاکنون هیچ فرد یا گروهی مسئولیت
حمله مسلحانه به ملالی میوند را برعهده نگرفته است. او سومین
خبرنگاری است که طی یک ماه گذشته در افغانستان کشته می شود. یماه
سیاوش و الیاس داعی، دو خبرنگار دیگری بودند که به طور جداگانه
در ولایت‌های کابل و هلمند کشته شدند.
اشرف غنی، رئیس جمهوری افغانستان ترور ملالی میوند را به شدت
محکوم کرده است. او از این حادثه به عنوان «یک جنایت ضد بشری و
نابخشودنی» یاد کرده و از مقامات افغانستان خواسته است تا با تحقیق
درباره این حمله عاملان آن را به «دست عدالت» بسپارند.
ملالی میوند گوینده‌ تلویزیون خصوصی انعکاس بود. مسئولان این