21415
به گزارش ایسنا، محمود فکری، سرمربی تیم فوتبال استقلال در نشست
خبری بعد از پیروزی تیمش برابر شهر خودرو اظهار کرد: باید از
بازیکنانم تشکر کنم و به مجموعه تیم و کسانی که در استقلال زحمت
می‌کشند، تبریک بگویم. خدا را شکر توانستیم بازی خوبی امروز ارائه
بدهیم. در مجموع بازی قشنگی شد. از طرف هر دو تیم بازی
جوانمردانه‌ای برگزار شد. بازی در هر دو نیمه صحنه‌های خیلی خوبی
داشت و هر بیننده‌ای لذت می‌برد. خدا را شکر توانستیم از بازی برنده
بیرون بیاییم. به تیم حریف هم خسته نباشید می‌گویم. ان‌شاالله در
بازی‌های آینده موفق باشند.
او درباره تیم شهر خودرو هم بیان کرد: این تیم بازی خیلی خوبی ارائه
داد. هم قبل و هم بعد از 10 نفره شدن، شهرخودرو بازی زیبایی ارائه داد.
خیلی جاها ما را ازذیت کردند و فشار زیادی روی دروازه‌مان
آوردند. زمانی که ما به گل رسیدیم، آن‌ها هم موقعیت‌های خوبی
داشتند که می‌توانستند به گل برسند و بازی برابر شود. شاید ما کمی
خوش شانس بودیم و تیر دروازه نگذاشت حریف به گل برسد. در
مجموع شهر خودرو تیم بسیار خوب و یکدستی است و بازیکنان
خوبی دارد. مربی این تیم جوان است اما مربیان با تجربه‌ای کنارش
هستند. فکر می‌کنم شهر خودرو می‌تواند هم بازی‌های خوبی ارائه
دهد و هم نتایج خوبی کسب کند و بالای جدول باشد.