12589
جنوبی‌ها در نزدیکی سقوط
به گزارش ایسنا، پس از این‌که هدایت شاهین شهرداری بوشهر به
مهرداد کریمیان سپرده شد طولی نکشید که این مربی از هدایت
شاهینی‌ها کنار رفت. باخت سنگین به ذوب‌آهنی که نتایج مطلوبی
نگرفته بود باعث شد کریمیان از جمع شاگردانش جدا شود و شاهین در
انتظار مربی دیگری هفته‌های باقی مانده لیگ را سپری کند. آن‌ها در
چند هفته گذشته عملکرد خوبی نداشتند و همین مساله ممکن است منجر
به سقوطشان به لیگ دسته اول شود.
شاهینی‌ها در حال حاضر با 17 امتیاز از 24 بازی در قعر جدول قرار
گرفته‌اند. هرچند همچنان شانس بقا دارند اما با نتایجی که به دست
آورده‌اند کار را برای آن‌ها سخت کرده و نیاز به تغییرات در این تیم
حس می‌شود. شاهین بوشهر اکنون بدون سرمربی است و ممکن است تا
ساعات یا روزهای آینده سرمربی جدید خود را معرفی کند. از فیروز
کریمی تا مهدی پاشازاده گزینه‌هایی مختلفی برای هدایت
شاهینی‌ها معرفی شده است.
شاهین بوشهر در آغاز نیم فصل دوم و تا قبل از تعطیلی لیگ به دلیل شیوع
ویروس کرونا عملکرد درخشانی از خود به نمایش گذاشته بودند اما با
عدم بازگشت میشو کریستیچوویچ به ایران، ورق برگشت و همه‌چیز
برای بوشهری‌ها تغییر کرد. هواداران این تیم در انتظار ادامه روند رو به