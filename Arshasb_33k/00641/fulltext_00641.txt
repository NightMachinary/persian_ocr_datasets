641
آغاز سنجش سلامت نوآموزان گلستانی از 24 تیرماه
عباس خانعلی در گفت‌وگو با ایسنا اظهار کرد: پیش‌بینی ما این است که
در سال تحصیلی جدید 40 هزار دانش‌آموز کلاس اولی داشته باشیم. با
توجه به اینکه سال گذشته تقریباً 9 هزار نفر از این دانش‌آموزان در مقطع
پیش‌دبستانی موردسنجش سلامت قرار گرفتند، امسال حدود 31
هزار دانش‌آموز موردسنجش قرار خواهند گرفت.
وی با اشاره به اینکه از 24 تیرماه اجرای عملیاتی طرح سنجش
نوآموزان آغاز می‌شود، افزود: با توجه به شیوع ویروس کرونا
نوبت‌دهی به‌صورت الکترونیکی انجام می‌گیرد که این کار از 15
تیرماه آغاز شده است. این طرح تا 20 مردادماه ادامه خواهد داشت.
پایگاه‌های سنجش سلامت از ساعت 8 صبح الی 13 فعالیت می‌کنند.
رئیس اداره آموزش‌وپرورش استثنایی گلستان با اشاره به تدارک 31
پایگاه در سطح استان، تصریح کرد: سال گذشته روزانه 42 نفر پذیرش
می‌شدند اما امسال به خاطر شیوع ویروس کرونا 20 نفر پذیرش
می‌شوند. به افراد بدون ماسک اجازه ورود به پایگاه داده نمی‌شود.
خانعلی با بیان اینکه سال گذشته حدود 40 هزار نوآموز موردسنجش
سلامت قرار گرفتند، خاطرنشان کرد: سال قبل 98 درصد کلاس
اولی‌ها تحت پوشش قرار گرفتند؛ امسال پوشش 99 درصد کلاس
اولی‌ها هدف‌گذاری شده است.