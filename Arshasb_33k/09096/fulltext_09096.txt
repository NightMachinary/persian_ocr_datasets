9096
را مورد تایید قرار نداده‌ام. اظهاراتی که بدون کسب اجازه از من در یک
تبلیغ کارزار انتخاباتی جمهوری‌خواهان به من نسبت داده‌اند،
بخشی از صحبت‌های مفصلی است که چند ماه پیش درباره تلاش‌های
مقام‌های بهداشت عمومی فدرال داشتم.
براساس گزارش سی‌ان‌ان، این تبلیغ جدید 30 ثانیه‌ای از سوی
کمپین دونالد ترامپ، رئیس‌جمهوری آمریکا منتشر شد و در آن از
مصاحبه ماه مارس فائوچی با فاکس نیوز نقل ‌قول شده است.
دکتر فائوچی ماه مارس با اشاره به کار گروه ضربت کروناویروس در
کاخ سفید گفت: «نمی‌توانم تصور کنم که شخصی بتواند بیش از این
کاری انجام دهد.» با این حال، تبلیغ به گونه‌ای تنظیم شده است که
مخاطب گمان می‌کند فائوچی در حال قدردانی از عملکرد شخص
ترامپ است!
تیم مورتاگ، مدیر ارتباطات کمپین ترامپ با رد این اتهامات گفت
که در این پیام تبلیغاتی از حرف‌های خود فائوچی استفاده شده و آنها
کاملا دقیق هستند و صحبت‌هایی هستند که دقیقا از دهان دکتر فائوچی
خارج شدند.
او گفت: این‌ها کلمات خود دکتر فائوچی هستند. این ویدیو از یک
مصاحبه تلویزیونی دکتر فائوچی است که در حال قدردانی از دولت
ترامپ است.