30067
کارگروه ارتقا فرهنگی و توسعه لرستان در مرکز تشکیل شود
حجت‌الاسلام والمسلمین سید احمدرضا شاهرخی، امروز بیست و
سوم مرداد ماه در شورای اداری لرستان که با حضور سعید اوحدی،
رئیس بنیاد شهید کشور و با موضوع امضا تفاهم‌نامه تامین زمین و
ساخت 3000 واحد مسکونی و ساماندهی اشتغال و کارآفرینی
ایثارگران برگزار شد، اظهار کرد: چشم و توجه مردم به این جلسات
است که در امور مردم گشایش ایجاد کند.
وی با اشاره به اینکه تقدیم 6300 شهید از افتخارات این خاک است،
عنوان کرد: لرستان ظرفیت‌های زیادی در زمینه‌های مختلف آبی،
کشاورزی، گیاهان دارویی و سنگ دارد به طوری که 28 درصد
سنگ‌های تزئینی کشور و 3 درصد سنگ‌های تزئینی دنیا در لرستان
است و جوانان تحصیل‌کرده و پرکاری دارد ولی در عین حال
عقب‌ماندگی‌هایی داشته که می‌طلبد با ظرفیت‌هایی که دارد و
سفرهایی که انجام می‌شود و پیگیری‌های استاندار از این ظرفیت‌ها
استفاده شود.
شاهرخی با اشاره به اینکه بنیاد شهید و سازمان اقتصادی کوثر و
بانک‌های دولتی و خصوصی در صورت سرمایه‌گذاری در استان
می‌توانند در مدت کوتاهی اصل سرمایه و سود آن را بدست آورند،
اضافه کرد: کارخانه‌های تعطیل شده‌ای در سطح استان داریم که در