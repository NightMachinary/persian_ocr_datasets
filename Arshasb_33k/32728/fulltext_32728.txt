32728
صنایع بزرگ کشور معرفی شده‌اند تا زنجیره تولید تکمیل شود. وی
از بیمه صنایع کوچک نیز خبر داد و یادآور شد: طبق تفاهم‌نامه به زودی
صنایع کوچک با تخفیفات ویژه بیمه ایران می‌شوند. عابدینی به
جذب سرمایه گذاری خارجی در شهرک‌های صنعتی استان اشاره کرد
و ادامه داد: تاکنون دو سرمایه‌گذار خارجی شرکت چدن کویر
خاوران با سرمایه‌گذاری چینی و صنایع بتنی با سرمایه گذاری کشور
افغانستان در شهرک صنعتی خوسف جذب شده است. معاون صنایع
کوچک شرکت شهرک‌های صنعتی خراسان جنوبی یادآور شد: تا
پایان سال گذشته 670 طرح صنعتی در شهرک‌ها و نواحی صنعتی مستقر
شدند که از این تعداد 354 واحد به بهره برداری رسیده‌اند که زمینه
اشتغال بالغ بر 5هزار و 300 نفر فراهم شده است. وی با اشاره به اینکه از
ابتدای سال جاری تاکنون 36 قرارداد جدید با سرمایه‌گذاری 650
میلیارد ریال برای سرمایه‌گذاری در استان منعقد شده است، اظهار
کرد: در این آمار نسبت به مدت مشابه سال گذشته افزایش 18 برابری را
نشان می‌دهد. وی با بیان اینکه از سال 97 تاکنون 35 واحد تولیدی
راکد مجدد فعال شده‌اند، خاطرنشان کرد: زمینه اشتغال 400 نفر فراهم
شده است. وی از شناسایی 10 خوشه کسب و کار در استان خبرداد و
یادآور شد: طبق اولویت‌بندی صورت گرفته خوشه عناب و زرشک
در حال اجرایی پروژه‌های توسعه‌ای آن خواهیم بود.