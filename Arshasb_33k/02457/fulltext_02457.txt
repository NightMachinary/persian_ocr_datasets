2457
در نهایت 28 مهرماه روز به صدارت رسیدن امیرکبیر به عنوان روز
اراک انتخاب شد چراکه در واقع این روز، روز احترام به شایسته گزینی
است.
رییس شورای شهر اراک افزود: هدف از نامگذاری یک روز در تقویم به
نام اراک، گسترش تعلق خاطر مردم به شهر و هویت یابی است و برنامه های
تعریف شده برای این روز به منظور آشکارسازی این هویت پیش بینی
شده است.
سورانه در خصوص نامگذاری یک خیابان به نام استاد شجریان در اراک
افزود: استاد شجریان برای ایرانیان باقی خواهد ماند و انجمن موسیقی
پیشنهاد نامگذاری را داده است. قطعا در شورای شهر این نامگذاری
پیگیری خواهد شد.
به گزارش ایسنا، در این نشست رییس کمیسیون فرهنگی شورای شهر
اراک با بیان اینکه نامگذاری روز اراک از افتخارات شورای پنجم شهر
اراک محسوب می شود، گفت: این نامگذاری به منظور افزایش حس
تعلق و ایجاد تحرک و پویایی در اراک با محوریت مزیت های تاریخی،
جغرافیایی و فرهنگی انجام گرفت و ایجاد خانه فرهنگ، خانه
هنرمندان و خانه جوان به جهت تبیین فرهنگ اراک و شناساندن این شهر
از جمله اقدامات انجام شده در راستای تحقق اهداف این نامگذاری
است.