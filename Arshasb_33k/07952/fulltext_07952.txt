7952
کووید19 است که این عدد بالا است و امیدواریم که با ایجاد
محدودیت ها به عنوان اولین تصمیم و رعایت فاصله گذاری و استفاده از
ماسک، شاهد بهبود وضعیت بیماری در کشور باشیم.
وی خاطرنشان کرد: محدودیت های اخیر در برخی از استانها نباید
محدود به تعطیلی های پایان ماه صفر باشد و نگرانی ما بعد از این تعطیلات،
بیشتر است چون خیلی از مردم برای بعد از این تعطیلات برنامه ریزی
کرده اند و اطلاع داریم که بعضی افراد حتی سالن های مراسم های
عروسی را اجاره کرده اند. اگر بعد از ماه صفر، مردم بخواهند مراسم و
تجمعات را که قطعا در آن شاهد انتقال بیماری هستیم را برپا کنند،
شرایط به مراتب بدتر از وضعیت کنونی می شود.
مشخص نیست کرونا تا کی در کشور وجود دارد
معاون درمان وزارت بهداشت تصریح کرد: از نظر زمانی مشخص
نیست تا کی کرونا در کشور وجود دارد و هنوز درصد زیادی از مردم
ایران خوشبختانه به این بیماری مبتلا نشده اند و البته همیشه در معرض
خطر قرار دارند. تا زمانی که کرونا با همین ظرفیت و قدرت بیماری
زایی ادامه پیدا کند باید نگران باشیم و محدودیت ها نباید محدود به دو
یا سه روز باشد.
بدترین استراتژی این است که بگوییم همه مردم باید به کرونا مبتلا
شوند