26056
وی افزود: از نخستین روزهای تشکیل ستاد، چند راهبرد اساسی به
عنوان مهمترین مباحث در رویارویی با اپیدمی مد نظر قرار گرفت که از
جمله آن انسجام مجموعه حکمرانی حاکم بر شهر بود. با توجه به اینکه در
تهران دستگاه‌های مختلف اجرایی در بحث‌های مدنی و شهری
مشارکت دارند، مهمترین موضوع حکمرانی، انسجام و وحدت
رویه راهبردی در بین این دستگاه‌ها بود که این کار به عنوان تاکتیکی
مهم از روز اول مد نظر قرار گرفته شده است.
زالی ادامه داد: در این مسیر حضور افرادی همچون رییس شورای شهر
تهران بر تسهیل این روند کمک کرد؛ به‌شکلی که امروز خوشبختانه در
تهران این ادعا را داریم که از نظر حکمرانی مقابله با اپیدمی در یک شرایط
پیوسته‌ای قرار داریم.
وی تاکید کرد: به دلیل تداخل دستگاه‌های مختلف و وجود
دستگاه‌های ملی در تهران رسیدن به انسجام بین‌بخشی کار سختی است
که به عنوان دومین راهبرد مجموعه ستاد مد نظر قرار گرفت و توانستیم
25 دستگاه ذی‌مدخل در بخش‌های اجرایی اعم از استانی و ملی را دور
یک میز جمع کنیم و امروز در بسیاری از مصوبات راهبرد مشترک و
وحدت رویه حاصل شده است.
زالی با اشاره به اینکه استفاده از ظرفیت درمانی شهر تهران که از
پرشمارترین ظرفیت‌های درمانی کشور است، امری بسیار ضروری