20082
طوفانی از آسیب دیدگی ها در رئال
به گزارش ایسنا و به نقل از آس، زین الدین زیدان تنها توانسته است یک بار
یک ترکیب اصلی را تکرار کند. یازده بازیکنی که توانستند در
ورزشگاه لا سرامیکا ویارئال یک امتیاز به دست آورند دوباره در سن
سیرو برابر اینتر بازی کردند و پیروزی ارزشمندی را به دست آوردند.
در برخی مواقع زین الدین زیدان دلایل خود را داشت که از سیستم
چرخشی استفاده می کرد اما گاهی به دلیل آسیب دیدگی ها این تغییرات
به وجود می آمد. اکنون هفت بازیکن سفیدپوشان از بند مصدومیت
رهایی یافته اند. البته نبود کاسمیرو به علت ابتلا به ویروس کرونا بود.
بر اساس سایت ترنسفر مارکت مجموع آسیب دیدگی های مادرید در
این فصل 15 است. راموس، کارواخال (دو بار)، اودریوسولا،
والورده، کروس، اودگارد (دو بار)، هازارد (دو بار)، آسنسیو،
لوکاس واسکس، بنزما و ماریانو مصدوم شدند. البته این سایت پنج
مورد را به دلیل مشکل جسمانی در نظر نگرفته است و به همین خاطر تعداد
آسیب دیدگی ها به 20 می رسد. ناچو، مارسلو، ایسکو، یوویچ و
ماریانو به این فهرست اضافه می شوند. تنها سه تیم حاضر در لالیگا بیش از
10 آسیب دیدگی داشتند. بارسلونا (13)، ویارئال (یازده) و رئال
سوسیداد (10) در چنین شرایطی قرار داشتند.
به آمار آسیب دیدگی های مادرید باید ابتلای بازیکنان به ویروس