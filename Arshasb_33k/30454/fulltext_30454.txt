30454
کتاب‌های تاریخی؛ شناسنامه مناطق
شهرام‌ رفیعی در گفت‌وگو با ایسنا، در رابطه با کتاب تاریخ سجاس از
آغاز تا دوران معاصر، اظهار کرد: گردآوری و نوشتن کتاب تاریخ
سجاس از ابتدا تا دوران معاصر بعد از تحقیق و پژوهش از منابع
کتابخانه‌ای پنج سال زمان برده‌ است.
وی با اشاره به اینکه با توجه به تحلیل‌ها و کتاب‌ها، تمدن و زندگی در
منطقه سجاس‌رود به قبل از تاریخ برمی‌گردد، افزود: در این کتاب به
توضیح تاریخ سجاس از ابتدا تا انتهای دوران قاجار و تپه‌های
باستاتی این شهر که نشان از قدمت آن دارند، پرداخته شده ‌است.
این نویسنده سجاسی در رابطه با هدف تالیف کتاب «تاریخ سجاس از
آغاز تا دوران معاصر»، تصریح کرد: با توجه به تاریخی بودن منطقه
سجاس و پتانسیل بالای آن و شناخته ‌نشدن این منطقه سعی در شناساندن
آن داشتم.
رفیعی ادامه داد: همان‌طورکه یک فرد برای معرفی خود نیاز به شناسنامه
دارد، کتاب‌های تاریخی نیز هویت و شناسنامه یک منطقه و شهر
محسوب می‌شوند.
این نویسنده با بیان اینکه حوزه هنری استان زنجان، شهرداری و
شورای شهر سجاس در چاپ کتاب همکاری داشتند، بیان کرد: در
روزهای ابتدایی انتشار کتاب اهالی سجاس اسقبال خوبی از این