28230
انگلستان شبکه بی‌بی‌سی اجازه پخش یک ثانیه از مسابقات لیگ برتر این
کشور را ندارد.
این نشانه حرمتی است که به‌درستی به مالکیت فوتبال بر فوتبال داده
می‌شود؛ این که برای تولید این کالا هزینه‌های نجومی (شامل دستمزد
مربیان و بازیکنان و مخارج سفر و اسکان و خورد و خوراک و ...)
پرداخت شده و صرفا کسانی حق بهره‌برداری از آن را دارند که پولش را
داده باشند. به این ترتیب انحصار هرگونه استفاده از تصاویر مسابقات
فوتبال فقط مربوط به شبکه‌هایی است که حق پخش آن را خریده باشند.
این حرف‌ها اما در ایران جوک است، افسانه است. اصل مسابقات که
به‌‌صورت مجانی روی آنتن می‌رود و حتی تلاش‌های مجلس
قانونگذار برای مجاب کردن صداوسیمای انحصاری به پرداخت
پول بابت این موضوع هم به جایی نمی‌رسد. این یعنی گردن این نهاد
خیلی کلفت و سنبه حسابی پرزور است.
کاش فقط اصل مسابقات بود که به تاراج می‌رفت. صداوسیمای ایران
که برای خرید و پخش امثال کلید اسرار یا سریال‌های بنجل چینی و
کره‌ای سبیل طرف خارجی را چرب می‌کند، در کنار پخش رایگان
مسابقات فوتبال داخلی، کلی هم خوراک برای برنامه‌های جانبی
می‌گیرد؛ از بخش‌های مختلف اخبار ورزشی تا فوتبال برتر و
ویدئوچک و شب‌های فوتبالی و ورزش و مردم.