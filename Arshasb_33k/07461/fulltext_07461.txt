7461
سراسر استان به صورت همزمان در سراسر کشور 29 مهر ماه برگزار که
این مراسم به صورت ویدئو کنفرانس با کلیه شهرستان‌های استان
برقرار خواهد شد. در این مراسم از تعدادی از واقفان، متولیان حوزه
وقف، مدیران بقاع متبرکه، سرمایه‌گذاران وقف، اصحاب رسانه
و... تقدیر می‌شود.
وی با اشاره به اجرای طرح احسان ماندگار در دهه پایانی ماه صفر افزود:
در این طرح توزیع بسته‌های معیشتی را در دستور کار داریم که تعداد
14 هزار بسته، هر کدام به ارزش ریالی حدود 250 هزار تومان از محل
موقوفات و کمک‌های خیرین تهیه شده و بین نیازمندان توزیع
خواهد شد.
مدیرکل اوقاف و امور خیریه خراسان رضوی تصریح کرد: البته از
ابتدای شیوع کرونا تاکنون 74 هزار بسته معیشتی از منابع وقفی و
کمک خیرین تهیه و توزیع شده است.
وی ادامه داد: همچنین برپایی 13 نمایشگاه در راستای ترویج فرهنگ
وقف در استان پیش‌بینی شده است. نصب پوسترهای نمایشگاهی در
بقاع متبرکه، پخش مستندات تهیه شده با موضوع بقاع متبرکه و
موقوفات در شبکه ملی و خراسان رضوی و نیز شبکه‌های مجازی و
همچنین ترویج فرهنگ وقف در تیزرهای تلویزیون‌های شهری از
جمله اقدامات اوقاف در این ایام است.