7191
روی کیفیت میوه های قهوه تاثیر خواهد گذاشت و میزان دانه‌های
قهوه مرغوب مناسب صادرات را کاهش می دهد.
برداشت روزانه یک میلیارد متر مکعب گاز در ایران
به گزارش ایسنا، امیرحسین زمانی‌نیا، در یک میزگرد وزارتی در
آستانه برگزاری بیست‌ودومین نشست وزیران نفت و انرژی
جی‌ئی‌سی‌اف، در واکنش به سخنان محمد سانوسی بارکیندو، دبیر
کل سازمان کشورهای صادرکننده نفت (اوپک) درباره بهبود بازار
گاز اظهار کرد: فکر می‌کنم سخن جناب بارکیندو بسیار گویا بود. ما
هم امیدواریم که چنین شود. ما فکر می‌کنیم که بهبود رخ می‌دهد، البته
با سرعتی کمتر از آنچه پیش‌تر انتظار می‌رفت. تا آنجا که به ایران مربوط
می‌شود، ویروس کرونا آسیب زیادی به ما وارد کرده است.
زمانی‌نیا گفت: اکنون ما روزانه بیش از 400 تن از جمعیت 80 میلیونی
خود را از دست می‌دهیم و روزانه حدود 10 هزار نفر به این ویروس مبتلا
می‌شوند، این تا حدی نتیجه افت شدید درآمدهای کشور است.
وی افزود: اکنون، تحریم‌ها ما را از صدها میلیارد دلار درآمد محروم
کرده است و این تا حدودی خدمات سلامت ما را برای رسیدگی به افراد
مبتلا به این ویروس، به خطر انداخته، اکنون ترکیبی از تحریم‌ و
همه‌گیری ویروس کرونا سبب از دست دادن روزانه بیش از 400 نفر از
هموطنان شده است.