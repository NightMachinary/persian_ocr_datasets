19019
سیاستمداران گفتند، چه دونالد ترامپ استعفا دهد، چه براساس متمم
25 قانون اساسی مطرود شده یا با استیضاح مواجه شود، این رئیس
جمهوری نباید روزهای باقیمانده از قدرت خودش را بعد از آنکه
حامیانش را برای حمله به کنگره تحریک کرد، تکمیل کند.
حکیم جفریس، نماینده دموکرات ایالت نیویورک تاکید کرد: او
باید استیضاح و محکوم شده و از پلاک 1600 خیابان پنسیلوانیا (کاخ
سفید) بیرون انداخته شود و برای همیشه به زباله‌دان تاریخ بپیوندد.
حکیم جفریس در کنار همکارانش از مجلس نمایندگان آمریکا
شامل کارولین مالونی، نیدیا ولازکز، گریگوری میکس، آدریانو
اسپایلات، تام سوئزی و جمال بومن خواستار عزل سریع ترامپ از
کاخ سفید شدند.
نیدیا ولازکز هم گفت: آمریکا از سوی یک جمعیت تروریست داخلی
که با یک رئیس جمهوری مشغول به کار تحریک شدند، مورد حمله قرار
گرفت. یک لحظه آن را تصور کنید. رئیس جمهوری ایالات متحده
آمریکا جمعیتی را برای یک کودتا تحریک کرد.
در همین حال بیل دی بلاسیو، شهردار نیویورک سیتی هم به این
قانونگذاران پیوست و خواستار استیضاح دونالد ترامپ شد.
تام سوئزی، از دیگران نمایندگان دموکرات نیویورک هم تاکید
کرد، استیضاح مانع از آن می‌شود که ترامپ آن آشوبگرانی که بابت