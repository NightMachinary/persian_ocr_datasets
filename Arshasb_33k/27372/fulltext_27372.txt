27372
اگر تغییرات بر پایه هیجانات باشد، قطعاً کمکی نمی‌کند.
وی با بیان اینکه به آینده ورزش کرمان امید داریم، تصریح کرد:
قهرمانی شهرداری بم و مقام سومی تیم شهرداری سیرجان در
رقابت‌های لیگ برتر فوتبال بانوان، صعود هندبال بعد از سی و یک سال
به رقابت‌های آسیایی و حضور دو تیم بسکتبال در رقابت‌های لیگ
برتری برخی از موفقیت‌های ورزش این استان است.
پاریزی با اعلام اینکه اکنون ورزش کشور باید به احترام ورزش
کرمان سر تعظیم فرود آورد، بیان کرد: در کمتر استانی با این وضعیت
اقتصادی چنین افتخاراتی کسب شده است.
مدیرکل ورزش و جوانان استان کرمان لازمه‌نشاط و توسعه ورزش
قهرمانی را ورزش همگانی و گستردگی آن دانست و گفت: همه مردم
امکان قهرمان شدن را ندارند، ولی همه به سلامتی نیاز دارند، پس
وظیفه‌ماست که این را به خوبی پیگیری و دنبال کنیم.
پاریزی با اشاره به اینکه در ورزش به دنبال توسعه متوازن در همه‌بخش
ها، چون ورزش قهرمانی، همگانی، بانوان، معلولان و جانبازان و ...
هستیم، افزود: از آنجایی که به دلیل حضور بنگاه‌های اقتصادی شرایط
برخی شهرستان‌ها بهتر است، پس تلاش کرده ایم، در حوزه اعتبارات
دولتی در راستای توسعه متوازن استان، جنوب و شرق استان را ویژه‌تر
ببینیم.