19203
شکست مجدد مذاکرات سد النهضه
به گزارش ایسنا، به نقل از سایت شبکه روسیا الیوم، منابع آگاه اعلام
کردند که نشست شش جانبه وزرای خارجه و منابع آبی سودان، مصر و
اتیوپی برای دست‌یابی به یک چارچوب قابل قبول برای ادامه
مذاکرات پیرامون سد النهضه اتیوپی شکست خورد.
در همین راستا، جی بندور، وزیر روابط و همکاری بین‌المللی
آفریقای جنوبی نسبت به بن بست رسیدن مذاکرات سد النهضه ابراز
تأسف کرد و گفت که این موضوع را با سیریل رامافوزا، رئیس دوره‌ای
اتحادیه آفریقا در میان خواهد گذاشت تا اقدامات و تصمیمات لازم
را اتخاذ کند.
یاسر عباس، وزیر آبیاری و منابع آبی سودان نیز در سخنانی در این باره
اظهار کرد که کشورش طی این نشست خواهان تغییر روش مذاکرات
و گسترش نقش کارشناسان شد تا این کارشناسان نقش اساسی را در
تسهیل مذاکرات و کاهش اختلافات ایفا کنند.
وی افزود: ما نمیتوانیم برای همیشه به این دور باطل از گفت‌وگوها ادامه
دهیم و سودان به شدت نسبت به تمایل اتیوپی برای آبیگری مجدد سد
النهضه حتی بدون دستیابی به توافق اعتراض خواهد کرد.
کشورهای مصر، سودان و اتیوپی در مورد حدود 90 درصد از
اختلافات سد النهضه در ماه ژوئن توافق کردند اما سه اختلاف اصلی حل