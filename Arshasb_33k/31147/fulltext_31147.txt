31147
کشف موتورسیکلت یک و نیم میلیاردی قاچاق در قم
به گزارش ایسنا به نقل از پایگاه اطلاع رسانی پلیس قم سرهنگ میکائیل
قهرمانپور بیان کرد: در راستای ارتقا نظم و امنیت اجتماعی و برخورد با
متخلفان و همچنین اعلام نارضایتی شهروندان در خصوص تردد یک
دستگاه موتورسنگین غیرمجاز در قم، بررسی موضوع در دستور کار
مأموران پلیس آگاهی استان قرار گرفت.
وی گفت: در ادامه با بررسی های صورت گرفته و دریافت صحت
موضوع، مأموران ضمن هماهنگی با مقام قضائی استان به منزل
مسکونی محل نگهداری موتورسیکلت اعزام شدند.
رییس پلیس آگاهی فرماندهی انتظامی استان قم افزود: درادامه با
ورود به حیاط منزل، موتورسیکلت سوزوکی 1400 قاچاق کشف و
متهم دستگیر شد.
وی، ارزش موتورسیکلت را برابر اعلام نظر کارشناسان، یک میلیارد و
500 میلیون ریال دانست و گفت: در نهایت پرونده متشکله به تعزیرات
استان ارسال شد.
کشف موشک آماده شلیک در بغداد
به گزارش ایسنا، به نقل از العربی الجدید، براساس بیانیه صادره از سوی
فرماندهی عملیات بغداد که وظیفه تامین امنیت پایتخت را برعهده
دارد، نیروهای امنیتی موشکی از نوع کاتیوشا را کشف و ضبط کردند