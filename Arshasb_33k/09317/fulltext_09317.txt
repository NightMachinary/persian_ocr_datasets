9317
وی با بیان اینکه امروز رفاه و معیشت مردم به آب‌ بستگی دارد، افزود: آب
در سطح نیازها و مطالبات مردم به ویژه ‌شهرستان‌های پیشوا، ورامین و
قرچک است.
نماینده مردم ورامین‌، پیشوا و قرچک در مجلس ‌گفت: وقتی سد ماملو در
مسیر رودخانه جاجرود تأسیس شد، حقابه ورامین به آبی که الان
استحصال می‌شود؛ تبدیل شد و نکته بعدی انتقال پساب تهران است که
برای تأمین آب زراعی منطقه ضرورت دارد.
نوش آبادی با اشاره به اینکه در دوره‌های قبلی حضور در مجلس پیگیر
آب زراعی منطقه بوده است، یادآور شد: در حال حاضر نیز پیگیر این
مسئله در مجلس هستم تا پروژه‌های ناتمام دنبال شود و انتقال فاضلاب
تصفیه شده تهران به این منطقه نیز از ضروریات است؛ کارهایی نیز
صورت گرفته اما کافی نیست.
عضو کمیسیون امنیت ملی مجلس ‌به خبر افتتاح و آغاز شروع عملیات
فاز 7 و 8 فاضلاب تصفیه‌خانه جنوب تهران اشاره کرد و گفت: در کنار
آب سد ماملو که به این منطقه می‌آید به تدریج برای آب منطقه ورامین‌،
قرچک و خیرآباد و جواد آباد کنار، تأمین آب زراعی هم با تکمیل
پروژه فاضلاب تصفیه خانه جنوب تهران عملیاتی شود که در صورت
تحقق این اتفاق هم نگرانی کشاورزان در ارتباط با آب برطرف شده و هم
نگرانی مردم این شهرستان رفع خواهد شد.