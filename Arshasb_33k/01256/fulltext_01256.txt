1256
فکر کرد.
آیا بابت پلاسما پول می‌دهند؟
وی در پاسخ به این سوال که شرایط اهدای پلاسما و تبعات آن برای فرد چه
خواهد بود، تصریح کرد: در فرایند دریافت پلاسما، ما حتی از فرد
خون نمی‌گیریم، بلکه تنها پلاسما گرفته می‌شود؛ به این ترتیب تمام
آنچه که اهدا شده در زمانی در حدود دو ساعت بار دیگر در بدن ساخته
می‌شود و هیچ اشکال یا عوارض جانبی برای افراد به وجود نمی‌آورد.
به این ترتیب آنچه رخ می‌دهد حتی از فرایند اهدای خون نیز بسیار
ساده‌تر و راحت‌تر است.
این فعال صنعت دارو درباره فروش پلاسما در نقاط مختلف جهان نیز
گفت: تا جایی که اطلاعات ما نشان می‌دهد، در بسیاری از کشورهای
دنیا، بابت اهدای پلاسما، پولی به داوطلب پرداخت نمی‌شود اما رقمی
بسیار محدود برای ایاب و ذهاب در نظر گرفته می‌شود. برای مثال در
آمریکا، بابت هر بار اهدا، 30 دلار و در کشورهای اروپایی حدودا 17
یورو به فرد پرداخت می‌شود که همان هزینه رفت و آمد است. در ایران
نیز شرکت‌ها در حد همان هزینه رفت و آمد را پرداخت می‌کنند.
ریاحی تاکید کرد: آنچه که در فرایند دریافت پلاسما اهمیت فراوانی
دارد، سلامت جسمی و بدنی فرد اهدا کننده است. از این رو
اهداکنندگان باید در زندگی شخصی خود مسائل مربوط به سلامت را