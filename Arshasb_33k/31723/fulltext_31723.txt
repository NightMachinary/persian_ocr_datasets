31723
موسوی چلک با بیان اینکه این قانون ابتدا یک لایحه قضایی بوده و قوه
قضاییه ابتدا سال 87 آن را تصویب کرده و به دولت فرستاده است،
تصریح کرد: اما ماهیت این لایحه یک رویکرد اجتماعی دارد. در این
بین مددکاران اجتماعی یک جایگاه ویژه دارند؛ هم تفکر مددکاری و
حمایت اجتماعی و هم مددکاران اجتماعی در آن دیده شده‌اند.
جنبه‌های حمایت هم در این قانون متنوع و متعدد است. البته ما قبلا هم
قانون حمایت از حقوق کودکان داشتیم، اما این قانون هم جامعیت
بیشتری دارد و هم قوانین قبلی را شامل می‌شود.
وی با بیان اینکه انتظار ما از مجلس این است که در ابلاغ آن به دولت تعلل
نکند، توضیح داد: موضوع بعدی تشکیل دفاتر حمایت از کودکان و
نوجوانان است. حوزه‌هایی که می‌توانند کودکان را مورد حمایت
قرار دهند نیز از دیگر نکات قابل توجه است. خشونت والدین و
سرپرستان قانونی، مراکز فساد و فحشا و مسئولیت هرکس در قبال
بازماندن از تحصیل، ترک خانه کودکان و ... نیز در این قانون دیده شده
است. حتی کودکان دارای معلولیت، دارای بیماری‌های خاص یا
افراد دارای اختلال هویت جنسی هم شامل این موارد شده است.
رئیس انجمن مددکاران اجتماعی ایران ادامه داد: حتی به حمایت از
کودکان آواره، پناهنده، مهاجر یا بی تابعیت هم در این قانون توجه
شده و از این نظر مترقیانه است. نکته مهم دیگری که در این قانون وجود