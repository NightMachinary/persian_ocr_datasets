5942
حرف‌هایش برای خیلی‌ها اثرگذار است: «زمانی که مدرسه رفتم
متوجه شدم جایی به جز خانه هم هست؛ جایی به‌ نام جامعه که قبل از آن
برای من وجود نداشت. من راشیتیسم و نرمی استخوان دارم. به‌ خاطر این
بیماری بارها دست و پا و دنده‌هایم شکسته. به‌ خاطر معلولیت و رشد
نکردن پاها تا 10 سالگی نتوانستم مدرسه بروم. البته از 6 سالگی خواندن
و نوشتن را یاد گرفتم. برادرم 2 سال از من بزرگ‌تر است و وقتی درس
می‌خواند یا خواهرم کمکش می‌کرد، من هم کنار آنها می‌نشستم و
خواندن و نوشتن یاد می‌گرفتم. همان موقع با پایان سال تحصیلی همه
دانش‌آموزان باید کتاب‌های درسی‌شان را به مدرسه
برمی‌گرداندند ولی مادرم با مدیر مدرسه صحبت کرده بود و اجازه
گرفته بود کتاب‌های برادرم را برای من نگه دارد. به این ترتیب در خانه
خواندن و نوشتن را یاد گرفتم اما در مدرسه دنیای جدیدی را تجربه
‌کردم؛ جایی که با بچه‌های دیگر تفاوت داشتم.
پدرم آینده‌نگر بود و توصیه می‌کرد کارهای شخصی‌ام را خودم
انجام بدهم و به کسی وابسته نباشم. تابستان مرا در کلاس‌های آموزشی
ثبت‌ نام می‌کرد تا در کنار درس حرفه‌ای بیاموزم. کلاس گلدوزی
اولین کلاس هنری بود که رفتم. پدر تلاش می‌کرد به یک هنر علاقه‌مند
شوم. سوم راهنمایی بودم که در کلاس خوشنویسی ثبت‌ نام کردم.
پدرم بعد از بررسی کلاس‌های مختلف و با توجه به این که با ویلچر باید سر