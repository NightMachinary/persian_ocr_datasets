18788
شاهرخی بیان کرد: خداوند در قرآن می‌فرماید: ای پیامبر به مردم بگو
من از شما پاداشی نمی‌خواهم جز مهرورزی نسبت به اهل‌بیت و عترت من
در همین راستا گسترش احادیث، عمل به توصیه و شرکت در بازسازی
بارگاه ائمه نوعی مهرورزی است.
وی خاطرنشان کرد: پیامبر اسلام (ص) در حدیثی خطاب به حضرت
علی (ع) می‌فرمایند: خداوند قبر تو و فرزندانت را قطعه از بهشت قرار
داده بر همین اساس کسی که در بازسازی عتبات عالیات شرکت می‌کند
گویا قطعه‌ای از قطعات بهشت را در همین دنیا برای خود تهیه می‌کنند.
وی ادامه داد: شرکت در بازسازی عتبات عالیات رزق و سفره معنوی
است که گسترده شده و زمینه شرکت همه مردم برای بهره گرفتن از این
سفره معنوی فراهم است، خوشبختانه مردم لرستان علی‌رغم مشکلات
اقتصادی در بازسازی عتبات حضور مفید و ارزشمندی دارند که جای
تقدیر و تشکر دارد.