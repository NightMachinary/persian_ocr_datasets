32915
65 درصد خدمات دستگاه‌های اجرایی از طریق میز خدمت ارائه
می‌شود
علی شهریارپور 20 مردادماه در جلسه شورای راهبری توسعه
مدیریت چهارمحال و بختیاری با اشاره به تصویب حقوق شهروندی
در نظام اداری توسط دولت، اظهار کرد: از حدود 108 دستگاه اجرایی
نزدیک به 70 دستگاه در سال 98 مستندات مربوط اجرای حقوق
شهروندی را به سازمان مدیریت و برنامه‌ریزی ارسال کردند.
رئیس سازمان مدیریت و برنامه‌ریزی چهارمحال و بختیاری ادامه
داد: بیش از 52 درصد خدمات ارائه شده به مردم در دستگاه‌های اجرایی
در سال گذشته به صورت الکترونیک بوده است که باتوجه به شرایط
پیش آمده در شیوع کرونا ویروس ارائه خدمات الکترونیک به مردم
در سال‌جاری افزایش داشته است.
وی با بیان اینکه 65 درصد خدمات دستگاه‌های اجرایی از طریق میز
خدمت به مراجعه‌کنندگان به دستگاه‌های اجرایی ارائه می‌شود،
گفت: 2348 خدمت شناسنامه‌دار توسط دستگاه‌های اجرایی به مردم
ارائه می‌شود.
شهریارپور ادامه داد: همچنین سهمیه استخدامی دستگاه‌های
اجرایی در سال‌جاری در چهارمحال و بختیاری 640 نفر اعلام شده
است.