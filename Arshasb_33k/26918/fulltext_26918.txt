26918
هیات‌های مذهبی خراسان شمالی، میزبان نذر ماسک
حجت‌الاسلام علی خادمی، در گفت‌وگو با ایسنا، با اشاره به اینکه محرم
ماه پیروزی خون بر شمشیر است، اظهار کرد: زنده نگه داشتن
ارزش‌های محرم امری ضروری و واجب است و از سوی دیگر با شرایط
کنونی که در داخل و خارج از کشور وجود دارد، نیازمندیم تا از
عاشورا الهام بگیریم.
ویاضافه کرد: به هیات‌ها دستورالعمل‌های مربوطه ارائه خواهد شد و
مراسمات محرم در سال جاری نیز پرشور تر از سال‌های گذشته با رعایت
پروتکل‌های بهداشتی برگزار می‌شود.
خادمی با تاکید براینکه رعایت فاصله‌گذاری اجتماعی، استفاده از
ماسک و... از آغاز تا پایان مراسم‌ها ضروری است، افزود: مراسم
روضه‌خوانی و سخنرانی زیر سقف‌ها امکان برگزاری وجود دارد اما
مراسم سینه‌زنی در فضای باز انجام می‌شود.
مدیرکل تبلیغات اسلامی خراسان شمالی با بیان اینکه در هیات‌ها
سفره‌ای انداخته نمی‌شود، تصریح کرد: اگر غذایی پخت می‌شود باید
بیرون‌بر باشد و در محیط هیات‌ها هیچ‌گونه پذیرایی انجام نمی‌شود.
وی با تاکید براهمیت نذر ماسک، بیان کرد: هرساله مردم برای تعالی
روح اموات و... قند و چای ومواد غذایی نذر می‌کردند که در سال
جاری با شرایطی که وجود دارد، نذر ماسک در اولویت است.