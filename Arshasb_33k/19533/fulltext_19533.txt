19533
کارمندانش را بدهد. اما مجلس بودجه‌ای به شهرداری نداد و فروزان
ترجیح داد استعفا کند و جایش را به مصطفی قلی‌خان رام یا انتخاب‌الملک
داد. فروزان در سال‌های بعد از جنگ و در دوران نخست‌وزیری دکتر
محمد مصدق به‌عنوان کفیل وزارت دارایی انتخاب شد؛ سمتی که در
دولتی که حسین علا در سال 1334 تشکیل داد، نیز باز به او سپرده شد.
مصطفی قلی‌خان نخستین شهرداری است که حکمش را
محمدرضاشاه پهلوی امضا کرد. او در کابینه متین‌دفتری و علی
منصور و فروغی رئیس‌کل اداره فلاحت بود و از آن جا به شهرداری آمد.
در زمان او وضعیت اقلام ضروری آن قدر بد بود که شهرداری از پس آن
برنمی‌آمد. در روزی که رام به شهرداری رسید گزارش‌ها از سیلوی
تهران نشان می‌داد که پایتخت تنها برای 3 ‌ماه آرد دارد. او به زحمت
توانست 40کامیون آرد تهیه کند و در خیابان‌های شهر به گردش در
آورد تا مردم از نگرانی دربیایند. اما با این همه نتوانست بیشتر از یک‌ ماه در
سمت شهردار پایتخت بماند و در آبان ‌ماه جایش را به محمد سجادی
سپرد که پیش از این کفیل وزارت راه و سپس وزیر راه در دولت فروغی
بود.
دکتر سیدمحمد سجادی فرزند آیت‌الله حاج‌میرزا یحیی و متولد
1278 تهران بود. او در دبیرستان دارالفنون فارغ‌التحصیل و در
دانشکده حقوق دانشگاه تهران درس خواند و برای تکمیل تحصیلات