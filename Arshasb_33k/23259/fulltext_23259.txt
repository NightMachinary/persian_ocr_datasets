23259
مرجان ریاحی بهترین فیلمنامه‌نویس جشنواره زنان «بیروت»
به گزاش ایسنا، این جشنواره با هدف بررسی توانایی زنان در الگوهای
مختلف زندگی در دنیا و تاثیر آنها در ساختار جامعه با استفاده از قدرت
لنز و سینما برگزار می‌شود.
جایزه بهترین فیلمنامه جشنواره به مرجان ریاحی برای نگارش
فیلمنامه فیلم کوتاه «کلاس رانندگی» به کارگردانی مرضیه ریاحی
اهدا شد.
مرجان ریاحی که در کارنامه کاریش نگارش چندین فیلمنامه بلند
سینمایی و کوتاه داستانی را دارد؛ پیش از این برای نگارش فیلمنامه
سینمایی «تابستان خود را چگونه گذرانده‌اید؟» دیپلم افتخار
بهترین فیلمنامه سینمایی کودک را از بیست‌وپنجمین جشنواره
بین‌المللی فیلم‌های کودکان و نوجوانان اصفهان به دست آورده بود.
جشنواره جهانی فیلم‌های زنان «بیروت» لبنان 9 آگوست
برگزیدگانش را معرفی کرد.
مرحله اصلی رزمایش مشترک ذوالفقار 99 ارتش آغاز شد
به گزارش ایسنا، رزمایش مشترک بزرگ ذوالفقار 99 ارتش، با رمز یا
سیدالشهدا(ع) و با گسترش شناورهای سطحی و زیر سطحی و
یگان‌های پروازی نیروی دریایی، سامانه‌های راداری و موشکی
قرارگاه پدافند هوایی خاتم الانبیا(ص)،یگان‌هایی از نیروی