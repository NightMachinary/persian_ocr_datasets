23630
مسابقه بین‌المللی نقاشی دست‌های پاک با هدف فرهنگ‌سازی در حوزه
بهداشت فردی برگزار شد
محمدرضا زمردیان در مراسم اختتامیه جشنواره نقاشی «دست‌های
پاک، نجات‌بخش زندگی» که شامگاه دوشنبه در مرکز شماره پنج
کانون پرورش فکری کودکان و نوجوانان برگزار شد، اظهار کرد:
امروز دنیا در حال مبارزه با مساله‌ای به نام بیماری کرونا به عنوان یک
بیماری همه‌گیر جهانی است.
وی افزود: هم‌زمان با شیوع کرونا موضوع بهداشت فردی و
شستشوی دست‌ها اهمیت بیشتری پیدا کرد و پزشکان در کنار قرنطینه
خانگی، رعایت فاصله اجتماعی و استفاده از ماسک، رعایت بهداشت
دست‌ها را یکی از مهم‌ترین عوامل قطع چرخه انتقال این بیماری عنوان
کردند.
معاون فرهنگی کانون پرورش فکری کودکان و نوجوانان کشور
ادامه داد: از این‌رو کانون پرورش فکری کودکان و نوجوانان ایران
که یکی از سازمان‌های دوستدار کودک است و کودکان را با کتاب،
ادبیات، فرهنگ و هنر آشنا می‌کند تصمیم به برگزاری مسابقه
بین‌المللی نقاشی «دست‌های پاک، نجات‌بخش زندگی» برای
کودکان و نوجوانان سرتاسر دنیا با هدف فرهنگ‌سازی در حوزه
بهداشت فردی گرفت.