21760
از مهم‌ترین بناهای تاریخی سلطانیه می‌توان به معبد داش‌کسن، گنبد
عظیم سلطانیه، آرامگاه چلبی‌اوغلی، آرامگاه ملاحسن کاشی، چمن
طبیعی سلطانیه، روستای تاریخی ویر، حمام سالار و چشمه شاه‌بلاغی
اشاره کرد که در این میان وجود گنبد سلطانیه بزرگ‌ترین گنبد خشتی
جهان و یادگار دوره ایلخانیان که شاهکاری از معماری بوده و
هنرهایی چون آجرکاری، گچ‌بری، کاشی‌کاری، منبت‌کاری،
آیینه‌کاری و نقاشی در آن به کار رفته است، سالانه پای گردشگران
داخلی و خارجی زیادی را به این شهر باز می‌کند تا جایی که سال گذشته
که هنوز ویروس منحوس کرونا سایه شوم خود را بر سر کشورمان
نگسترانده بود،بیش از 120 هزار گردشگر داخلی و 5000گردشگر
خارجی از این شهر بازدید کردند که این امر می‌تواند نقش بسیار
موثری در اقتصاد استان و اشتغال‌زایی منطقه ایفا کند.
قوانین دست و پاگیر میراث فرهنگی و مشکلات آن برای سلطانیه
وجود بناهای تاریخی عظیم در سلطانیه در کنار همه مزایایی که برای
این شهرستان داشته است، در برخی مواقع نیز مانعی بر سر راه توسعه
سلطانیه در برخی امور به ویژه سرمایه‌گذاری بخش خصوصی به علت
قوانین دست و پاگیر میراث فرهنگی بوده است. وجود این قوانین حتی
ساخت و سازها را نیز در شهرستان در پاره‌ای از مواقع به چالش می‌کشد
تا جایی که طبق آمار از در آمدهای شهرداری سلطانیه در سال گذشته