19676
ادامه داد: برای برنامه‌های مربوط به گرامی داشت هفته دفاع مقدس نیز
باید از ظرفیت‌های تمام دستگاه‌ها به‌خصوص استانداری‌ها و
شهرداری‌ها استفاده شود تا این برنامه‌ها به بهترین شکل برگزار شوند.
نکته مهمی که در برگزاری این برنامه‌ها باید مورد توجه قرار گیرد،
نوآوری و به‌روز بودن برنامه‌هاست، زیرا کارهای فرهنگی
کلیشه‌ای و سنتی تأثیرگذار نیستند و باید از فرم و محتوای خلاقانه در
امور فرهنگی استفاده شود. رییس بنیاد شهید و امور ایثارگران با اشاره
به وضعیت سهام ایثارگران در بانک دی، گفت: تمهیداتی اندیشیده
شده است که ایثارگران عزیز برای اطلاع از وضعیت سهام خود با
مراجعه به بخش سهامداران در سایت بانک دی از آخرین وضعیت سهام
خود در این بانک مطلع شوند. اوحدی در خصوص امضای
تفاهم‌نامه‌های تهیه مسکن برای ایثارگران در استان‌ها گفت: تأمین
مسکن ایثارگران وظیفه قانونی نهادهای ذی‌ربط است. طبق قانون
جامع خدمات‌رسانی به ایثارگران، وزارت راه و شهرسازی موظف
است نسبت به تأمین مسکن ایثارگران اقدام کند. بر همین اساس
تفاهم‌نامه‌ای با وزیر راه و شهرسازی به امضا رسیده و در همین راستا
تفاهم‌نامه‌هایی نیز با استانداران منعقد شده است. برای اجرایی شدن
این تفاهم‌نامه‌ها لازم است در هر استان یک مدیر پروژه تعیین شود تا
کارها سریع‌تر پیش بروند. رییس بنیاد شهید و امور ایثارگران تأکید