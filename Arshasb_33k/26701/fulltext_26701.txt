26701
قطع برق آمده و بیمه هم به دلیل تأخیر در پرداخت به مشکل برخورده. با
این وضعیت چراغ خیلی از تالارها و رستوران‌ها به‌زودی خاموش
می‌شود.» محمدرضا باباخانی یکی از قدیمی‌ترین
رستوران‌دا‌رهای تهران و نایب‌رئیس اتحادیه چلوکباب و
مدیرعامل شرکت تعاونی این صنف می‌گوید:« این مدت یک میلیارد
تومان چک رستوران‌دارها و چلوکبابی‌هایی که از تعاونی خرید
کرده بودند، برگشت خورده. ما این چک‌ها را بدون اینکه اقدامی‌ کنیم
نگه داشته‌ایم چون می‌دانیم توان پرداخت ندارند. به هرحال آنها
بهترین روزهای کاسبی را از دست داده‌اند و اگر دولت همین امروز
کمک نکند، خیلی از آنها ورشکست می‌شوند. خود من توی رستوران
به هر سختی که بود حقوق و عیدی پرسنل را پرداخت کردم چون
نمی‌خواستم شب عیدی شرمنده زن و بچه باشند. شرکت تعاونی را هم
برای تثبیت قیمت و تأمین مایحتاج رستوران ‌ها و چلوکبابی‌ها
راه‌اندازی کردیم که به این روز افتاده. صنف ما دچار ضرر و زیان
وحشتناکی شد. متأسفانه با وجود اینکه اعلام کردند تأمین اجتماعی
بیمه بیکاری می‌دهد اما هنوز این کار انجام نشده و اگر قرار است دولت
کمکی کند امروز باید انجام بدهد فردا خیلی دیر است. یکی از این
کمک‌ها می‌تواند بخشیدن مالیات این سه ماه باشد. همه می‌دانیم دولت
به خاطر وضعیت قیمت نفت، تحریم و کرونا شرایط مالی خوبی ندارد اما