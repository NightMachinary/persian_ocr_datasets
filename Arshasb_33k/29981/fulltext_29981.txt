29981
تصمیم بر این شد که سازمان حمل بار و مسافر شهرداری اراک این
بازسازی را به انجام برساند که تاکنون بازسازی چهار دستگاه انجام
شده و مابقی کار نیز به مرور انجام می گیرد.
سخنگوی شورای شهر اراک افزود: در این جلسه موضوع حسابرسی
سال های 97 و 98 شورای شهر نیز مطرح شد. پیش نویس این حسابرسی
تهیه شده است، اما تا اوایل هفته آینده به شهرداری فرصت داده شد که
برخی موارد موجود در بندها را رفع کند، البته حسابرسی شهرداری
همواره به صورت نقدی بوده است، اما با استقرار سیستم نرم افزاری
جدید، حرکت به سمت حسابداری تعهدی آغاز شده است که با تکمیل
این سیستم معضلات موجود در حسابرسی شهرداری رفع می شود.
وی اضافه کرد: در این جلسه گزارش هزینه و درآمد شهرداری در 6 ماهه
نخست سال جاری نیز مطرح شد چراکه شهرداری موظف است هر 6 ماه
گزارشی از هزینه و درآمد خود را به شورای شهر ارائه کند. این گزارش
صبح روز گذشته در کمیسیون برنامه و بودجه به تصویب رسید، اما
برای اینکه ریز هزینه ها شفاف‌تر بیان شود، مقرر شد که هفته آینده این
گزارش در صحن علنی به تصویب برسد.
نادری با اشاره به 28 مهرماه روز اراک گفت: شورا و شهرداری قطعا برای
برگزاری باشکوه این روز برنامه های خاصی را مدنظر دارند که اعلام
می شود.