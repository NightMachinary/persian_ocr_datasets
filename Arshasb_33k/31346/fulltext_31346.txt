31346
در زمان این رخداد، هیلاری کلینتون در اظهار نظری در توئیتر
نوشت: این یک استفاده وحشتناک از قدرت ریاست جمهوری است.
کلینتون در ادامه در خصوص قتل جورج فلوید سیاهپوست به دست
پلیس در مینیاپولیس و نحوه پاسخ ترامپ به آن صحبت و تصریح کرد:
وقتی که ما یک قتل وحشتناک همچون مورد مینیاپولیس را داشتیم او
ساعاتی بعد از آنکه ما ویدئوی وحشتناک آن را تماشا کردیم گامهایی
به جلو برداشت تا وانمود کند قصد همدلی داشت و تلاش کرد صراحتا
درباره این تداوم آشکار نژادپرستی و بی‌عدالتی‌های پلیس و نظام
قضایی حرف بزند. اما او به یک باره مسیرش را تغییر داد چون انجام این
کارها برای او راحت نیست.
کلینتون از معترضان ضدنژادپرستی به خاطر آمدن به خیابان‌ها
تحسین کرده و خواستار انجام اصلاحاتی در سیستم پلیس شده و اظهار
امیدواری کرد که عدالت در ادامه اجرا شود.
او عنوان کرد: اگر شما نگاهی به جوانانی که محرک اصلی این اعتراضات
صلح آمیز در پاسخ به قتل جورج فلوید هستند، بیندازید، می توان
امیدوار شد که این روند نه فقط باعث شادی دل عده ای شود بلکه همچنین
سبب برچیدن برخی موانع ساختاری در قبال برابری و عدالت شود به
نحوی که اجازه ندهد هر ثانیه طرح یک درخواست در شبکه های
اجتماعی باعث انحراف توجه از موضوع اصلی شود.