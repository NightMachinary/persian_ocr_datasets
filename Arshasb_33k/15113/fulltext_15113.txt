15113
نماینده ولی فقیه در استان فارس راه تحصیل و تقویت ایمان را اخلاص
دانست و با اشاره به حدیثی دیگر از حضرت امام صادق(ع) تاکید کرد
که اگر هر کاری برای خدا باشد، جایگاه انسان در ملکوت اعلا، تثبیت
خواهد شد.
او به جوانان توصیه کرد تا برای ایجاد یک چهارچوب عقیدتی مناسب و
تقویت آن از کتب مختلف استفاده کنند و در قدم اول حتما کتاب
مقدمه‌ای بر جهان بینی اسلامی استاد شهید مطهری را مطالعه کنند.
آیت‌الله دژکام در خطبه دوم نماز با یادآوری اینکه تحول خواهی و
تحول گرایی مدنظر مقام معظم رهبری به عنوان یکی از سیره‌های
بنیانگذار جمهوری اسلامی، موضوعی بسیار با اهمیت محسوب
می‌شود، مهمترین رکن در این مسیر را تحول در جهات معنوی
برشمرد.
او خاطرنشان کرد که از نگاه امام و کسانیکه در خط امام هستند، اگر
نتوانیم خود را اصلاح کنیم، هر تحولی که در جامعه رخ دهد، امکان
دارد بهره دنیایی ببریم اما برای آخرت چیزی نخواهیم داشت.
وی با تاکید دوباره بر لزوم تقویت جنود عقل و تضعیف جنود جهل برای
دستیابی به تحول درونی، گفت: نباید اینگونه فکر کنیم که در مقابل
شیطان بیمه هستیم، شیطان قسم خورده که ما را گمراه کند، همواره باید
این موضوع را متوجه بود.