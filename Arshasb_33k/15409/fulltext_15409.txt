15409
به گزارش ایسنا، روزنامه ایران نوشت: «بسیاری از مراکز درمانی
کشور با شیوع کرونا دو تجربه غنی را پشت سر گذاشتند؛ پرهیز از نسخه
کاغذی و اعتماد به شبکه داخلی یا اینترانت مرکز و روبه‌رو شدن با نقص
بزرگی به‌ نام پرونده سلامت بیمار. این روزها اگر به یکی از بیمارستان‌ها
سر زده باشید، حتماً دیده‌اید که بعد ‌از معاینه، نسخه‌ای در اختیار شما
قرار نمی‌گیرد و اگر بخواهید به بخش‌های دیگری مثل رادیولوژی یا
داروخانه مراجعه کنید، کافی است نام یا کد ملی‌تان را بگویید و تمام.
هم دارو حاضر است هم در بخش رادیولوژی یا حسابداری منتظر شما
هستند. این شرایط فقط برای پیشگیری از انتقال ویروس یا روان‌سازی
کارها نیست، بلکه پایه‌ای است برای ترمیم نقصان بزرگی به‌ نام
بی‌اطلاعی از سوابق بیمار.
در گزارش «کرونا زندگی‌ام را نجات داد» روزنامه ایران که 20 آبان
منتشر شد، چند روایت از بیمارانی خواندید که با علائم کرونا به مراکز
درمانی رفته بودند اما با آزمایش‌های ابتدایی تازه در جریان
بیماری‌های زمینه‌ای پنهان یا بیماری‌های خطرناکی مثل سرطان و
تالاسمی در بدن خود قرار گرفته بودند. به نظر شما تا مشخص شدن نتیجه
چنین آزمایش‌هایی چقدر پروسه درمان عقب می‌افتد؟ چقدر امکان
خطای پزشکی وجود دارد؟ چرا باید یک بیمار با علائم کرونا به
درمانگاه برود و تازه آنجا معلوم شود که به فشار خون یا دیابت