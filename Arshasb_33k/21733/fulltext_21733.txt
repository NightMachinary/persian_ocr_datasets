21733
قهرمان‌پور: اعتبار جهانی آمریکا آسیب دید/ ممنوعیت‌های توییتری
ترامپ درست بود
رحمان قهرمان‌پور در گفت‌وگو با ایسنا با اشاره به تحولات آمریکا و
حمله هواداران دونالد ترامپ به کنگره این کشور با اشاره به اظهارات
بوریس جانسون درباره این تحولات و رفتار ترامپ گفت: کار به
جایی رسید که بوریس جانسون هم منتقد این اقدام ترامپ شد؛ کسی که
شبیه‌ترین سیاستمدار به ترامپ بود. این نشان می دهد مساله برای
آمریکا و کلیت ساختار نظام سیاسی آمریکا و لیبرال دموکراسی یک
تهدید جدی بود. استعفاها و واکنش مک کانل و لیندسی گراهام نشان
داد ترامپ از خطوط قرمز خیلی از سیاستمداران و نظام سیاسی آمریکا
عبور کرده است و احساس خطر آنها باعث شد واکنش‌های جدی و
تندی را از سوی هر دو طیف دموکرات و جمهوری خواه شاهد باشیم.
وی ادامه داد: اعتبار جهانی آمریکا تحت تاثیر این اتفاقات آسیب
دید. اگر توجه کنیم همیشه هدف و استراتژی امنیت ملی آمریکا
گسترش لیبرال دموکراسی بوده است و این مساله از سوی دموکرات و
جمهوری خواه مورد تاکید بوده است اما وقتی این ارزش توسط
شهروندان آمریکایی به چالش کشیده شد، معلوم شد چالش ها از سطح
گفتار و رسانه فراتر است و در آینده می‌تواند به بحران تبدیل شود. اگر
نظام سیاسی و لیبرال دموکراسی آمریکا به آن پاسخی ندهد چند سال بعد