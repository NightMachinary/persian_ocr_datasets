152
تخصیص داده شده است، آبی وجود ندارد؛ پس آب خوزستان کجا
رفته است؟
آیت‌الله حیدری تصریح کرد: آب خوزستان به بهانه آب شرب به جای
دیگر منتقل شده است؛ آب این استان نه برای آب شرب بلکه برای فضای
سبز، صنعت و کشاورزی منتقل شده است. ما بخیل نیستیم که جاهای
دیگر آباد شوند اما کدام دولت عاقل و عادلی می‌پذیرد که آباد کردن
جایی به بهای به خاک سیاه نشاندن منطقه دیگر تمام شود؟
وی افزود: مساله ریزگردها، کمبود آب، شوری آب آبادان و
خرمشهر، از بین رفتن سه تا چهار میلیون اصله نخل خوزستان، نابود
شدن هورالعظیم و جاهای دیگر از آثار انتقال آب است.
نماینده خوزستان در مجلس خبرگان رهبری بیان کرد: بنابراین
آب‌های خوزستان و سرشاخه‌های کارون باید به صورت طبیعی به
اینجا بیایند تا خوزستان به آبادانی خود امیدوار باشد.
وی گفت: در شورای عالی آب کشور تصویب شده که آب شور دریا،
شیرین شود و آن را ببرند پس چرا سرشاخه‌های خوزستان را به جای
دیگر ببرند؟ بنابراین عزیزان ما به ویژه سپاه باید نسبت به این موضوع
توجه بیشتری داشته باشند.