28540
پرسپولیس مطالبات شناگران را پرداخت می‌کند؟
به گزارش ایسنا، در حالی که لیگ واترپلو و شنا مدت زیادی است تمام
شده اما هنوز پرسپولیس مطالبات دو تیم شنا و واترپلو را پرداخت
نکرده است. کل مبلغ قراردادهای دو تیم شنا و واترپلو حدود 500
میلیون تومان است که این رقم در مقابل قرارداد یک فوتبالیست
پرسپولیسی ناچیز است. با این وجود مشخص نیست که چرا پرسپولیس
برای پرداخت مطالباتش تعلل می‌کند.
اکنون تیم فوتبال پرسپولیس فینالیست جام باشگاه‌های آسیا شده و با
صعود به فینال درآمد خوبی روانه این باشگاه خواهد شد. باید دید که
پرسپولیس با وجود قولی که داده است مطالبات شناگران را پرداخت
خواهد کرد یا همچنان برای انجام تعهداتش تعلل می‌کند.
دبیر فدراسیون شنا، شیرجه و واترپلو در این خصوص به ایسنا گفت:
متاسفانه هنوز پرسپولیس بدهی خود را به شناگران پرداخت نکرده
است قول هایی داده شده که با خوب شدن اوضاع اقتصادی بدهی هارا
سریعتر پرداخت کند.
پرسپولیس‌ پیشنهادش به علیپور را بالاتر برد
به گزارش ایسنا، باشگاه پرسپولیس طی اطلاعیه‌ای اعلام کرد: به
احترام خواست هواداران، مسئولان باشگاه امروز هم تلاش زیادی
برای تمدید قرارداد با علی علیپور داشتند. بر این اساس سعی شد با خود او