25613
نقض حریم هوایی لبنان توسط دشمن صهیونیستی
به گزارش ایسنا، به نقل از خبرگزاری اسپوتنیک، ارتش لبنان با صدور
بیانیه‌ای اعلام کرد، یک فروند هواپیمای اطلاعاتی رژیم
صهیونیستی حریم هوایی لبنان را در فراز آسمان شهرک «علما الشعب»
نقص کرد.
در بیانیه ارتش لبنان همچنین آمده است، این هواپیما پس از گشت‌زنی
بر فراز آسمان مناطق جنوب، حریم هوایی لبنان را از شهرک «الناقوره»
واقع در مرزهای لبنان و اراضی اشغالی ترک کرد.
ارتش لبنان همچنین اعلام کرد، هواپیمای صهیونیستی در کمتر از
12 ساعت مجددا حریم هوایی لبنان را بر فراز آسمان شهرک «کفرکلا»
نقض کرد، این هواپیمای اسرائیلی در مناطق جنوب به پرواز ادامه داد و
پس از حدود یک ساعت گشت‌زنی از فراز آسمان شهرک «یارون» این
کشور را ترک کرد.
ارتش لبنان در بیانیه خود اعلام کرد، موضوع این دو نقض حریم
هوایی توسط رژیم صهیونیستی با هماهنگی نیروهای حافظ صلح
سازمان ملل مستقر در لبنان (یونیفیل) پیگیری می‌شود.
ارتش رژیم صهیونیستی هنوز به بیانیه ارتش لبنان واکنشی نشان
نداده است.
نقض‌ مجدد حریم هوایی و دریایی لبنان توسط رژیم صهیونیستی