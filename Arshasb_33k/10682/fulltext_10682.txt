10682
آنها برای عملکرد بهتر علیه حزب الله می‌شود.
تلاش آرامکو برای بازنگری در قرارداد خرید سهام سابیک
به گزارش ایسنا، آرامکو سال میلادی گذشته توافق کرد 70 درصد
سهام شرکت سابیک را از صندوق سرمایه دولتی عربستان سعودی در
قراردادی به ارزش 69.1 میلیارد دلار خریداری کند که یکی از
بزرگترین قراردادهای منعقد شده در صنعت جهانی پتروشیمی تا به
امروز به شمار می رود.
در زمان اعلام این توافق در مارس سال 2019، قیمت خرید توافقی
123.39 ریال معادل 32.86 دلار به ازای هر سهم بود اما سهام سابیک
اکنون که قیمت نفت سقوط کرده و پاندمی ویروس کرونا سابیک را در
سه ماهه نخست سال 2020 به دومین ضرر سه ماهه متوالی کشانده است،
حدود 70 ریال معامله می شود.
ارزش کل بازار سابیک حدود 56.5 میلیارد دلار است که ارزش
سهامی که قرار است تحت کنترل آرامکو باشد را به حدود 40 میلیارد
دلار می رساند.
آرامکو قرار بود پس از عرضه اولیه عمومی سهام خود در سال گذشته،
حدود 75 میلیارد دلار سود نقدی به دولت عربستان بپردازد اما
تحلیلگران می گویند نقدینگی آزاد این شرکت مبلغ مذکور را
پوشش نمی دهد.