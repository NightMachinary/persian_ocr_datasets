21350
بایرن مونیخ زیر نظر فلیک توانسته نتایج درخشانی به دست آورد و به
همین خاطر هم باشگاه تصمیم گرفت که قرارداد این مربی را تمدید
کند.
فلیک: چنین سبک بازی را دوست ندارم
به گزارش ایسنا و به نقل از کیکر، بایرن مونیخ در هفته یازدهم
رقابت‌های بوندسلیگا به مصاف یونیون برلین رفت که این دیدار
برنده نداشت و با تساوی یک بر یک به پایان رسید.
فلیک از توقف تیمش در این دیدار راضی نیست. سرمربی بایرن مونیخ
در نشست خبری بعد از بازی گفت: در دقایق آغازین عملکرد خوبی از
خود نشان ندادیم و به همین خاطر دروازه ما خیلی زود باز شد. در نیمه دوم
بازی بهتری را به نمایش گذاشتیم و فرصت‌های زیادی را روی دروازه
حریف خلق کردیم.
او ادامه داد: می‌توانستیم برنده این دیدار شویم. گل تساوی را به ثمر
رساندیم اما دیگر موفق به گلزنی نشدیم. هم‌چنان که پیش از این هم گفتم
فصل سختی پیش‌رو داریم و بازی به بازی شرایط برای تیم‌ها سخت‌تر
می‌شود.
فلیک در انتقاد از بازیکنان بایرن گفت: در بعضی از دقایق بازی دقت و
تمرکز لازم را در پاس دادن نداشتیم. بازیکنان به ارسال توپ‌های بلند
و بی‌هدف روی آوردند. من چنین سبک بازی را دوست ندارم.