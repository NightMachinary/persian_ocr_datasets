9938
تشدید فشار اقتصادی به دلیل کرونا به افزایش زندانیان معسر منجر شده
است
کریم‌الله محبوبی 21 مرداد در مراسم عقد تفاهمنامه همکاری میان ستاد
دیه و اداره اوقاف و امور خیریه استان اردبیل اظهار کرد: در این شرایط
سخت هموطنان باید به اشکال مختلف یاریگر نیازمندان و اقشار
آسیب‌دیده و گرفتار در مشکلات اقتصادی باشند تا مبادا تشدید این
گرفتاری مالی به افزایش زندانیان معسر منجر شود.
وی فرمایشات مقام معظم رهبری را در راه‌اندازی پویش کمک مومنانه
یادآور شد و خاطرنشان کرد: این کمک‌های مومنانه بستر خوبی را
فراهم کرده تا بسیاری از جرایم که به دلیل شرایط سخت اقتصادی و فقر
رخ می‌دهد به حداقل رسیده و نمود آن را کمتر در جامعه می‌بینیم.
مدیرعامل ستاد دیه استان اردبیل با اشاره به سیاست‌های قوه قضاییه در
ارتباط با کاهش جمعیت کیفری در زندان‌ها گفت: در این زمینه طرح هر
مسجد آزادسازی یک زندانی با همکاری اداره کل اوقاف و امور
خیریه استان اردبیل اجرا خواهد شد.
محبوبی افزود: با موافقت هیئت امنای نمایندگی ستاد دیه استان در
راستای اجرایی شدن اهداف ستاد شورای هماهنگی و مشورتی امور
خیریه استان و برای بهره‌مندی هر چه بیشتر از ظرفیت‌های مردمی،
خیرین و هیئت‌های مذهبی و همچنین هیئت امنای مساجد محلات