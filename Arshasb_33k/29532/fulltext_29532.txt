29532
چرا به یک نظام مالیاتی شفاف نیاز داریم؟
قاسم نوروزی عضو هئیت علمی دانشگاه آزاد قائمشهر در گفت‌وگو با
ایسنا مازندران با اشاره به اینکه زمانی صحبت از نظام مالیاتی می‌شود به
این معنی است که مالیات یکی از منابع اصلی درآمدی دولت است،
اظهار کرد: در تمام کشور اهدافی برای نظام مالیاتی در نظر گرفته شده
است که اصلاح و شفافیت آن می‌تواند بسیار موثر باشد و این موضوع
در مازندران با سایر نقاط تفاوتی ندارد.
وی با بیان اینکه درآمدهای مالیاتی بخش اعظمی از کسری بودجه
دولت را می‌تواند جبران کند، تصریح کرد: مالیات، دولت را از
وابستگی به نفت جدا می‌کند و یا اینکه سهم نفت را در بودجه خود کاهش
می‌دهد، در واقع از اقتصاد تک‌محصولی فاصله خواهیم گرفت.
عضو هئیت علمی دانشگاه آزاد قائمشهر با تاکید بر اینکه نظام مالیاتی
شفاف، موجب جهت‌دهی سرمایه‌گذاری‌ها می‌شود، گفت: یک نظام
مالیاتی شفاف و کارآمد می تواند بخش اعظم سرمایه‌ها را در اموری به
کار گیرند که به آن نیازمند هستند.
نوروزی با بیان اینکه بخش اعظم سرمایه‌ها در کشور و مازندران در
دلالی و سفته‌بازی هدر می‌رود و دلیل اصلی آن نیز نبود یک سیستم دقیق
دریافت مالیات از آنها است، خاطرنشان کرد: بسیاری از دلال‌ها بر
خلاف دستگاه‌های تولیدی و یا خدماتی، سیستم مالیاتی را دور