22658
مجوزی برای سفر به گیلان و مازندران صادر نشود/ لززوم دقت‌نظر در
ارتباط با بازگشایی مدارس
به گزارش ایسنا، انوشیروان محسنی بندپی در جلسه ستاد مقابله با کرونا
استان تهران گفت: با همت دست اندرکاران کنترل و مدیریت بیماری
کووید 19 به ویژه نظام سلامت کشور شاهد کاهش مبتلایان، بستری
ها و فوتی های کرونا ویروس در کشور و استان تهران هستیم. تحقق این
مهم مدیون اقدامات چند گانه ای است که ظرف این مدت انجام شده
است. اقداماتی همچون اعمال محدودیت ها، منع ترددها و شروع
طرح شهید سلیمانی این شرایط را فراهم آورده است و امروز باید در حفظ
این شرایط تمام تلاش خود را به کار بگیریم.
وی افزود: برای حفظ شرایط موجود تمامی محدودیت های اعمال
شده توسط ستاد ملی مقابله با کرونا و پروتکل هایی که نظام سلامت
تدوین کرده است را باید در دستور کار قرار دهیم. این ویروس ریشه
کن نشده است و نوع جدید آن هم آمده که به سن و شرایط زمینه ای کاری
ندارد و همه را درگیر می کند. این شرایط جدیدی است و تا تولید واکسن
ملی و بومی و خرید واکسن از کشورهای قابل اعتماد باید با رعایت
پروتکل ها به صورت دقیق سیر نزولی ابتلا و فوتی های کرونا را حفظ
کنیم.
محسنی بندپی ادامه داد: جمع بندی جلسه امروز این است که در استانی با