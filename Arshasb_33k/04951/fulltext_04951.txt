4951
امیدواری گواردیولا به رسیدن به رکورد زیدان و آنچلوتی
به گزارش ایسنا و به نقل از یوفا، منچسترسیتی در یکی از دیدارهای
حساس مرحله یک چهارم نهایی لیگ قهرمانان اروپا باید به دیدار لیون
فرانسه برود. برتری در این دیدار باعث می شود تا سیتی به نیمه نهایی
معتبرترین تورنمت فوتبالی در قاره ارپا راه یابد.
پپ گواردیولا که دو قهرمانی با بارسلونا در لیگ قهرمانان داشت،
هرگز نتوانست بعد از آن دوران درخشان موفقیت خود را تکرار کند و به
همین خاطر خیلی ها نیز قهرمانی او در لیگ قهرمانان را به حضور لیونل
مسی فوق ستاره آرژانتینی مرتبط دانستند.
اکنون بهترین فرصت برای قهرمانی او و تیمش در لیگ قهرمانان فراهم
شده است. برگزاری بازی ها به صورت تک حذفی و متمرکز شانس سیتی
را برای موفقیت در لیگ قهرمانان زیاد کرده است. آنها بعد از برتری
برابر لیون باید در مرحله نیمه نهایی به مصاف یکی از دو تیم بارسلونا یا
بایرن مونیخ بروند که هر دو تیم از تیم های سابق گواردیولا هستند و این
مربی شناخت خوبی روی آنها دارد.
در تاریخ لیگ قهرمانان زین الدین زیدان 3 بار با رئال مادرید، کارلو
آنچلوتی دو بار با میلان و یک بار با رئال مادرید قهرمانی را تحربه کردند و
گواردیولا می تواند خودش را به صدر برساند. البته باب پیزلی نیز سابقه
3 قهرمانی در جام باشگاه های اروپا را لیورپول در کارنامه خود دارد.