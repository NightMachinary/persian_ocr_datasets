17390
ساختمان تعمیرات و بازآماد دیسک و ترمز هواپیما افتتاح شد
به گزارش ایسنا به نقل از روابط عمومی ارتش، در این مراسم، امیر سرتیپ
نصیرزاده فرمانده نیروی هوایی با ابراز خرسندی از افتتاح این مرکز،
تاکید کرد: توانمندی کارکنان نیروی هوایی ارتش بسیار بالاست و
باید از این نیروهای نخبه و مستعد علمی و فنی استفاده بهینه کرد.
وی در ادامه با تاکید بر اولویت قرار دادن کارهای درون سازمانی،
افزود: از هر نوع ایده و کار خلاقانه حمایت لازم را خواهیم کرد.
امیر سرتیپ دوم جعفرپور فرمانده آماد و پشتیبانی نیروی هوایی نیز در
این مراسم گفت: ساختمان تعمیرات و بازآماد دیسک و ترمز هواپیما با
هدف ارتقای سطح علمی کارکنان مرکز تعمیرات هواپیما فرماندهی
آماد و پشتیبانی هوایی و همچنین اخذ استاندارد های لازم برای تولید
دیسک و ترمز انواع هواپیماهای مسافربری شرکت‌های داخلی که به
دلایل تحریم‌های ظالمانه بین‌المللی از فروش آنها به شرکت‌های
هواپیمایی داخلی خودداری می‌شد، تاسیس شده است تا ان‌شاالله به
یاری خداوند و تلاش کارکنان فرماندهی آماد بتوانیم این گره
صنعتی را باز کنیم و خدمتی دیگر را به صنعت هواپیمایی کشوری در
تولید این قطعات ارائه بدهیم
ساختمان خانه مطبوعات کهگیلویه و بویراحمد کلنگ زنی می شود
“حسین کلانتری”در خصوص تعیین تکلیف زمین برای احداث