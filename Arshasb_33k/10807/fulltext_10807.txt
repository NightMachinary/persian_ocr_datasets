10807
از سوی دیگر خیلی از خانواده‌ها هم سردرگم هستند و هنوز برای
فرستادن یا نفرستادن فرزندشان به مدرسه تردید دارند. برخی معتقدند
سلامت بچه‌ها حتی اگر یک سال هم مدرسه نروند مهم‌تر است و برخی هم
معتقدند در خانه امکان پیشرفت تحصیل وجود ندارد و در صورت
ایمن بودن مدارس تمایل دارند بچه‌ها به مدرسه بروند.
در این میان معلمان که بار اصلی آموزش و پرورش را به دوش دارند با
مشکلات زیادی مواجه هستند. آنها می‌گویند آنلاین بودن در همه
ساعات شبانه‌روز، تهیه و تولید فیلم‌های آموزشی و پاسخ به سؤالات
دانش‌آموزان باعث می‌شود نظم زندگی‌شان به هم بریزد.
فرهنگ طالبی، معلم زبان انگلیسی یکی از مدارس شهر بیرجند است. او
می‌گوید عمل قلب باز کرده و با نگرانی در کلاس درس حاضر می‌شود:
«تدریس زبان انگلیسی برای دانش‌آموزان پایه هفتم مثل آموزش
الفبا برای پایه اول است. حالا برای دانش‌آموزی که آشنایی با زبان
انگلیسی ندارد چطور در فضای مجازی می‌توانیم نحوه نوشتن
حروف و تلفظ و کلمه‌سازی یاد بدهیم. باید به شکلی برنامه‌ریزی می‌شد
که لااقل درس‌های تخصصی حضوری تدریس شود. از آن طرف من
که عمل قلب کرده‌ام چطور در کلاس حاضر شوم؟»
طالبی می‌گوید: «با وجود این که وزیر آموزش و پرورش اعلام کرد
ظرفیت هر کلاس 12 نفر است و مدیر کل آموزش و پرورش خراسان