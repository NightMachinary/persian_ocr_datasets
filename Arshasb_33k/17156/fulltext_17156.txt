17156
به گزارش ایسنا، وی با تاکید بر اینکه به روزرسانی تجهیزات و
امکانات این مجموعه باید در اولویت قرار بگیرد، گفت: این اتفاق باید
در بازه زمانی مناسب و بر اساس نیازهای موجود صورت بگیرد.
وی افزود: با نامگذاری امسال از سوی مقام معظم رهبری با عنوان جهش
تولید باید بیش از پیش به برونگرا و درونزا بودن اقتصاد آن هم در شرایط
سخت تحریم توجه کنیم.
رئیس سازمان فنی و حرفه‌ای کشور با اشاره به رویکرد این سازمان برای
حرکت مرکز تربیت مربی در مسیر تحقق شعار امسال گفت: مرکز تربیت
مربی نقش جریان سازی در سیستم فنی و حرفه ای کشور دارد به همین دلیل
باید از ظرفیت‌های آن برای تحقق شعار سال بهره ببریم.
وی بیان کرد: در حال حاضر 5800 مربی سازمان فنی و حرفه ای و 12 هزار
و 700 مربی آموزشگاه آزاد فنی و حرفه ای در کشور فعالیت دارند که
سازمان‌ها و شرکت‌های تولیدی نیاز خود را از طریق توان و تخصص
این افراد مهارت دیده برطرف می کنند.
به گفته اوسط هاشمی حرکت به سوی بازسازی، بازنگری و بروزرسانی
در مجموعه های مهارتی برای معنا دادن به حقوق شهروندی مهم است و
این اراده اکنون وجود دارد تا سهم مهارت متناسب با وزن تاریخی آن
مورد عنایت سازمان بودجه و برنامه کشور قرار گیرد.
وی با بیان اینکه بنا شده پایه ریزی خوبی در برنامه هفتم توسعه کشور