5227
انتقاد رئیس مجمع نمایندگان گیلان از طولانی شدن پروسه حقوقی خلع
ید پیمانکار تصفیه خانه انزلی
احمد دنیامالی امروز در آیین تکریم و معارفه فرماندار انزلی که در سالن
اجتماعات اداره فرهنگ و ارشاد اسلامی این شهرستان برگزار شد،
اظهار کرد: انزلی شهری با ویژگی های جغرافیایی خاص است و جمعیت
متراکم شهری دارد با توجه به اینکه این شهر بین تالاب و حریم دریا قرار
دارد اراضی کمی در اختیار دارد و باعث شده به لحاظ شهرسازی با
محدودیت مواجه شویم بر همین اساس سرویس دادن به شهر خطی
سخت تر از شهرهای شعاعی است که در نظام شهرسازی به عنوان یک
محدودیت جدی مدنظر است.
دنیال مالی به مشکل کم آبی در اراضی کشاورزی اشاره کرد و گفت:
بیش از 7000 هکتار از اراضی کشاورزی شامل شالیزار و بخشی با
کاربری باغی هستند به جهت اینکه در پایین دست قرار داریم در فصل نشا
مجبوریم اراضی خود را از آب تخلیه کنیم و بعد از این مرحله با مشکل کم
آبی مواجه هستیم و هر ساله با این موضوع مشکل داریم.
نماینده مردم انزلی در مجلس شورای اسلامی از راکد ماندن پروژه
تصفیه خانه شهر انزلی انتقاد کرد و افزود: پروسه حقوقی خلع ید،
تعویض و جابجایی پیمانکار طولانی شده و این پروژه با عملکرد
فیزیکی 85 درصد در محدوده طالب‌آباد دو سال و نیم است که متوقف