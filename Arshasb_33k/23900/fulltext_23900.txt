23900
می‌گویند دلال‌ها! این دلال‌ها چه کسانی هستند؟ قوه قضائیه این
موضوع را بررسی کند. وی تصریح کرد: می‌خواهم بگویم این
بی‌ثباتی در قیمت‌ها کمر مردم را شکسته و این مسئله اعتبار نظام ما را که
محصول خون‌های شهیدان بزرگوار و مردم فداکار است خدشه‌دار
می‌کند، پیشنهاد من این است که این مجموعه‌های اصیل نظام به میدان
بیایند و ضروریات زندگی مردم، حتی مسئله خودرو را با قیمت تمام
شده و سود خیلی کم در اختیار مردم قرار بدهند که مردم احساس کنند
می‌شود هنوز زندگی کرد.
رئیس مرکز فقهی ائمه اطهار (ع) خاطر نشان کرد: ما که با مردم در ارتباط
هستیم مشکلاتشان را به ما می‌گویند و می‌پرسند چه کنیم؟ قبلاً گفته
می‌شد این مشکل وجود دارد و حل می‌شود اما الآن به این نقطه رسیدند که
می‌گویند قابل حل نیست! روز به روز دارند این وضع را بر مردمی که بار
این نظام روی دوش‌شان بوده، جبهه‌ها را اداره کرده و در راهپیمایی‌ها
حضور یافته‌اند سنگین‌تر می‌کنند، به نحوی که مردم ضعیف احساس
خرد شدن می‌کنند. عرضم این است که آقایان دلسوزی که در تهران
هستند و این مسائل را از ما بهتر می‌دانند، بنشینند یک فکر اساسی کنند.
وی ادامه داد: به نظر من این کار شدنی است، همین 50 هزار تبلتی که
فرمودید و من از خبرش خیلی خوشحال شدم، دلیل است که می‌شود این
کار را کرد.