3363
می‌خواهم بگویند این بازیکنان را باید نگاه کنند. کی‌روش استنلی
پایش به توپ نمی‌خورد. او در نیم فصل دوم در یک بازی 10کیلومتر
می‌دوید اما در نیم فصل دوم دو کیلومتر هم نمی‌دوید. این مسائل باید
کالبد شکافی و بررسی شود. نظر من این است بازیکن خارجی باید سه
برابر بازیکن ایرانی مفید باشد. اگر در باشگاهی کاره‌ای بودم این مساله
را رعایت می‌کردم. اگر یک بازیکن خارجی می‌آوردم باید بهتر از
بازیکن ایرانی عمل می‌کرد. مربی خارجی هم به همین صورت است. ما
یک زمانی استراماچونی‌های زیادی در فوتبال ایران داشتیم. فقط به یک
مربی بسنده کردیم و درباره آن صحبت می‌کنیم. برانکو هم آمد جا
افتاد و خوب کار کرد.
اسکوچیچ مربی خوب و بی ادعایی است اما تجربه ملی ندارد
مربی سال‌های دور تیم ملی با بیان این که اسکوچیچ مربی خوب، بی ادعا
و با شخصیتی است، عنوان کرد: او با باشگاه‌های مختلفی در فوتبال ایران
کار کرده و خوب هم کارش را انجام داده است اما او سابقه ملی ندارد و تا به
حال در هیچ تیم ملی کار نکرده است. چون دم دست فدراسیون بود،
آمدند او را مربی تیم ملی کرده‌اند. در مملکتی که کی‌روش می‌آید و
ویلتموس می‌رود. ویلتموس می‌رود و اسکوچیچ می‌آید، تضاد
فرهنگی به وجود می‌آید. فرهنگ هر سه مربی با هم تفاوت دارد و این‌ها را
اصلا نمی‌شود کنار همدیگر گذاشت.