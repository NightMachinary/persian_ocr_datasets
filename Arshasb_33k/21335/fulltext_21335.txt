21335
می‌کند. با توجه به این موارد مقرر شد که کمیته مشترکی با شورای عالی
انقلاب فرهنگی برای رفع مشکلات مربوطه تشکیل شود.
فلاحی: کمیسیون آموزش در برگزاری کنکور سراسری تابع نظر ستاد
کرونا است
احمدحسین فلاحی در گفت‌وگو با ایسنا، در توضیح جلسه امروز
کمیسیون آموزش و تحقیقات مجلس گفت: طبق درخواست
خانواده‌های متقاضی شرکت در کنکور سراسری این موضوع در
کمیسیون آموزش مطرح شد. در نهایت تصمیم بر آن شد که کمیسیون
آموزش تابع نظر ستاد ملی مبارزه با کرونا باشد و هر چه این ستاد تصمیم
بگیرد ما هم قبول می‌کنیم. البته که وزارت علوم اصرار بر برگزاری
کنکور در 30 مرداد دارد. چون گفته شده رفتار کرونا مشخص نیست و
ممکن است در صورت تعویق زمان برگزاری کنکور شیوع کرونا
بیشتر شده و دیگر بعد از آن نتوان کنکور را برگزار کرد.
وی افزود: البته پیشنهاد کمیسیون آن است که در نحوه برگزاری
کنکور تجدیدنظر صورت گیرد و از تجارب کشورهایی همچون
چین و ژاپن استفاده شود که اینگونه آزمون‌های سراسری در فضای باز
و بسیار گسترده همچون استادیوم برگزار شد.
فلاحی همچنین گفت که در این جلسه رئیس کمیسیون آموزش
گزارشی از جلسه خود با معاون علمی و فناوری رئیس جمهور ارائه کرد.