1546
اتمام کاداستر در 200 هزار هکتار از اراضی ملی گیلان
سهیل توکلی در گفت وگو با ایسنا، با بیان اینکه یک میلیون و 17 هزار
هکتار از مساحت استان گیلان را اراضی ملی تشکیل می دهد، اظهار
کرد: این اراضی ملی شامل؛ 565 هزار هکتار اراضی جنگلی، 244
هزار هکتار اراضی مرتعی و 207 هزار هکتار اراضی جلگه ای، ساحلی،
حریم و مستحدث است.
وی با اشاره به آغاز اجرای طرح کاداستر از سال 96 در گیلان، اظهار
کرد: 70 درصد از اراضی استان گیلان انفال محسوب می شود و تحت
مدیریت اداره کل منابع طبیعی و آبخیزداری استان گیلان قرار دارد.
معاون حفاظت و امور اراضی اداره کل منابع طبیعی و آبخیزداری
گیلان، مهمترین هدف کاداستر را تثبیت اراضی ملی در سامانه ثبت و
صدور سند تک برگی به نام دولت دانست و تصریح کرد: در این راستا از
تخلفات و تصرفات و جعل سند و صدور اسناد معارض در اراضی ملی
جلوگیری می شود.
توکلی، جلوگیری از زمین خواری و ساخت و ساز غیرمجاز در اراضی
ملی را از دیگر اهداف کاداستر دانست و اضافه کرد: در طرح کاداستر
نقشه های قدیمی با اصلاحات هندسی به نقشه های دیجیتالی تبدیل می
شود و به راحتی می توان، وضعیت اراضی ملی را کنترل کرد.
وی با بیان اینکه قرارداد اجرای طرح کاداستر در 560 هزار هکتار از