18944
کیک شکلاتی آلمانی و یک سیب به شما تعارف کنند، طبق آمار، به
احتمال بیشتر کیک را انتخاب می‌کنید. وقتی برای آینده برنامه
می‌ریزید، فرشته درونتان به گزینه‌های پرخاصیت اشاره می‌کند ولی
در همان لحظه سراغ چیزهای خوشمزه و لذت‌بخش می‌روید. به همین
خاطر است که سوپرمارکت‌ها شیرینی‌ها را درست کنار محل
پرداخت می‌گذارند. این را معمولاً «پیش‌داوری لحظه حال»
می‌نامند؛ حالتی که نمی‌توانید درک کنید خواسته‌تان در طول زمان
تغییر می‌کند و چیزی که الان می‌خواهید همان چیزی نیست که بعداً هم
خواستارش هستید. همین تمایل لحظه حال نشان می‌دهد که چرا کاهو
و موز می‌خرید اما بعداً یادتان می‌آید که آنها را نخورده‌اید و دورشان
می‌اندازید. به همین دلیل است که در کودکی تعجب می‌کنید چرا
بزرگ‌ترها اسباب‌بازی‌های بیشتری ندارند. به خاطر همین
پیش‌داوری لحظه حال است که برای دهمین سال همان عهد همیشگی را
با خود بسته‌اید، اما این‌بار واقعاً جدی هستید. می‌خواهید وزن کم
کنید و چنان شکم شش‌تکه‌ای بسازید که تیر از روی آن کمانه کند.
خودتان را وزن می‌کنید. یک دی‌وی‌دی ورزش و تمرین می‌خرید.
یک ست وزنه و دمبل سفارش می‌دهید. روز اول، بین دویدن و
فیلم‌دیدن، فیلم را انتخاب می‌کنید. روز دیگر با دوستانتان بیرون
رفته‌اید و می‌توانید بین چیزبرگر و سالاد یکی را انتخاب کنید؛