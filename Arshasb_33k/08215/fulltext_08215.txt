8215
پرویز محمدنژاد در گفت‌وگو با ایسنا، اظهار کرد: یکی از با
ارزش‌ترین و گران‌ترین خدمات، تامین برق، گاز و سایر مشتقات
وزرات نفت و نیرو است.
وی با اشاره به اهمیت انرژی و تاثیر آن در زندگی مردم، افزود: در
کمیسیون انرژی مجلس به دنبال این هستیم که یک ساماندهی اساسی
برای انرژی چه در بخش تولید و چه در بخش مصرف داشته باشیم.
محمدنژاد گفت: ما در حوزه صادرات نفت با توجه به تحریم‌های
ناجوانمردانه با کاهش صادرات مواجه هستیم؛ باید سمت و سوی
درآمد کشور را به سمت فرآورده‌های نفت و گاز به جای صادرات نفت
تغییر دهیم.
نماینده مردم لنگرود در مجلس شورای اسلامی تصریح کرد: در حوزه
نیرو هم ساخت پالایشگاه و نیروگاه‌ها گران تمام می‌شود لذا بهترین
روش بهره وری در حوزه برق است، پویش طرح برق امید یکی از همین
روش‌ها در استفاده بهینه از مصرف برق است.
وی ادامه داد: طرح پویش «برق امید» مخصوص خانواری است که از
تمکن مالی پایین برخوردار هستند؛ در فاز اول اجرای این طرح از 30
میلیون مشترکی که داریم حدود 8 میلیون و 400 هزار خانوار از طرح
برق رایگان بهره‌مند می‌شوند.
عضو کمیسیون انرژی مجلس گفت: یکی از مزایای اجرای پویش برق