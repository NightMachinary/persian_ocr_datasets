27059
واقعیتی که باید به آن پرداخت
به گزارش ایسنا، عباس عبدی در ادامه یادداشت خود در روزنامه
اعتماد نوشت: فیلم داستان کشته شدن یک دختر به دست پدر و برادر
کوچکش است که در زیرزمین خانه قدیمی خاک می‌شود. دختری که
مردان خانواده مدعی‌اند، او آبروی آنان را برده و لکه ننگ شده و باید از
میان برود. فشار هنجاری از سوی عموی آن دختر به پدرش برای کشتن
دختر، نمادی از ذهنیت مردان خانواده است همچنان که در ماجرای
رومینا نیز شاهد فشار مشابهی هستیم. داستان فیلم حول و حوش وجود
گور و خاطره این دختر در منزل و آگاهی اعضای خانواده از این
ماجراست و 3 نسل با آن زندگی می‌کنند و حوادثی رخ می‌دهد که
موضوع بحث این یادداشت نیست. البته در طول فیلم تعارض پدر و پسر
قاتل از ارتکاب این جنایت برجسته است. از یک سو از نظر احساسی از این
واقعه متاثر هستند و هر دوی آنان در ادامه روی قبر آن دختر بارها گریه
می‌کنند و در عین حال چقدر راحت و بی‌دغدغه او را کشتند و خاک
کردند. پیش از دیدن فیلم این پرسش برایم مطرح بود که چرا این فیلم
اجازه نمایش پیدا نکرده یا هنگامی هم که پیدا کرد چرا چند روزی
بیشتر طول نکشید که دو باره ممنوع شد؟ اکنون می‌خواهم پاسخ این
پرسش را بدهم. به ‌طور دقیق نمی‌دانم که علت رسمی منع نمایش آن
چیست؟ ولی دو مورد را شنیده‌ام. یکی سیاه‌نمایی از وضعیت جامعه