14216
انتخابات و انتخاب کردن حاکمان، مدیران و نمایندگان برای اداره
کشور کار بسیار بزرگی است. به برکت شهدا و امام خمینی(ره) و
استمرار این راه با پرچم‌داری آن امام، مردم در تمام صحنه‌ها از سال
1357 تاکنون و ان‌شاالله تا آخر، این راه را ادامه می‌دهند. سال به سال و
دهه به دهه این حرکت پویاتر ادامه دارد و مردم پای انقلاب و رأی خود
ایستاده‌اند.
به گزارش ایسنا، نماینده مردم خوزستان در مجلس خبرگان رهبری با
بیان اینکه علی‌رغم اینکه دشمنان اسلام و ایران مطالب غیرواقعی
دیگری بیان می‌کنند، ملت ما بدون توجه به این هیاهوها راه خود را
ادامه می‌دهد، گفت: شرکت در انتخابات جنبه قانونی، ملی و شرعی
دارد و مردم با بصیرت ما همیشه پای تکلیف خود ایستاده‌اند. هر کسی که
از طرف مردم چه در مرحله اول و چه در مرحله دوم انتخابات به مجلس راه
پیدا می‌کند، نه‌تنها نماینده شهر خود است بلکه نماینده کل ایران
می‌شود. یعنی می‌تواند درباره سرنوشت کل کشور تصمیم‌گیری و
دخالت کند.
وی که در یک گفت‌وگوی تلویزیونی صحبت می‌کرد، با بیان اینکه
قطعا تک‌تک آرای افراد نقش دارد و می‌تواند در اداره مملکت و حل
مشکلات نقش‌آفرینی کند، عنوان کرد: جایگاه مجلس شورای
اسلامی در قانون اساسی کشور، جایگاه رفیعی است. در نظام جمهوری