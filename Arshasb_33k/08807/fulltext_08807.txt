8807
مدیر مرکز یادگیری محلی پس از تأیید صلاحیت و اخذ نظر مثبت
معاونت سوادآموزی استان و رسیدن به حدنصاب تعیین شده در
دستور العمل، با ابلاغ رئیس آموزش و پرورش شهرستان یا منطقه به
مدت یک سال انتخاب می‌شود و اگر اداره مرکز به بخش غیر دولتی
واگذار شده باشد انتخاب و انتصاب مدیر مرکز پس از تأیید معاونت
سوادآموزی استان توسط مؤسسه غیردولتی طرف قرارداد انجام
خواهد شد.
وی افزود: مراکز یادگیری محلی در راستای تحقق شعارآموزش برای
همه گامی بود که یونسکو در کاربردی کردن آموزش بزرگسالان و
ترویج یادگیری مادام العمر برداشت و برای نخستین بار در سال 1379
شمسی(2000میلادی) اولین مراکز یادگیری محلی با همکاری
دفتر منطقه ای یونسکو در آسیا و اقیانوسیه در استان‌های فارس و ایلام به
صورت آزمایشی ایجاد شد و با ارائه خدمات مناسب توانست رضایت
مندی مخاطبان و مسؤولان محلی را برانگیزد .
معاون سوادآموزی آموزش و پرورش فارس ادامه داد: تا پایان سال
1398 در استان فارس 43 مرکز تأسیس و راه اندازی شده بود که با توجه
به نقش مثبت و انگیزشی این مراکز، امسال هم موضوع افزایش این
مراکز در دستور کار قرار گرفته است.
تالاب انزلی؛ مقصد همه ساله مهاجران سیبری/ مراقب این میزبان