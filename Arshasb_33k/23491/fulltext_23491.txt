23491
مرگ دو کارگر در معادن سنگ‌آهن خواف/جزئیات حادثه در دست
بررسی است
حمیدرضا طاهری در گفت‌وگو با ایسنا با اشاره به فوت دو تن از معدن
کاران در معدن سنگان خواف در پی وقوع سانحه، عنوان کرد: این
حادثه در یکی از معادن پلاسری سنگ‌آهن سنگان حوالی ساعت 22
شب گذشته، 22 آذر ماه، رخ‌ داد و دو معدن کار جهت تمیز کردن قیف
دستگاه سپراتور بدون اطلاع به درون دستگاه رفته بودند که متاسفانه
دچار سانحه شدند و تاریکی شب هم در کاهش سطح ایمنی مؤثر بوده
است.
وی افزود: جزئیات این حادثه در دست بررسی است اما آنچه مشخص
است، این معدن‌کاران نیروهای به کار گرفته توسط یک شرکت
پیمانکاری بوده‌اند و وقوع حادثه به علت عدم رعایت نکات ایمنی
توسط معدن‌کاران و سهل‌انگاری شرکت پیمانکاری بوده است.
طاهری با اشاره به تکرار حوادث در این معدن در سال‌های اخیر گفت: در
تمام معادن سنگ ‌آهن موجود در بخش سنگان احتمال بروز اتفاقات
وجود دارد اما تا جایی که توانستیم تلاش کرده‌ایم از بروز این حوادث
تلخ جلوگیری شود؛ به همین منظور از مدیران معادن و مدیران
بخش‌های ایمنی دعوت‌ شده و تاکید کرده‌ایم تا شرایط لازم برای
ایمنی فراهم شود تا برای نیروها مشکلی پیش نیاید.