14255
این سوال که چرا پروژه جدیدی در تهران آغاز نشد، گفت: اگر پروژه
عمده‌ای در تهران شروع نشد به این دلیل بود که نخواستیم مشکلی به
مشکلات شهر اضافه کنیم و شهر را روی ریل انضباط شهری قرار دادیم و
به تراکم‌فروشی و شهرفروشی نیز دامن نزدیم.
حناچی با بیان این‌که امیدواریم با تعامل با مجلس شورای اسلامی دو
لایحه مالیات بر ارزش افزوده و منابع مالی پایدار به سرانجام برسد،
اظهار کرد: باید مشخص شود شهرداری‌ها از کجا و براساس چه منابعی
می‌توانند اداره شوند و این یک اقدام مهم است.
اتصال شهرری به سولقان با مترو
وی در پاسخ به این سوال که رییس شورای شهر معتقد است که یک متر
مترو به تهران اضافه نشده، تصریح کرد: مگاپروژه‌ای مثل مترو با متر
قابل سنجش نیست، چرا که سال‌ها حفاری و تونلینگ آن طول می‌کشد
تا تکمیل شود، اما توسعه و اتصال خط شش و هفت مترو قطعا در این دوره
انجام خواهد شد و می‌توانیم شهرری تا سولقان را بهم مرتبط کنیم و تا
پایان امسال 12 ایستگاه مترو به بهره‌برداری می‌رسد.
شهردار تهران با بیان این‌که دولت در شرایطی نبود که از محل بودجه
عمرانی به ما کمک کند اما از طریق اوراق مشارکت کمک‌های خوبی به
شهرداری تهران داشت، گفت: انتشار این اوراق مشارکت به معنای آن
است که ساخت مترو سرعت گرفته و اتوبوس نو در تهران خواهیم