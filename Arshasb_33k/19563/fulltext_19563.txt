19563
این دستگاه از جمله طرح‌های صنعتی بوده که در بخش‌های مختلف
نظیر آب و فاضلاب روستایی، ادارات، مجتمع‌های مسکونی و
کشاورزی، مدیریت و هوشمندسازی گلخانه‌ها کاربرد دارد.
اعتماد به شرکت‌های درون‌استانی ضعیف است
وی با اشاره به اینکه محصولات تولیدشده برخی شرکت‌های استان
آمادگی ورود به بازار را دارند، افزود: متاسفانه اعتماد به شرکت‌های
درون‌استانی از سوی ارگان‌ها کم است و تا زمانی که این بی‌توجهی
وجود داشته باشد، نه استاد و نه دانشجو رغبتی برای ادامه کار ندارند.
این دانشیار گروه برق دانشگاه شهرکرد ادامه داد: برای مثال وقتی
شرکتی خارجی با برندی مطرح محصولات خود را به بازار داخلی
کشور عرضه می‌کند و واردات زیاد است، دستگاه‌ها و شرکت‌های
دولتی و خصوصی برای پیشبرد کار خود رغبت به بستن قرارداد با آن
شرکت خارجی دارند، چراکه آن محصول برند و مطرح است و چه بسا
نمونه داخلی هم کیفیتی مشابه با آن و یا حتی بیشتر داشته باشد، اما نبود
بازار مناسب و توجه نکردن دستگاه‌های متولی تنها دلزدگی را به
ارمغان می‌آورد بنابراین نیروهای بومی که در شرکت‌های تولیدی
فعالیت می‌کنند برای رسیدن به آن سطح از معرفی و شناسایی محصول
خود در سطح کشور باید بسیار تلاش و هزینه صرف کنند.
نقش صنعت در حمایت از طرح‌های دانشگاهی کم‌رنگ است