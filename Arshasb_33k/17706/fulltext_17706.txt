17706
ها و مقابله با آثار آن از جمله مسائلی است که نیاز به درک مشترک میان دولت و
مجلس دارد. برنامه ریزی درباره موضوعاتی نظیر موضوع کرونا و
آسیب‌هایی که این بیماری به اقتصاد کشور و همچنین مسائل
اجتماعی و فرهنگی ایران وارد کرده است، مثبت نگه داشتن رقم رشد
بدون نفت اقتصاد و مسائل مرتبط با بودجه کشور از دیگر موضوعات
مشترکی است که می‌توانیم با مجلس درباره آن گفت و گو و همکاری
کنیم.
وی با اشاره به نابودی بخشی از اشتغال کشور اظهار کرد: برای تحقق
«جهش تولید» قطعا نیاز به اشتغال های جدید داریم و اشتغال جدید نیز
نیازمند کاری مشترک میان دولت و مجلس است.
سخنگوی دولت در ادامه عدالت و فقر زدایی در قوانین و کارهای
اجرایی، امنیت ملی کشور، امنیت روانی جامه و فساد زدایی و مبارزه با
فساد را از جمله موضوعاتی عنوان کرد که مجلس باید در آنها به دولت
کمک کند.
ربیعی با تاکید بر لزوم مبارزه ساختاری با فساد گفت: مقابله سیاست زده و
مبتنی بر افشاگری با فساد مقابله‌ای بنیادین نیست؛ چراکه فساد دیرینه
است و به اصلاح ساختارها نیاز دارد.
وی با بیان اینکه «در دولت قطعاً برای استقلال مجلس نه تنها احترام قائلیم
بلکه تمام توان خود را برای پویایی، نشاط و اثربخشی بیشتر مجلس برای