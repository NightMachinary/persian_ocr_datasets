23980
مصرف گاز بیش از 70 درصد کاهش یافت
محمد عسگری در گفت‌وگو با ایسنا، با بیان اینکه در حال حاضر 175
میلیون مترمکعب گاز در بخش خانگی و تجاری در کشور مصرف
می‌شود، اظهار کرد: این در حالی است که در زمستان میزان مصرف گاز
تا حدود 610 میلیون متر مکعب نیز رسیده بود.
وی با تاکید بر اینکه همین مساله موجب شده تا روند گازرسانی به
نیروگاه‌ها تسهیل یابد، گفت: پیش‌بینی می‌شود که در اوج مصرف برق
در مرداد و شهریور، نیروگاه‌ها روزانه 310 میلیون مترمکعب گاز نیاز
داشته باشند که این عدد با توجه به ظرفیت شبکه، ‌به‌راحتی از سوی
شرکت ملی گاز قابل تأمین است.
سخنگوی شرکت ملی گاز با بیان اینکه نیروگاه‌هایی که به شبکه گاز
متصل هستند، ‌اکنون همه سوخت مورد نیاز خود را از طریق گاز تأمین
می‌کنند، مگر آنکه در بخش گاز خود تعمیرات کوچکی داشته باشند،
تصریح کرد: 85 نیروگاه هم‌اکنون از خوراک گاز استفاده می‌کنند.
عسگری تأکید کرد: امسال در زمستان وضعیت تأمین گاز به دلیل
افزایش تولید بهتر خواهد بود البته این مساله به سرمای هوا بستگی دارد و
اگر برودت هوا شدت داشته باشد،چند روز از زمستان نیروگاه‌ها از
سوخت دوم استفاده خواهند کرد تا در تأمین گاز بخش خانگی مشکلی
نداشته باشیم.