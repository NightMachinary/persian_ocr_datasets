5841
ایجاد زیرساخت، لازمه توسعه گردشگری روستایی
محمد نجفی در گفت‌وگو با ایسنا، با تاکید بر ضرورت توجه به حوزه
گردشگری در روستاها، اظهار کرد: روستاهای شهرستان ابهر از
ظرفیت بالایی در حوزه گردشگری برخوردار است.
وی با بیان اینکه روستای کله‌خانه یکی از روستاهای زیبا و با جاذبه
بالای گردشگری ابهر است که همواره به علت وجود آبشار زیبا در آن،
مورد توجه گردشگران است، تصریح کرد: در صورت توجه به
گردشگری در روستاها، میزان اشتغال در این حوزه بالاتر از این حوزه
کشاورزی خواهد بود.
این مسئول با بیان اینکه سه روستا به عنوان روستاهای هدف
گردشگری در ابهر تعیین شده است، یادآور شد: تلاش می‌شود این
تعداد به 7 روستا افزایش یابد.
بخشدار مرکزی ابهر با اشاره به ضرورت ایجاد زیرساخت‌ها برای
توسعه گردشگری روستایی، تصریح کرد: با پیگیری‌های صورت
گرفته در ورودی روستای کله‌خانه برای وسایل نقلیه گردشگران
پارکینگ 1000 متری با ظرفیت 200 خودرو در نظر گرفته شده است.
نجفی با بیان اینکه گردشگرانی که برای تفرج به روستاها مراجعه
می‌کنند باید از ریختن زباله در طبیعت و مزارع خودداری کنند،
یادآور شد: در همین راستا 16 سطل زباله در نقاط مختلف روستا