12639
جهانگیری: امروز ایران اسلامی در منطقه جزو امن‌ترین کشورها است

به گزارش ایسنا، اسحاق جهانگیری با انتشار ویدئویی در صفحه
اینستاگرامش نوشت: در اطراف کشور حوادث و رخدادهایی به
وقوع پیوست که بیشتر آنها با هدف ایجاد ناامنی در ایران شکل گرفت.
اما به فضل الهی امروز ایران اسلامی در منطقه جزو امن ترین کشورها است
و ما قدرت دفاع از ملت خود را در هر شرایطی داریم.
جهانگیری:  اگر از ثروت کشور در جهت رفاه مردم استفاده نشود اشکال
از مدیران است
به گزارش ایسنا، اسحاق جهانگیری امروز(شنبه) در دیدار معاونین و
مدیران وزارت امور اقتصادی و دارایی با اشاره به اینکه دولت پس از
اعمال تحریم های آمریکا مجبور به تعیین برخی سیاست های اقتصادی
شد، گفت: متاسفانه در هفته های اخیر نیز با آثار و تبعات ویروس کرونا
در کشور مواجه شده ایم که نیازمند تدوین سیاست ها و برنامه های
جدید اقتصادی با مشورت صاحبنظران و اقتصاد دانان کشور هستیم.
معاون اول رییس جمهور گفت: یکی از مهمترین سیاست های دولت
افزایش تاب آوری مردم در برابر فشارهای ناشی از تحریم های ظالمانه
آمریکا بود. امروز باید بتوانیم این تاب‌آوری را در برابر فشارهای
ناشی از شیوع بیماری کرونا نیز افزایش دهیم.