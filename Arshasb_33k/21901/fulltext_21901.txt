21901
این کشور است.
در بیانیه‌ای که این اجلاس صادر کرد، گفته شد که کمک‌ها در اختیار
دولت قرار نمی‌گیرد و از طریق سازمان ملل به مردم داده می‌شود؛
رویکردی که عملا باعث تضعیف و زمینه‌ساز سقوط دولت شد. به نظر
می‌رسد حاصل این نشست نیز در ادامه نشست سیدریک که فروردین
سال 96 در آستانه برگزاری انتخابات پارلمانی لبنان به میزبانی
پاریس برای جمع‌آوری کمک‌های بین‌المللی به منظور کمک به
اقتصاد بحران‌زده لبنان تشکیل شد؛ قرار دادن مردم لبنان در دوگانه‌ی
سلاح مقاومت و یا دریافت کمک‌های اقتصادی است؛ دوگانه‌ای که
مردم لبنان در انتخابات پارلمانی 2018 پاسخ آن را داده‌اند و گزینه
مقاومت را برگزیده‌اند.
لبنان در فکر شکایت مجدد از رژیم صهیونیستی به سازمان ملل
به گزارش ایسنا، به نقل از سایت النشره، میشل عون، رئیس جمهوری
لبنان از شربل وهبه، وزیر خارجه کشورش خواست که نامه فوری را در
اعتراض به نقض‌حریم هوایی کشورش توسط رژیم صهیونیستی به
شورای امنیت و آنتونیو گوترش، دبیرکل سازمان ملل ارسال کند.
میشل عون از وهبه خواست که در این نامه از شورای امنیت و گوترش
بخواهد که نقض‌ مداوم حریم هوایی لبنان و نقض قطعنامه 1701 توسط
رژیم صهیونیستی را محکوم کنند.