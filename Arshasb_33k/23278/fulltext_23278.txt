23278
مرحله دوم  طرح غربالگری بینایی در استان کرمان آغاز شد
خسرو ملکشاهی با اعلام این خبر افزود: تیرماه امسال طبق روال هرساله
طرح غربالگری تنبلی چشم در کودکان 3 تا 6 سال آغاز شد که به دلیل
شیوع ویروس کرونا و لزوم رعایت اصول پیشگیری، در شهرستان
های پر خطر تداوم آن به تأخیر افتاد و عملا انجام آن متوقف شد.
وی اظهار کرد: با توجه به با آغاز روند رو به کاهش شیوع ویروس
کرونا با هماهنگی مراکز بهداشت شهرستانها و با رعایت کلیه اصول و
دستور العمل های بهداشتی مرحله دوم و تکمیلی طرح فوق در مراکز
سنجش بینایی مستقر در مراکز مثبت زندگی و خانه های بهداشت در
استان با همکاری مجریان آموزش دیده از سرگرفته شده است.
ملکشاهی تصریح کرد: تاکنون پیش از 9000 کودک واجد شرایط
مورد معاینه قرار گرفته اند که این روند تا پوشش حداکثری کودکان
3 تا 6 سال استان همچنان ادامه خواهد داشت.
معاون بهزیستی استان کرمان بیان کرد: طی سال گذشته و در پی اجرای
طرح فوق تعداد 122 هزار و 713 نفر از کودکان 3 تا 6 سال سراسر استان
تحت پوشش این طرح قرار گرفتند که از این تعداد 2282 نفر دارای
اختلال بینایی بوده و همچنین تعداد 292 نفر دارای اختلال آمبلیوپ یا
تنبلی چشم تشخیص تشخیص داده شده اند که از این تعداد 154 نفر کمک
هزینه عینک دریافت کردند.