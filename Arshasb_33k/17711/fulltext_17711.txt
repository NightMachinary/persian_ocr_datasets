17711
سخنگوی سازمان تعزیرات حکومتی به «تهران 20» می رود
به گزارش ایسنا به نقل از روابط عمومی شبکه پنج سیما، برنامه «تهران
20» امشب میزبان یاسر رایگانی، سخنگوی سازمان تعزیرات
حکومتی کشور است تا درباره گرانی در بازار مباحثی را مطرح کند و
راه های رسیدگی و کنترل آن روی میز «تهران 20» بگذارد.
همچنین در بخش مهمان تلفنی، یکی از قضات تعزیرات حکومتی
تهران روی خط «تهران 20» خواهند آمد تا درباره گشت های مشترک
تعزیرات حکومتی و کشفیات انبار احتکار کالاهای اساسی مباحثی
را مطرح کنند.
پل ارتباطی این برنامه با مخاطبان که همان سامانه پیامکی
10000520 و شماره تلفن گویای 27865055 است، آماده
دریافت پیام ها و نظرات مخاطبان است.
سخنگوی سپاه: آماده واگذاری مکان های آموزشی و ورزشی خود برای
برگزاری کنکور هستیم
به گزارش ایسنا به نقل از سپاه نیوز، در پی بیانیه مشترک وزرای علوم و
بهداشت مبنی بر برگزاری آزمون سراسری دانشگاهها و موسسات
آموزش عالی در روزهای 29 ، 30 و 31 مرداد و اول شهریور ماه سال
1399، سردار سرتیپ دوم پاسدار رمضان شریف سخنگو و مسئول
روابط عمومی کل سپاه پاسداران انقلاب اسلامی، با اعلام آمادگی