30471
تمامی مدارس با جمعیت کمتر از 50 نفر که عمدتا در مناطق روستایی و
عشایری استان قرار دارند نیز از اول بهمن ماه حضوری خواهند شد،
گفت: همچنین کلاس‌های مرتبط با شایستگی‌های حرفه‌ای
هنرجویان هنرستانها هم در مناطق زرد و آبی حضوری برگزار خواهد
شد.
مدیرکل آموزش و پرورش استان کرمانشاه اضافه کرد: فرآیند
آموزش مابقی دانش آموزان فعلا غیرحضوری و با استفاده از همان
روش‌های قبلی است.
یزدان‌پناه سپس در پاسخ به پرسشی مبنی بر اجباری یا اختیاری بودن
حضور دانش آموزان در مدارس، به این پاسخ اکتفا کرد که اگر دانش
اموزی بیمار باشد و یا در خانواده‌اش بیمار کرونایی داشته باشد تا
بهبودی کامل از حضور در مدرسه معاف خواهد بود.
وی در ادامه با اشاره به آمادگی کامل مدارس برای بازگشایی از اول
بهمن، گفت: به مدیران مدارس تاکید شده یکبار قبل از بازگشایی
مدارس نسبت به ضدعفونی و گندزدایی کامل آنها اقدام شود و پس از
آن نیز به صورت روتین کلاس های درس، سرویس‌های بهداشتی و
سایر بخش‌های مدرسه پس از هر بار خروج دانش‌آموزان ضدعفونی
شوند.
وی گفت: در هیچ کلاس درسی نباید بیشتر از 10 نفر حضور داشته باشد.