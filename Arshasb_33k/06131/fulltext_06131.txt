6131
آبادان کمک‌هایی داشتند ولی واقعا جوابگوی نیازهای یک تیم لیگ
برتری نبود. به هر حال حیف است که تیم فوتبال ساحلی جهان‌نژادیان با
آن همه استعداد واگذار شد.
دهباشی با بیان این‌که با از دست رفتن این سهمیه نام خوزستان در فوتبال
ساحلی کمرنگ خواهد شد و بازگشت جهان‌نژادیان به لیگ برتر
سخت خواهد بود، گفت: این‌قدر لیگ‌های ساحلی در سطح‌های
مختلف، خوب شده است و بازیکنان خوبی وجود دارد که بازگشت
نماینده خوزستان به لیگ برتر سخت است و یک تیم حداقل باید پنج شش
سال تلاش کند تا مجددا به لیگ برتر بازگردد. آن هم اگر بتواند
بازیکنان خوبی جذب و موفق کار کند. حالا جهان‌نژادیان آبادان
باید کار خود را از صفر شروع کند و بازیکنی که لیگ برتر بازی کرده
است نیز حاضر نیست کار خود را در لیگ 2 دنبال کند.
وی اظهار کرد: نداشتن یک تیم لیگ برتری باعث می‌شود استعدادهای
این رشته مجبور شوند برای بازی به استان‌های دیگر بروند. طی همین
مدت نیز با واگذاری سهمیه جهان‌نژادیان آبادان، تعدادی از جوانان
تیم، موردنظر تیم‌های دیگر قرار گرفتند. به هر حال از دست رفتن
سهمیه، باعث خروج استعدادها از استان می‌شود. با واگذاری این
سهمیه تمام امید جوانان خوزستانی ناامید شد و البته در واقع تلاش و
زحمات آن‌ها که سال گذشته باعث شدند تیم به سختی در لیگ برتر حفظ