30464
کتابفروشی‌های انگلستان نباید تعطیل باشند
به گزارش ایسنا و به نقل از گاردین، انجمن کتابفروشان انگلستان از
دولت می‌خواهد تا کتابفروشی‌ها را در طول مرحله دوم قرنطینه در
گروه کسب و کارهای ضروری قرار دهد.
«مریل هالس» رئیس انجمن کتابفروشانانگلستان در نامه‌ای به دولت،
کتابفروشی‌ها را «فانوس تمدن و برای بسیاری از مردم نور امید»
توصیف کرد.
«هالس» در این نامه نوشت: «تعطیل کردن کتابفروشی‌ها درحالی که به
سوپرمارکت‌ها همچنان اجازه فروش کتاب داده می‌شود هم از لحاظ
اقتصادی جنبه تخریبی دارد و هم از نظر اخلاقی درست نیست... اعضای
ما از گشایش فروشگاه‌های‌شان محروم هستند، با این حال شاهد این
هستیم که کتاب‌ها در فروشگاه‌های غذا به فروش می‌رسند؛ این
درحالی است که کتابفروشی‌ها بهترین مکان ممکن برای فروش
کتاب در این زمان بحرانی سال هستند.»
کتابفروشی‌ها در سراسر بریتانیا به جز انگلستان همچنان باز هستند.
مرحله دوم قرنطینه در انگلستان تا دوم دسامبر ادامه خواهد داشت.
برخی از بزرگترین نویسندگان بریتانیا از درخواست انجمن
کتابفروشی انگلستان حمایت کردند که از جمله آن‌ها به «فیلیپ
پولمن» و «الی اسمیت» می‌توان اشاره کرد.