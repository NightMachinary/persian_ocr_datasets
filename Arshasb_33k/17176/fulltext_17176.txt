17176
وی افزود: باعث افتخار من است که در تیم حرفه ای شیمیدر حضور دارم
و قطعا در مراحل بعدی مسابقات حرف های زیادی برای گفتن خواهیم
داشت.
زمان پخش سریال «نون خ 2» اعلام شد
به گزارش ایسنا، با به روی آنتن نرفتن فصل دوم از سریال «نون خ» در
موعد مقرر (20 فروردین ماه)، به نظر می‌رسد تلویزیون زمانی جدید
را برای پخش این سریال در نظر گرفته است.
بر اساس آنچه محسن سوهانی، مشاور مدیر شبکه یک سیما در حساب
کاربری خود در توییتر اعلام کرده است، «با تکمیل مراحل پس تولید
فنی «نون خ 2»، قسمت اول این سریال طنز جمعه ساعت 22:15 روی
آنتن می‌رود.»
این مدیر تلویزیون با تأکید بر این که «مردم قدر هنرمندان خود را
می‌دانند»، یادآور شده است که «هنرمندان سریال نون خ، 30 روز در
شرایط کرونا و 60 روز را در سرمای استخوان‌سوز کوهستان کار
کردند.»
همچنین شامگاه پنج‌شنبه پس از این که سریال «نون خ» روی آنتن
نرفت و سینمایی «زندانی‌ها» جایگزین آن شد، سعید آقاخانی،
کارگردان سریال هم با انتشار مطلبی، ضمن عذرخواهی از مردم اعلام
کرد که این تصمیم به علت مشکلات فنی بوده است.