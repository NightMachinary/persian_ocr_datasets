14079
روحانی تصریح کرد: همانطور که مواد اولیه یا حتی خود نیازهای
بهداشتی و درمانی را گاهی نیازمندیم که وارد کنیم و به کشور بیاوریم
باید بخشی را که مازاد نیازمان است را بتوانیم صادر کنیم و باید بتوانیم
این مشکلات را در فضای امروز برطرف کنیم.
رییس جمهور گفت: آنچه برای کالاهای ضروری ما نیاز بوده به اندازه
پارسال و در مواردی بیش از آن، نیازمندی‌های خود را برطرف
کردیم و برخلاف همه مشکلات این کالاها را در کشور در اختیار
داریم.
وی با اشاره به رشد مثبت اقتصادی در ماه‌های اخیر، یادآور شد: ما در تیر
و مرداد صادرات و واردات‌مان به شرایط سال گذشته بازگشته و حتی در
مواردی بهتر شده است و برخلاف مشکلات، حرکت جامعه ما حرکتی
بوده که توانسته در حد توان مسائل ما را برطرف کند.
روحانی با ناموفق خواندن تلاش‌های دشمنان در زمینه سیاسی و
حقوقی در برابر ایران، اظهار کرد: آمریکا الان که به پایان فرصت
یک‌ماهه خود برای پیروزی در برابر ایران نزدیک می‌شود و مدام هم
می‌گوید در پایان یک ماه به موفقیت می‌رسد، حتی نتوانسته است
کارش را در این زمینه شروع کند و حتی شورای امنیت به طرح آمریکا
تا امروز توجهی نکرده است.
رییس جمهور ادامه داد: دانشگاه‌ها همانطور که باید به نقد بپردازند