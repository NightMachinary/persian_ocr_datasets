31387
علی درجانی در گفت و گو با ایسنا گفت: کشاورزی از مشاغل پر ریسک در
استان ما محسوب می شود و لازم است کشاورزان برای بیمه کردن
محصولات کشاورزی‌شان حتما اقدام کنند تا در زمان خسارت با
مشکلات جدی مواجه نشوند.
وی افزود: اگر چه بیمه کردن محصولات کشاورزی در گیلان روند
مطلوبی دارد اما هنوز کافی نیست و باید به گونه‌ای عمل شود که همه
کشاورزان نسبت به این امر توجه داشته باشند.
درجانی خاطرنشان کرد: از جمله دلایل نبود استقبال برای بیمه شدن
محصولات کشاورزی از سوی برخی از کشاورزان، عدم توانمندی
مالی و همچنین نبود سرعت مورد انتظار بیمه‌گذار در زمان مواجه این
قشر با آسیب‌هایی است که در زمان بروز خسارت می‌بینند.
وی تصریح کرد: آموزش‌های مختلفی برگزار کرده‌ایم تا
کشاورزان با پرداختن به مشاغل جانبی نظیر نوغانداری و کشت دوم
درآمد خود را بالا ببرند تا در زمان بیمه با مشکل نقدینگی مواجه نباشند.
رییس سازمان جهاد کشاورزی گیلان گفت: بیمه‌شدن محصولات
کشاورزی امنیت و آرامش را برای کشاورزان و خانواده‌های
روستایی به ارمغان می‌آورد.
وی افزود: هر گونه تسهیل‌گری در بخش کشاورزی موجب می‌شود
که از تغییر کاربری‌ها و یا فروش زمین های کشاورزی جلوگیری شود