32531
186 میلیون دلار کالا از خراسان جنوبی صادر شد
سعید بهشتی راد، امروز پنج شنبه 23 مرداد در جلسه شورای ساماندهی
مبادلات مرزی و کارگروه توسعه صادرات خراسان جنوبی اظهار
کرد: صادرات انجام شده طی چهار ماهه نخست سال جاری از طریق
استان و ماده 116 امور گمرکی (خروجی کل) از حیث ارزش 186
میلیون دلار کالا به افغانستان و سایر بازارهای صادراتی استان بوده
است که نسبت به مدت مشابه سال قبل افزایش 98 درصدی را نشان
می‌دهد. به گزارش ایسنا، وی بیان کرد: همچنین میزان خروجی کل
استان به لحاظ وزنی 1049 تن کالا بوده و نسبت به مدت مشابه سال قبل 43
درصد افزایش داشته است. بهشتی راد ادامه داد: عمده اقلام صادراتی
استان در این مدت صیفی جات، سیمان، کاشی و سرامیک، گازوئیل،
هیدرو کربن سبک، روغن سوخت تقطیری بوده است. وی افزود:
عمده اقلام وارداتی نیز طی این مدت بذر یونجه، شاهدانه بو داده،
گوسفند، لوازم یدکی و ماسک جراحی بوده است. در این جلسه،
پیرامون طرح احداث سایت نمایشگاهی در شهرستان طبس، مسائل و
مشکلات مرتبط با تعهدات ارزی صادرکنندگان و پیش بینی
تهمیدات لازم جهت برگزاری نمایشگاه های تخصصی در سال جاری
با توجه به شرایط کرونا توسط اعضای حاضر در جلسه بحث و تبادل نظر
شد که مصوباتی نیز در این موارد اخذ شد. 11 مورد از مصوبات قبلی