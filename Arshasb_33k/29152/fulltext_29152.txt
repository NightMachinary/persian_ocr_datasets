29152
محمدهادی مهدی‌نیا ظهر امروز، 22 تیر ماه، در نشست خبری مدیران
دانشگاه فردوسی و کمیسیون شهرسازی شورای شهر مشهد که در
سازمان مرکزی دانشگاه برگزار شد، در خصوص طرح پیشنهاد حذف
حصارهای فیزیکی دانشگاه اظهار کرد: در گذشته، با توجه به
شکل‌گیری نظام شهری دنیا از جمله ایران، شهرها معمولابه شکل
مناطق(زون‌ها) متفاوت و مجزا از هم شکل می‌گرفتو شهرسازی
اواخر قرن 19 و 20، معتقد بود بایستی کاربری‌های مختلف از هم جدا
شودو حوزه فعالیت از سکونت و حوزه سکونت از گردشگری و هر 3 از
حوزه حمل‌ونقل جدا شود. در گذشته رویکردهاو فعالیت‌های
شهری به 3 فعالیتسکونت، کار و فعالیت و گردشگری تقسیم می‌شد. ‌به
همین منظور اماکنی برای فعالیت، استراحت و سکونت در نظر گرفته
می‌شد و در این بین فضای حمل و نقل نیز قرار می‌گرفت.
وی افزود: تجارب این فضا در دهه 70 مورد نقد بسیاری قرار گرفت و
شهرسازان و معماران جدید انتقادات زیادی را در خصوص انفکاک
این کاربری‌ها ارائه کردند. به دلیل اینکه اغلب شهرها و ساختار آن با
توجه به نظام مدرنیته شکل گرفته، ما میراث‌دار این نوع شهرسازی
هستیم اما کاربری‌هایی در داخل شهر مانند پادگان‌ها می‌بینیم که
سنخیتی با کاربری‌های داخل شهر ندارد. برخی دیگر از این
ساختمان‌ها مجموعه‌هایاداری بزرگ‌مقیاس است.