20330
خوشحالم که شما را کنار خودمان داریم. قدردان لطف شما و همه
عزیزان هستم. به امید سربلندی ایران اسلامی و ارتش سرخ.»
اوج‌گرفتن پرسپولیس در همان برهه و البته سلطنتش بر لیگ برتر ایران،
باعث شد تا موفقیت‌های این تیم بیش از پیش زیر ذره‌بین قرار بگیرد.
اگرچه آن‌ روزها زیاد کسی وزارت امور خارجه را به نقش‌داشتن در
موفقیت‌های پرسپولیس متهم نمی‌کرد ولی صحبت‌های
محمدجواد ظریف، وزیر امور خارجه، با رادیو که آذر 97 صورت
گرفت، کم‌کم این وزارتخانه، خاصه معاونانش را زیر تیغ هواداران
استقلال و سپاهان برد. در آن گفت‌وگوی رادیویی، ظریف
به‌صراحت از علاقه معاونانش به تیم پرسپولیس خبر داد و گفت: «‌خودم
نه، ولی آقای روانچی و آقای عراقچی هر دو پرسپولیسی هستند.»
شروع جنجال از یک برنامه تلویزیونی
برای عراقچی و وزارت امور خارجه، شرایط هواداری از یک باشگاه
هرگز تا 21 اردیبهشت 1398 آن‌ قدر سخت نشده بود؛ آن روز، عباس
عراقچی با حضور در یک برنامه تلویزیونی ابراز امیدواری کرد که
پرسپولیس قهرمان لیگ برتر شود؛ آن برنامه مصادف با روزهایی بود
که پرسپولیس به یک برد دیگر نیاز داشت تا جام قهرمانی را بالای سر ببرد.
او جمله‌ای شبیه به کری‌خوانی هم به زبان آورد تا علاقه‌اش را به سرخ‌ها
بیشتر نشان دهد؛ «من از قدیم طرفدار تیم محبوب ایران بوده‌ام.»