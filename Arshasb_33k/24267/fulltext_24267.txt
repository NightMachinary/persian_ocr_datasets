24267
مقام آمریکایی: معاون ترامپ به کرونا مبتلا نیست و قرنطینه نمی‌شود
به گزارش ایسنا، دیوید اومالی، سخنگوی معاون رئیس‌جمهوری
آمریکا به سی‌ان‌بی‌سی گفت: مایک پنس به توصیه واحد درمانی کاخ
سفید عمل خواهد کرد و قرنطینه نمی‌شود. هر روز تست مایک پنس منفی
است و امروز دوشنبه در کاخ سفید حضور می‌یابد. او به کروناویروس
مبتلا نیست.
یک مقام ارشد آمریکا یکشنبه به ان‌بی‌سی نیوز گفت، مایک پنس، معاون
رئیس‌جمهوری آمریکا طی چند روز آتی فاصله خودش را با دیگران
حفظ می‌کند اما هیچ محدودیتی در برنامه او وجود ندارد.
در چند روز گذشته رسانه‌های آمریکایی گزارش دادند، دکتر
آنتونی فائوچی، مدیر موسسه ملی آلرژی و بیماری‌های عفونی
آمریکا، رابرت ردفیلد، مدیر مراکز کنترل و پیشگیری از بیماری و
استیون هان، کمیسیونر سازمان غذا و داروی آمریکا برای دو هفته دو
کاری خواهند داشت. آن‌ها با شخصی آلوده در تماس محدود قرار
داشتند.
این اخبار پس از آن منتشر می‌شود که یکی از خدمتکاران ویژه دونالد
ترامپ، رئیس‌جمهوری آمریکا و کیتی میلر، دبیر مطبوعاتی مایک
پنس به ویروس کرونا آلوده شدند و همین امر نگرانی‌هایی را درون
کاخ سفید ایجاد کرد.