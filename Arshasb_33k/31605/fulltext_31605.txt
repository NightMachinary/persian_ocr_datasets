31605
کودکان علائم خفیف‌تری از بیماری را بروز می‌دهند. به عبارت دیگر
کودکان گرچه به این ویروس آلوده می‌شوند اما در اکثر موارد نوع
خفیف بیماری را تجربه می‌کنند و علائمی همچون سرماخوردگی
دارند. در این هفت ماه مشاهدات بالینی متخصصان نشان می‌دهد که
آبریزش بینی، بدن درد و علائم گوارشی همچون اسهال و استفراغ از
نشانه‌های اصلی ابتلای کودکان به کروناست که خوشبختانه در اغلب
موارد با استراحت در منزل و مراقبت‌های پرستاری بهبود می‌یابد.
البته این روی خوب ماجرای کرونا در کودکان است؛ چرا که تعدادی
از آنها علائم حاد پیدا می‌کنند و حتی با کمال تاسف از دنیا می‌روند. این
گروه از کودکان اغلب بیماری‌های زمینه‌ای دارند و در بخش‌های
مراقبت ویژه بستری می‌شوند که بیشتر آنها شانس بازگشت به زندگی
را پیدا نمی‌کنند.
شاید یکی از دلایل کمتر درگیر شدن کودکان با بیماری و خفیف بودن
علائم در آنها مراقبت خانواده‌ها و تماس کمتر کودکان با دیگران
باشد؛ چه‌بسا که اگر این تماس‌ها بیشتر شود، علائم نیز بیشتر شود. اکنون
بیشترین نگرانی‌ها از بابت بازگشایی مدارس و تجمع بچه‌ها در
آموزشگاه‌هاست که می‌تواند به تشدید ابتلای کودکان به کرونا
منجر شود. البته خوشبختانه اکثر مدارس به صورت غیر حضوری
فعالیت می‌کنند اما نگرانی ما از بابت مدارس و عمدتا