26880
به گزارش ایسنا، بر اساس پیش‌بینی‌های انجام‌ شده در شرکت کنترل
کیفیت هوا، در صبحگاه امروز (21 دی ماه) کیفیت هوای بیشتر مناطق
پرتردد پایتخت در محدوده ناسالم و ناسالم برای گروه‌های حساس
قرار گرفته است که عمدتا ناشی از افزایش تردد خودروها، عدم وزش
باد مؤثر و انباشت آلاینده‌ها طی ساعات گذشته است.
طی روز نیز با توجه به وارونگی و سکون جو، شرایط مناسب جهت
پراکندگی آلاینده‌ها فراهم نخواهد شد بنابراین کیفیت هوا در
مناطق پرتردد در وضعیت نامطلوب باقی خواهد ماند.
با تداوم این شرایط جوی تا اواخر وقت پیش‌بینی می‌شود با افزایش
ترافیک شامگاهی بر غلظت ذرات معلق افزوده شود و در بیشتر مناطق
کیفیت هوا در محدوده ناسالم و ناسالم برای گروه‌های حساس قرار
بگیرد.
صبح فردا (22 دی ماه) با آغاز تردد خودروها انتظار می‌رود کیفیت
هوا در بیشتر مناطق در محدوده ناسالم برای گروه‌های حساس قرار
بگیرد که به‌ دلیل حاکمیت جو پایدار و عدم وزش باد مؤثر خواهد بود.
استمرار پایداری جو همراه با پدیده وارونگی طی روز موجب تجمع
آلاینده‌ها خواهد شد. این شرایط جوی تا ساعات پایانی فردا (22 دی
ماه) ادامه دارد و به‌تبع آن کیفیت هوا در بیشتر مناطق در وضعیت ناسالم
و ناسالم برای گروه‌های حساس پیش‌بینی می‌شود.