22456
حضرت علی(ع) تبلیغات بسیاری کرده بود و حتی برخی چنین
می‌پنداشتند که امام علی(ع) نماز نمی‌خواند، اما پیام مظلومیت
حضرت(ع) در محراب بلند شد و همه فهمیدند که معاویه دروغ
می‌گفت و در حق علی(ع) اجحاف کرده است. حجت‌الاسلام برگی
ادامه داد: در زمان شهید مدنی نیز برخی شایعه‌ها و مطالب عجیب و
ساختگی علیه این عالم وارسته منتشر می‌کردند اما مظلومیت ایشان در
محراب نشان داده شد؛ او نه در معرکه جنگ یا در رفاه طلبی، بلکه در
محراب عبادت ودر حال انجام تسبیحات و تعقیبات نماز شهید شد. وی
با بیان این‌که شهادت در محراب، مظلومیت و شخصیت عبادی و عرفانی
شهید مدنی و چهره خبیث دشمن را به نمایش گذاشت، گفت: فرقه خبیثی
که در ظاهر نام خود را مسلمان گذاشته بودند، سید بزرگوار را در
محراب و در حین عبادت به شهادت رساندند که این جنایت پیام بزرگی
دارد.