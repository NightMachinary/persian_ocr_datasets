19537
انگلیس و ایران آمد؛ قراردادی که در نهایت زمینه ملی شدن نفت را
فراهم کرد.
اما جانشین گلشاییان غلامحسین ابتهاج برخلاف شهرداران قبلی
توانست 16‌ماه بر کرسی شهرداری‌تهران تکیه بزند و طولانی‌ترین
دوران حضور یک شهردار در زمان جنگ را به نام خود کند. او افسانه
نفرین شدن صندلی شهرداری پایتخت را کمرنگ کرد، اما باز هم
نتوانست کاری بکند. ابتهاج فرزند ابراهیم ابتهاج‌الملک متولد رشت
بود. او برای تحصیل به فرنگ رفت و در پرونده خود 3 بار تجربه
شهرداری تهران را دارد. او در مرداد 1323 به ‌عنوان شهردار تهران
انتخاب شد و تا آذر 1324 زمانی که جنگ تقریبا به پایان خود رسیده
بود در مقام شهردار ماند. دوران ابتهاج هم مشکلات کمبود و تامین
منابع اولیه وجود داشت. او البته تصمیم گرفت در همان بحبوحه
مشکلات تهران آسمان‌خراشی سیزده طبقه را در محل کافه شهرداری
بسازد. اما در تامین منابع مردم باز ماند و در نهایت توسط دولت برکنار
شد و جای خود را به دکتر محمود نریمان از اعضای حزب ایران و دوستان
دکتر مصدق داد. البته ابتهاج در سال‌های 1329 و 1331 بار دیگر به‌
عنوان شهردار تهران انتخاب شد. او یکی از شهردارانی است که در
سال‌های بعد به‌خاطر پرونده‌هایی که داشت پایش به دادگاه رسید و
اگرچه تبرئه شد ولی برخی او را مقصر برخی مشکلات پایتخت