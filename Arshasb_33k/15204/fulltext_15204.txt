15204
هیئت‌های دو طرف از طریق نماینده سازمان ملل با هم مذاکره کردند و
مذاکره به صورت غیرمستقیم صورت گرفت. این مذاکرات با حضور
دیوید شنکر، معاون وزیر خارجه آمریکا برگزار شد و جان دیروشیه،
سفیر آمریکا نقش میانجیگر را در مذاکرات ایفا کرد.
رژیم صهیونیستی مذاکرات را مستقیم می‌داند اما لبنان این مسئله را
تکذیب می‌کند. هیئت لبنان شامل چهار عضو، دو نظامی و دو غیرنظامی
است که عبارتند از: بسام یاسین، مازن بصبوص، نجیب مسیحی،
کارشناس فنی و وسام شباط عضو هیئت بخش نفت.
هیئت رژیم صهیونیستی شامل شش عضو است از جمله اودی ادیری،
مدیرکل وزارت انرژی، رووفین عازر، مشاور بنیامین نتانیاهو،
نخست‌وزیر رژیم صهیونیستی در امور دیپلماتیک و رئیس اداره امور
استراتژیک در ارتش.
تعیین سیاستمداران از سوی رژیم صهیونیستی برای شرکت در
مذاکرات جنجالی را در لبنان به وجود آورده است. لبنان بر مذاکرات
فنی تاکید دارد.
میشل عون، رئیس‌جمهور لبنان سه‌شنبه گفت که مذاکرات فنی است و
گفتگوها باید صرفا در این زمینه باشد.
در این راستا، منبعی در وزارت انرژی رژیم صهیونیستی به خبرنگاران
گفت: این مسئله برای اسرائیل مهم است اما برای لبنان نیز مسئله