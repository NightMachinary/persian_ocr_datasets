19505
فرزندخواندگی شاید بهترین راه برای جلوگیری از تبعات نداشتن
فرزند و والدین برای زوج‌های جوان و کودکانی باشد که بنا بر دلایلی
از والدین محروم هستند، اما متاسفانه شاهدیم فرهنگ
فرزندخواندگی آن‌گونه که باید در بین افراد جامعه نهادینه نشده
است، کودکان بی‌سرپرست نیاز به حمایت مادی و معنوی دارند و
زوج‌های نابارور بهترین گزینه برای حمایت از این کودکان در
جامعه هستند، حتی والدینی که خود فرزند دارند نیز می‌توانند
سرپرستی کودکی را بر عهده بگیرند، اما متاسفانه این امر به ندرت رخ
می‌دهد، شاید یکی از دلایل آن قوانین سخت‌گیرانه در رابطه با
فرزندخواندگی است.
والدین بسیاری درخواست پذیرش فرزند دارند، اما به علت کمبود
کودک بی‌سرپرست و بدسرپرست تحت حمایت بهزیستی و برخی از
مشکلات نمی‌توانند سرپرستی کودک را بر عهده بگیرند.
تعداد نوزادان بی‌سرپرست محدود است
یکی از بانوان نابارور در چهارمحال و بختیاری در گفت‌وگو با ایسنا،
اظهار کرد: 17 سال از شروع زندگی مشترک من و همسرم می‌گذرد، در
طول سال‌های اخیر هزینه‌های بسیاری برای درمان ناباروری انجام
داده‌ام اما متاسفانه پزشکان معتقدند شانس ما برای فرزندآوری بسیار
کم و تقریبا محال است.