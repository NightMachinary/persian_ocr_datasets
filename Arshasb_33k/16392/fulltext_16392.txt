16392
مراقب رژیم غذایی و بهداشت خود بودند و جالب این که استفاده از
ماسک در جوامعی که سارس و مرس اپیدمی شده بود، تا مدت‌ها بعد از
پایان اپیدمی ادامه پیدا کرد و بسیاری حتی برای سرماخوردگی
معمولی هم از ماسک استفاده می‌کردند. دکتر کانگ همچنین
می‌گوید: در زمان شیوع سارس مردم به شکلی بی‌سابقه مراقب
یکدیگر بودند و هوای هم را داشتند.
تغییرات در رفتار مردم تنها در زمان بحبوحه شیوع کرونا انعکاس
پیدا نمی‌کند، بلکه احتمال دارد حتی بعد از بحران هم با این تغییرات
مواجه باشیم. پیش بینی اتفاقات آینده در خصوص ویروس کرونا
کاری دشوار است. با این حال، ارتباطات و رفتار ما با دیگران به طور
قطع، حتی بعد از گذار از بحران کرونا، دچار تغییرات شگرفی خواهد
شد. بزرگترین تغییر روان‌شناختی در اثنای بحران سراسری ممکن
است سمت و سویی مثبت و در راستای هنجارهای اجتماعی داشته
باشد؛ هنجارهایی مانند توجه به مشکلات دیگران، کمک به افراد
نیازمند و بیمار. انسان‌های اولیه تا مدت‌های مدیدی گرفتار روابط
خصمانه با یکدیگر بودند و تنها زمانی که به یاری یکدیگر شتافتند و در
گروه‌های چندصد نفره اسکان پیدا کردند، توانستند بر مشکلات
فائق آیند. اکنون ما بار دیگر به دست طبیعت محاصره شده‌ایم و
مجبوریم که مناسبات اجتماعی خود را محدود کنیم و با رعایت