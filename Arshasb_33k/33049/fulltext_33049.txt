33049
لیگ عربستان هم چند ماهی است که به خاطر کرونا تعطیل شده است. قرار
است که طبق اعلام فدراسیون فوتبال عربستان ادامه لیگ این کشور در
4 آگوست برگزار شود.
فدراسیون فوتبال عربستان قبل از برگزاری ادامه بازی ها از همه باشگاه
ها تست کرونا گرفت.
در بیانیه فدراسیون فوتبال این کشور آمده است: از اعضای 16 باشگاه
تست کرونا گرفته شد. 1351 مورد تست کرونا از بازیکنان، مربیان و
اعضای باشگاه گرفته شد که در نتیجه آن 97 مورد ابتلا به کرونا به ثبت
رسید که 50 مورد آنها بازیکن بودند و 47 مورد هم از کادر فنی و
کارمندان باشگاه بود.
فدراسیون فوتبال عربستان همچنین اعلام کرد که 25 مورد ابتلا به
کرونا در لیگ دسته یک این کشور هم شناسایی شد.
در لیگ عربستان الهلال با 51 امتیاز در صدر جدول رده بندی جای دارد و
النصر هم با 45 امتیاز در رده دوم است این درحالی است که تا پایان لیگ 8
هفته دیگر باقی مانده است.