23608
مسئولینی که کلنگ زدند و نساختند، پاسخگو باشند
احمد دنیامالی در نشست خبری با اصحاب رسانه که در سالن اجتماعات
اداره آموزش و پرورش شهرستان بندرانزلی برگزار شد، اظهار کرد:
انزلی از نظر موقعیت جغرافیایی یک شهر خاص و خطی است و از سمت
شمال و جنوب محدوده تالاب و دریا را دارد و بایستی در حوزه
شهرسازی و مسایلی که در مباحث مدیریت شهری است با توجه بیشتری
کار شود زیرا شهرهای شعاعی از لحاظ خدمات زیربنایی و عمومی
دسترسی بهتری دارند تا شهرهای خطی.
نماینده شهرستان بندرانزلی در مجلس شورای اسلامی با بیان اینکه در
حوزه درمان شاهد قرار گرفتن بیمارستان در غرب انزلی هستیم،
افزود: این امر باعث شده شهروندان و روستانشینان شرق شهرستان
برای دسترسی به بیمارستان مشکلات خاص خود را داشته باشند و باید با
ظرفیت بخش خصوصی یک بیمارستان در شرق انزلی افتتاح کنیم.
دنیامالی با اشاره به مسئله تالاب انزلی و اینکه تهدید اصلی این حوزه
پساب صنعتی و خانگی شهرستان های جنوبی تالاب است، گفت: عده
ای فاضلاب شهری انزلی را تنها تهدید تالاب می دانند؛ هر چند این مسئله
باید به خوبی مدیریت شود ولی تهدید اصلی از 11 رودخانه حوزه
آبریز تالاب انزلی است که با پساب صنعتی و خانگی توام است.
لزوم مبارزه جدی با آفت سنبل آبی در تالاب انزلی