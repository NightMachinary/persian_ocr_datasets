25090
نبی درباره شایعه قطع همکاری با اسکوچیچ گفت: این مسائل صحت
ندارد. او مرخصی گرفته و به شهر زاگرب رفته‌ است. او به دلیل موضوع
کرونا نتوانست به ایران بیاید. اگر شرایط عادی شود، او به ایران باز
می‌گردد و تمرینات تیم ملی را ادامه خواهیم داد. اوایل اکتبر (اواسط
مهر) تا نوامبر (آبان) 4 مسابقه داریم. اسکوچیچ کماکان مربی تیم ملی
است و تغییرات در این زمینه صحت ندارد.
او درباره این که آیا قرارداد اسکوچیچ تا تیرماه اعتبار دارد یا خیر؟
گفت: به دپارتمان تیم های ملی اعلام کردم که این موضوع را بررسی
کنند و به من اطلاع دهند. هنوز قرارداد او را بررسی نکرده‌ام.
نبی که در یک برنامه تلویزیونی سخن می گفت در واکنش به این که آیا
اسکوچیچ قطعا در اکتبر و نوامبر سرمربی تیم ملی است؟ گفت:
فدراسیون فوتبال همکاری با را او مصوب کرده است و ما تغییری
نخواهیم داشت. قرارداد او امضا شده و ما طبق آن عمل می‌کنیم.
نبی: تیم ملی مالی کمتر از 13 بازیکن داشت و بازی لغو شد
به گزارش ایسنا، مهدی محمدنبی، دبیرکل فدراسیون درباره
برگزاری اردوهای تدارکاتی تیم ملی عنوان کرد: خوشبختانه با پیش
بینی های که فدراسیون انجام داد، دو اردوی تدارکاتی در ازبکستان
و ترکیه برای تیم ملی فراهم شد. در اردوی تاشکند یک دیدار دوستانه با
تیم ملی ازبکستان نیز انجام شد که ثمرات خوبی داشت.