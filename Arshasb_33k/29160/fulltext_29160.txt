29160
پیش‌نویس طرح‌های پنتاگون برای خروج نیروهای آمریکایی از
سومالی
به گزارش ایسنا، شبکه تلویزیونی بلومبرگ از قول منابع آگاه
گزارش کرد، پنتاگون بررسی پیش نویس طرح‌هایی را برای خارج
کردن تمامی نیروهای آمریکایی از سومالی آغاز کرده است.
پس از یک مداخله فاجعه آمیز در جنگ داخلی سومالی به سال 1992،
آمریکا 25 هزار سرباز خود را از این کشور خارج کرد. در حالیکه
تعداد کمی از نیروهای ویژه و مشاوران مقابله با تروریسم در این کشور
آفریقایی باقی ماندند، فرماندهی آمریکا در آفریقا علیه الشباب در
2007 نبرد هوایی به راه انداخت.
در مارس 2017، دونالد ترامپ، رئیس جمهوری آمریکا اعلام کرد
که سومالی منطقه خصم فعال است و با این دستور، افزایش استقرار
نظامیان آمریکایی آغاز شد و بیش از 600 نیروی آمریکایی در منطقه
مستقر شدند. حالا،‌ به نظر می‌رسد که ترامپ احتمالا خارج کردن
نیروها را از این کشور مدنظر دارد که جدیدترین تلاش وی برای عمل به
وعده 2016 کارزار انتخاباتی‌اش برای پایان دادن به دوره نبردهای
بی پایان پیش از انتخابات سوم نوامبر 2020 است.
بر اساس گزارش بلومبرگ،‌ رابرت اوبراین، مشاور امنیت ملی
آمریکا، مارک اسپر، وزیر دفاع و مارک میلی، رئیس ستاد مشترک ارتش