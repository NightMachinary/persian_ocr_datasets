12066
نامزد، دونالد ترامپ یا رقیب دموکراتش جو بایدن را ندارد. وی در
توییتر نوشت: من از بایدن حمایت نمی‌کنم ... در برگه رأی نام یک
جمهوری‌خواه دیگر را می‌نویسم.
‌وی در گفت‌وگو با وولف بلیتزر، مجری سیاسی سی‌ان‌ان بیان کرد که
دونالد ترامپ، که اخیراً از مرکز پزشکی ملی نظامی والتر رید ترخیص
شده، همان آدم سابقی است که با او کار می‌کرد؛ کسی که با ارعاب و انکار
حقایق، ادعای شکل دادن به جهان از طریق لفاظی خودش را دارد.
با این وجود، بولتون با تأکید افزود که رأی خود را برای بایدن، رقیب
ترامپ، خرج نمی‌کند. وی پیش‌تر هم گفته بود که در انتخابات
ریاست جمهوری اوایل نوامبر، به دونالد ترامپ رأی نخواهد داد.
بولتون در جریان مصاحبه‌ای با کلوپ ملی مطبوعات مستقر در
واشنگتن، اظهار کرد: این نخستین بار در حرفه سیاسی من است که برای
ریاست جمهوری، به نامزد جمهوری‌خواه رأی نمی‌دهم.
وی در مصاحبه‌ای که ماه ژوئن در ای‌بی‌سی نیوز پخش شد، علناً اعلام
کرد که ترامپ برای ریاست جمهوری مناسب نیست و افزود: گمان
نمی‌کنم او (ترامپ) صلاحیت بودن در این سمت را داشته باشد. گمان
نمی‌کنم او یک جمهوری‌خواه محافظه‌کار است... در نوامبر به او رأی
نخواهم داد. مسلماً به جو بایدن هم رأی نمی‌دهم.