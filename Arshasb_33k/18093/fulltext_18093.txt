18093
نجات‌گران در قالب 8 تیم ارزیاب در حال انجام وظیفه هستند و با توجه به
ظرفیت امدادی هلال احمر شهرستان فریمان و تربت‌جام، 5 تیم
ارزیاب از این دو شهرستان به 13 روستای منطقه که بیشتر روی گسل
زلزله و بیشتر از بقیه نقاط متأثر از زلزله بود، اعزام شدند. همچنین
امدادگران و تعدادی از تیم‌های واکنش سریع هلال احمر مشهد،
تایباد و سرخس از شب گذشته در آماده‌باش هستند.
وی با بیان اینکه این زمین‌لرزه هیچ خسارت جانی نداشته، تصریح
کرد: صبح امروز خبری به نقل از اورژانس کشور مبنی بر فوت 2 تن بر اثر
زلزله منتشر شد که این خبر توسط هلال احمر و استانداری خراسان
رضوی و همچنین فرمانداری شهرستان فریمان رسما تکذیب شد و
فقط هم‌زمانی این حادثه رانندگی با زمان وقوع زلزله منجر به ایجاد این
تصور شده بود که این افراد بر اثر ریزش کوه ناشی از زلزله دچار حادثه
شده‌اند که بنا بر گزارش اورژانس، سرعت بالا و انحراف خودرو علت
اصلی فوت سرنشینان این خودروی پراید بوده‌ است.
وی ادامه داد: تصور بیشتر افراد این است که هنگام زلزله باید از محل فرار
کرد، در صورتی‌ که این یک باور اشتباه است و قطعا بهترین راهکار
هنگام زلزله این است که در امن‌ترین نقاط مکانی که هستیم، پناه‌گیری
کرده و تا جایی که امکان دارد از سر و گردنمان محافظت کنیم.
محمودی کنار ستون‌ها و کنج دیوارها را از جمله مناطق امن