16186
رسول‌پناه: با جدایی بشار رسن مخالفیم
به گزارش ایسنا، مهدی رسول‌پناهاظهار کرد:بشار رسن بازیکن
پرسپولیس است و بازیکن پرسپولیس می‌ماند.
وی ادامه داد: بشار با پرسپولیس قرارداد معتبر دارد. به او علاقه داریم،
همان‌طور که او هم پرسپولیس و هوادارانش را دوست دارد. باشگاه
نیز به تعهدات قراردادی خود عمل کرده است. با توجه به تاکید کادر
فنی روی حفظ او و اینکه علاوه بر تلاش پرسپولیس برای کسب پنجمین
قهرمانی ‌پیاپی در لیگ برتر، بازی بسیار مهم فینال لیگ قهرمانان را در
پیش داریم، باشگاه با جدایی این بازیکن صد درصد مخالف است.
رسول‌پناه: برای امضای قرارداد با کارگزار به جمع بندی نرسیدیم
به گزارش ایسنا، مهدی رسول‌پناه پس از جلسه هیات‌مدیره
پرسپولیس اظهار کرد: درباره بحث کارگزار صحبت کردیم اما
هنوز به جمع بندی نرسیده‌ایم.
وی درباره ناراحتی مهرداد هاشمی هم گفت: آقای هاشمی اهل
مصاحبه نیست و بحث ناراحتی مطرح نیست.
او در ادامه در پاسخ به این سوال که آیا قرارداد کارگزار به وسیله وزیر
ورزش هم امضا خواهد شد یا خیر، گفت: خیر، این موضوع صحت
ندارد. این موضوع فقط به هیأت‌مدیره مربوط است. البته قرارداد را
برای ازائه نظر یه کمیته حقوقی وزارت ورزش ارسال می‌کنیم.