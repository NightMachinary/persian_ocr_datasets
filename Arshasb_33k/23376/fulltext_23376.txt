23376
وی تاکید کرد: مردم شریف عزیز باید بدانند که اجرای فاصله‌گذاری
هوشمند اجتماعی تنها برای فعالیت کسب و کارهای کم ریسک است و به
هیچ‌وجه نباید این طور تلقی شود که این ویروس و اپیدمی آن به طور
مطلق از بین رفته است و همه پروتکل های بهداشتی باید با جدیت رعایت
شود.
روحانی ادامه داد: بر این اساس کماکان در خصوص اجتماعات و
مراکز پرریسک محدودیت‌ها وجود دارد و مردم نباید برای کارهای
غیرضروری از منزل بیرون بیایند و مسوولین کماکان از مردم انتظار
دارند در رعایت پروتکل‌ها دقت کرده و در شرایطی که کار ضروری
ندارند در منزل بمانند.
مردم چشم دارند، می‌بینند!
به گزارش ایسنا، در یادداشتی در روزنامه همشهری به قلم رسول
بهروش، روزنامه‌نگار آمده است: «گاهی اهالی فوتبال ایران مطالبی
به زبان می‌آورند که در آنها به وضوح رد پای نادیده گرفتن درک و شعور
افکار عمومی به چشم می‌خورد؛ جملاتی که کمترین نسبتی با «منطق»
ندارند و صرفا در جهت تبرئه یا بزرگنمایی جایگاه گوینده مطرح
می‌شوند. شنیدن این حرف‌ها سخت است و خاموش ماندن در مقابل
آنها سخت‌تر.
فرهاد مجیدی؛ واقعا کدام فینال؟