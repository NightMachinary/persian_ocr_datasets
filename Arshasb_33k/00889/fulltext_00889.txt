889
آمادگی شهرداری تهران برای بارش برف و باران در تهران
به گزارش ایسنا، مجتبی یزدانی در مانور برف روبی که امروز در منطقه
21 تهران برگزار شد، گفت: امسال از اردیبهشت ماه برنامه ریزی دقیقی
انجام شد تا در حوزه بارشها مشکل خاصی در سطح شهر تهران نداشته
باشیم. در همین راستا مشکلات از قبل احصا و موضوعات مختلف مورد
بررسی قرار گرفت. تمامی عوامل شهرداری که در موضوع بارشهای
باران و برف مسئولیت برعهده دارند پیامک های اخطار از سوی
هواشناسی را دریافت می کند تا در سریعترین زمان ممکن اقدامات
لازم را انجام دهند.
وی افزود: در بارش های اخیر 55 میلیمتر بارندگی داشتیم اما حتی
مشکلات جزئی نیز مشاهده نشد که این نتیجه تعامل و همکاری
شهرداریهای مناطق و دستگاه های مختلف است.
وی ادامه داد: ظرف سه سال گذشته 240 خودرو با کاربریهای محلول
گاش و نمک پاش به مجموعه خدمات شهری اضافه شد و بسیاری از
دستگاه ها نیز اورهال شد و بین مناطق 22 گانه تقسیم شد. به شکلی که امروز
در وضعیت خوبی قرار گرفته ایم و می توانیم در حوزه بارش ها به گونه ای
عمل کنیم که موجب رضایت شهروندان شود.
وی تاکید کرد: خوشبختانه در کشور امکانات و پتانسیل های زیادی
وجود دارد اما باید با هم افزایی زمینه ساز گام های موثر باشیم.