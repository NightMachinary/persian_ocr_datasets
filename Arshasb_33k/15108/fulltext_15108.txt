15108
دنبال مروارید لرزان و لغزان و ارزان نباشیم!
به گزارش ایسنا، مهرداد خدیر در عصر ایران نوشت: «رییس جمهوری
در صریح‌ترین اظهار نظر از زمان شروع شیوع کرونا گفته است:
«نمی‌توانیم کسب و کارها را به خاطر کرونا تعطیل کنیم. اقتصاد را
نمی‌توان تعطیل کرد اما اجتماعات ممنوع است. البته راحت‌ترین
کار تعطیل کردن فعالیت‌هاست اما بعد از آن مردم از گرسنگی و فقر و
بیکاری به خیابان می‌آیند. تنها راه گذر از این شرایط، انجام
فعالیت‌های اقتصادی و اجتماعی در عین رعایت پروتکل‌های
بهداشتی است.» از همان آغاز شیوع ویروس کرونا در ایران، بحث
«جان و نان» درگرفت. گروهی می‌گفتند جان مردم مهم‌تر از کسب و
کارهاست و باید تعطیل و قرنطینه کامل کرد و در مقابل عده‌ای بر این باور
بودند که قرنطینه کامل به تأمین مالی مردم نیاز دارد و در وضعیت تحریم
دولت از عهدۀ آن بر نمی‌آید. اگر همه فعالیت‌ها تعطیل می‌شد، هر چند
جان (سلامت) مردم کمتر در مخاطره بود اما نان (اقتصاد و معیشت و
درآمد) چه می‌شد؟ تصمیم دربارۀ جان یا نان و ترجیح یکی بر دیگری
مهم‌ترین دغدغه‌ی دولت و در واقع کلیت حکومت در چند ماه گذشته
بوده و این بار آقای روحانی با صراحت گفته است هر دو با هم. واقعیت این
است که همۀ مردم کارمند نیستند که هر ماه حقوق مشخصی به حساب
آنان واریز شود. تازه این اطمینان مربوط به بخش‌های دولتی و عمومی