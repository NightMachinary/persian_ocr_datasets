13204
حمایت جمعی از وکلا از دیپلمات بازداشت شده ایرانی
به گزارش ایسنا، صبح چهارشنبه جمعی از مدرسین دانشگاه، وکلای
دادگستری و حقوقدانان ، کارشناسان رسمی و مشاوران با حضور در
مقابل نمایندگی سازمان ملل متحد در تهران بیانیه‌ای در حمایت از
اسدالله اسدی دیپلمات بازداشت شده تحویل این دفتر دادند.
این بیانیه توسط 1842 حقوقدانان و وکلا ، کارشناسان رسمی و
مشاوران به امضا رسیده است و امروز نیز توسط تعدادی از وکلا و
حقوقدانان به صورت نمادین امضا شد.
در این بیانیه، از اقدام خلاف عرف دیپلماتیک آلمان و بلژیک شدیداً
انتقاد شده و از سازمان ملل متحد خواستار پاسخگو کردن بلژیک و
آلمان نسبت به این اقدام شده است.
اسدالله اسدی، رایزن سوم سفارت ایران در اتریش در تاریخ 10 تیر
1397 (برابر با اول جولای 2018) در هنگام عبور از کشور آلمان
دستگیر شد.
این اقدام به دلیل قرار جلب اروپایی صادره از سوی دادگاهی در بلژیک و
با اتهامی واهی بود. به دنبال آن، مصونیت دیپلماتیک وی از سوی دولت
اتریش لغو و ایشان به کشور بلژیک مسترد می‌شوند و بعد از گذشت دو
سال، پرونده در تیرماه 1399 به دادگاه ارسال شد.
حمایت جهاد دانشگاهی اصفهان از صنعت تولید و پرورش زالو 