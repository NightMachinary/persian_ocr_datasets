6843
بایدها و نبایدهای یکسان‌سازی در چهارباغ
حسین کارگر، شهردار منطقه سه اصفهان، در یک گفت‌وگوی
رادیویی دربارۀ جزییات این طرح چنین توضیح داده است: «با توجه
به دستور شهردار محترم اصفهان، قرار بر این شد که در هر منطقه، یک
خیابان به‌عنوان نمونه و پایلوت پیرایش شهری انتخاب شود و با توجه
به ویژگی‌های تاریخی خاصی که چهارباغ خواجو دارد، این
خیابان به‌عنوان خیابان نمونه منطقه سه انتخاب شد.
در مرحله نخست مشاور طرحی را ارائه داد که بر اساس آن از مکینه
خواجو تا خیابان عافیت به‌عنوان پایلوت اجرای این طرح در نظر
گرفته شود و با کسبه نیز در خصوص یک‌شکل شدن و ساماندهی تابلوها
هماهنگی‌های لازم را انجام دادیم که نسبتاً استقبال خوبی از آن
داشتند. در طرح ارائه‌شده، تابلوها از سر در مغازه‌ها حذف می‌شود و با
یک نورپردازی شکیل و ملایم در کف پیاده‌رو قرار می‌گیرد. خود
پیاده‌رو هم قرار است سنگفرش شود تا هم مسیری برای نابینایان در آن
ایجادشده و هم تابلوی مغازه‌ها کف این سنگفرش تعبیه شود.»
کارگر در پاسخ به سؤال مجری برنامه در خصوص اینکه «آیا مسیر
ماشین روی خیابان چهارباغ خواجو نیز قرار است در آینده مانند
چهارباغ عباسی پیاده راه شود و در آن ممنوعیت تردد خودرو برقرار
باشد؟» تنها از وضعیت امروز آن خیابان خبر داده و گفته: «در این