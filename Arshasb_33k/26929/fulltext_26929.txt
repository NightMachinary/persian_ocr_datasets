26929
هیچ استعداد برتری به دلیل محرومیت از فرایند انتخاب جا نماند
به گزارش ایسنا، محسن حاجی میرزایی در دیدار با رئیس و معاونان
سازمان ملی پرورش استعدادهای درخشان که در ساختمان مرحوم
علاقه‌مندان برگزار شد، اظهار کرد: لازمه داشتن نگاه یکپارچه در
سازمان، طراحی سنجیده نیروهای آن سازمان است. طراحی سازمان
فراتر از ساختارهای اداری آن است و برای طراحی نقش سازمان و
کارکنان آن در ابتدا باید بدانیم اندیشه ما در خصوص طراحی سازمان
چیست؟
وی ادامه داد: طراحی خوب باید توانایی انعطاف سازمانی و اتصال
دوباره اجزای آنها به یکدیگر را داشته باشد به صورتی که همه چیز در این
گسستن و پیوستن آن معنادار باشد و پس از اتصال مجدد اجزای سازمان
بتوانیم به ترکیب سنجیده ای بین اجزای آن برسیم که با یکدیگر هم
افزایی داشته باشند.
وزیر آموزش و پرورش با اشاره به اینکه وجود استعدادهای برتر
واقعیتی است که باید مورد توجه قرار بگیرد، گفت: توسعه
استعدادهای برتر شامل شناسایی، جذب، پرورش و شکل دهی
استعداد برتر یک نسل می شود که باید به نحو موثری در جامعه بسط پیدا
کند.
وی افزود: همه ارکان آموزش و پرورش باید به این موضوع که چطور