9565
همه نیروهای خارجی از لیبی تبادل نظر کردند.
ترامپ از ساکنین پورتوریکو خواست به او رای دهند!
به گزارش ایسنا، به نوشته روزنامه ایندیپندنت، دونالد ترامپ، رئیس
جمهور آمریکا در بخشی از کارزار انتخاباتی روز دوشنبه‌اش در
فلوریدا که نخستین حضورش در کارزارهای انتخاباتی پس از ابتلا به
کووید 19 محسوب می‌شد، به رای‌دهندگان پورتوریکویی
اشاره کرد.
ترامپ با خودستایی گفت: نمی‌گویم بهترین اما من یکی از بهترین
اتفاقاتی هستم که برای پورتوریکو رخ داده است. ساکنین
پورتوریکو بهتر است به من رای دهید.
هیچ‌ یک از 3.2 میلیون شهروند آمریکایی پورتوریکو حق رای دادن
در انتخابات ریاست جمهوری آمریکا را ندارند. این مساله
درخصوص ساموآی آمریکا، گوآم، جزایر ماریانای شمالی و
جزایر ویرجین آمریکا نیز صدق می‌کند. این جزایر مناطق
خودگردان غیرضمیمه به خاک آمریکا به‌شمار می‌آیند که تحت
حاکمیت سیاسی آمریکا قرار دارند.
اما مرکز تحقیقات پیو برآورد کرده که 20 درصد از کل رای‌دهندگان
واجد شرایط در فلوریدا، لاتین هستند و از این تعداد 31 درصد به عنوان
شهروندان پورتوریکویی تلقی می‌شوند.