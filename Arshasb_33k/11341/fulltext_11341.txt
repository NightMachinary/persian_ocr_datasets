11341
جناتی به رشد بیمه‌های درمان نسبت به سال گذشته اشاره کرد و گفت: در
شش ماهه نخست سال‌جاری، در تعداد بیمه‌نامه‌های صادره در حوزه
درمان 68 درصد و در حق‌بیمه تولیدی 27 درصد رشد را نسبت به مدت
مشابه در سال گذشته شاهد بودیم.
وی در بخش دیگری از سخنان خود با تاکید بر مدیریت ریسک در این
معاونت افزود: با ارزیابی ریسک و مدیریت آن توانستیم نسبت
خسارت را در مقایسه با شش ماهه ابتدای سال گذشته، ثابت نگه داریم.
ریحانه جناتی با اشاره به ‌شیوع بیماری کرونا و تاثیر آن بر بیمه‌های عمر
و حوادث و درمان گفت: بیماری کووید 19 بر بیمه‌های درمان و جذب
پورتفو در این رشته تاثیر مثبتی گذاشت اما در مقابل، افزایش خسارت
در بیمه‌های عمر و حوادث را به همراه داشت و بخش مهمی از پورتفوی
این رشته در حوزه گردشگری و مسافران ورودی و خروجی را کاهش
داد.
جناتی طرح‌های «حوادث با پوشش کرونا»، «آرامش در تحصیل» و
«آرامش روستاییان» را از جمله طرح‌های ارائه شده در بیمه‌های عمر و
حوادث برشمرد و گفت: تلاش کردیم که پورتفوی این رشته را ترمیم
کنیم تا این طرح‌ها ادامه رشد در این حوزه را به ارمغان بیاورد. در واقع
سعی شد با ارائه این طرح‌های خاص، هم نیاز مشتری رفع شود و هم
مسئولیت اجتماعی خود در این دوران سخت را انجام داده باشیم.