4994
انبارهای میلیاردی توتون و تنباکوی قاچاق لو رفت
به گزارش ایسنا، سردار علی ذوالقدری در این باره گفت: هفته گذشته
خبری مبنی بر دپوی توتون و تنباکو قاچاق در دو انباری در حوالی
خیابان فداییان اسلام دریافت شد که بلافاصله بررسی موضوع و
شناسایی مالک یا مالکان آن در دستور کار ماموران پلیس امنیت
عمومی تهران قرار گرفت.
وی با بیان اینکه تحقیقات پلیسی حکایت از صحت خبر دریافتی
داشت، تصریح کرد: با شناسایی مالک انبارها، نتیجه تحقیقات انجام
شده به مرجع قضائی منعکس و دستور دستگیری متهم و بازرسی از این
انباری ها اخذ شد. در همین راستا نیز با هماهنگ مقام قضائی صبح امروز
تیمی از ماموران مرکز عملیات پلیس امنیت پایتخت به محل اعلامی
اعزام و موفق شدند در یک عملیات پلیسی از انبارها بازرسی و متهم را نیز
دستگیر کنند.
ذوالقدری با اشاره به اینکه در بازرسی از این انبارها 60 هزار و 530 بسته
توتون و تنباکوی قاچاق کشف شد، افزود: کارشناسان ارزش ریالی
کالای کشف شده را حدود 9 میلیارد ریال برآورد کرده اند. به گفته
رئیس پلیس امنیت عمومی تهران بزرگ با دستور قضائی، هر دو انبار
پلمب شده و متهم برای سیر مراحل قانونی و ادامه روند رسیدگی به جرم
روانه دادسرا شد.