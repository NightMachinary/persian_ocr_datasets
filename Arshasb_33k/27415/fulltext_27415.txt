27415
ورود دولت به کنترل اجاره بها اثربخش بود
به گزارش ایسنا، محمد اسلامی در حاشیه بازدید از بیستمین نمایشگاه
صنعت ساختمان درباره ارسال پیامک خانه های خالی اظهار کرد: در
بحث مالکینی که بیش از یک‌ واحد دارند حدود 1.5 میلیون نفر شناسایی
شدند که برایشان پیامک ارسال شده و اکنون در آستانه
بازخوردگیری هستیم و مردم هم به سایت مراجعه می کنند هم به پیامکها
پاسخ می دهند.
وی افزود:معتقدم در طول تاریخ کشور یک فرصت طلایی بوده که
توانستیم از آن استفاده کنیم و به محض اینکه راستی آزمایی ها به
سرانجام برسد سازمان امور مالیاتی نسبت به صدور برگه های اخذ
مالیات اقدام خواهد کرد.
وزیر راه و شهرسازی درباره قیمت‌گذاری در بازار
مسکن‌گفت:بازار مسکن متاثر از بازارهای موازی است و در اختیار
بخش مسکن‌نیست امیدواریم در فرایند التهاب آوری که در کشور
رخ می دهد مردم‌خویشتنداری داشته باشند تا بازارهای پرالتهاب
آرام شود و از شرایط نرمالی برخوردار شویم.
وی گفت: سقوط دلار در برابر طلا و سقوط ارزش پول ملی خیلی از
کشورها و رشد اقتصاد منفی چیزی است که گریبانگیر جهانی شده و در
کشور ما مسائل متفاوتی بر آن عارض شده است.