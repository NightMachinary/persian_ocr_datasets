14182
مبارزه با کرونا در دنیا تبدیل کرده است، افزود: براساس گزارشات
سازمان بهداشت جهانی عملکرد قابل قبولی داشتیم که نتیجه
مشارکت مردم، همدلی قوا و عنایت ویژه رهبر انقلاب است.
نایب رئیس اول کمیسیون بهداشت و درمان مجلس شورای اسلامی، با
اشاره به شرایط ویژه استان گیلان در جریان کرونا، یادآور شد: فضای
بحران کرونا در گیلان بسیار متفاوت بود و علیرغم اینکه در ابتدا قم به
عنوان کانون بیماری شناخته شد، اما گیلان به واسطه موقعیت
جغرافیایی و رطوبت موجود جای قم را گرفت و تبدیل به کانون شد.
قربانی، با بیان اینکه زیرساخت های بهداشت و درمان گیلان از همه
استان ها عقب تر است، خاطرنشان کرد: گیلان حتی نتوانست از اثرات
مثبت طرح تحول سلامت بهره لازم را ببرد لذا در جریان بحران کرونا
این انتظار وجود داشت که به جهت ضعف ساختارها نتوانیم عملکرد
خوبی داشته باشیم، اما خوشبختانه با ایجاد فضای همراهی و همدلی همه
جانبه کرونا را مدیریت کردیم و مصداق مدیریت عملیاتی شدیم.
نماینده وزیر بهداشت در گیلان، ضمن قدردانی از مشارکت خیرین و
نیروهای بسیجی و جهادی، اضافه کرد: گیلان در صدر اجرای طرح
غربالگری کرونا قرار گرفت و اگر سپاه و روحانیون نبودند، این
موفقیت نصیب ما نمی شد. اکنون وارد فاز جدید مقابله با کرونا در قالب
طرح فاصله گذاری هوشمند شده ایم که باید مد نظر همگان قرار گیرد.