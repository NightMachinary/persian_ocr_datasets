29319
پیوند شعر و موسیقی و یاد حافظ و شجریان
به گزارش ایسنا، معاون فرهنگی و بین‌الملل شهر کتاب با بیان این نکته
گفت: مرکز فرهنگی شهر کتاب به مناسبت روز بزرگداشت حافظ (20
مهرماه) و به خاطر شرایط کرونایی، با انتشار یادداشت‌ها و مقالات،
فایل‌های صوتی و تصویری و معرفی کتاب‌های جدید درباره‌ حافظ،
یاد و بزرگداشت حافظ را به همراه یاد استاد محمدرضا شجریان که
به‌حق حافظ موسیقی ایران است، گرامی داشته و به وضعیت
حافظ‌شناسی در شبه‌قاره، روسیه، جهان عرب و غرب پرداخته است.
او اظهار کرد: حافظ به موسیقی ایرانی تسلط کامل داشته است و این
آشنایی نه تنها با توجه به این‌که بسیاری از موسیقی‌دانان و
آوازخوانان نیز لقب حافظ داشته‌اند، در تخلص ایهام‌آمیز او آشکار
است بلکه در سرشاری شعر او از انواع موسیقی که غالبا به آن اشاره‌
کرده‌اند، بسیار موثر است و پیوند میان شعر و موسیقی است که نفوذ این
هر دو هنر را میان مردم بیشتر می‌کند و بسیاری از مخاطبان امروز،
آشنایی بهتر با حافظ و سعدی و مولوی را مدیون شجریان و دیگر
هنرمندان برجسته می‌دانند.
محمدخانی افزود: حافظ با شعرش نه تنها اوضاع و احوال بحرانی و
پرآشوب روزگار خود را با همه‌ غم‌ها و شادی‌ها، امیدها و نومیدی‌ها،
ریاکاری‌ها و دشمنی‌ها و ابتلائات دیگر مردم دیار و دوران