12078
جانشین فرمانده نیروی زمینی ارتش:در اوج آمادگی و اقتدار قرار
داریم
به گزارش ایسنا به نقل از روابط عمومی ارتش، امیر سرتیپ نوذر نعمتی در
حاشیه ارزیابی توان رزمی یگان‌های قرارگاه عملیاتی لشکر 58
ذوالفقار و تیپ 158 شهید کشاورزیان گفت: نیروی زمینی ارتش
جمهوری اسلامی اینک در اوج آمادگی و اقتدار قرار دارد و این
به‌واسطه تلاش خستگی‌ناپذیر و روحیه جهادی کارکنان این نیرو در
سراسر کشور بوده که جهت حفظ و تأمین امنیت پایدار در سراسر کشور
ازخودگذشتگی می‌کنند. امیر سرتیپ نعمتی با بیان اینکه اولویت
نیروهای مسلح جمهوری اسلامی، خودباوری و خودکفایی است
افزود: نیروهای مسلح با این باور زیر پرچم ولایت، سد تحریم‌های
ظالمانه استکبار را با توان داخلی و بومی می‌شکنند و قدرت
بازدارندگی و دفاعی ایران اسلامی را به رخ جهانیان و دشمنان این
مرزوبوم می‌کشانند. جانشین نیروی زمینی ارتش اولویت این نیرو را
پیشرفت در حوزه‌های مختلف رزمی و دفاعی دانست و تأکید کرد:
اکنون با تکیه‌ بر توان بومی و روحیه جهادی بخش‌های مختلف نیروی
نزاجا، گام‌های مهم و بلندی در حوزه توان دفاعی و ارتقای رزمی
برداشته شده و این برنامه‌ها تا رسیدن به اهداف این نیرو با قدرت ادامه
خواهد داشت.