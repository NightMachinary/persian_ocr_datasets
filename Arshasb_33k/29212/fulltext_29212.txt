29212
ابرچالش پاندمی کرونا
جامعه پزشکی، در راس هرم مقابله با کرونا
وی با اشاره به این که پزشکان نسبت به سایر گروه‌های اجتماعی
بالاترین مقبولیت را در نگاه مردم دارند، تصریح کرد: دانش پزشکی
ایران در سطح جهانی مطرح است و پزشکان نه فقط در طبابت بلکه در سایر
جنبه‌ها باید فعال بوده و از حقوق بیمارشان دفاع کنند. پاندمی کرونا
یک ابرچالش و بحران عمیق است که آینده جامعه بشری را تحت تاثیر
قرار خواهد داد. برای مقابله با این ویروس باید خودمان را آماده کنیم و
پزشکان نیز مانند گذشته در صحنه باشند.
بیش از 150 شهید مدافع سلامت
6هزار ابتلا به کرونا در کادر درمان
وی افزود: در راس هرم دفاع و مقابله با ویروس، جامعه پزشکی قرار
دارند که به دلیل پایبندی به اصول اخلاقی پزشکی در خط مقدم مقابله با
بیماری فعال بوده و بیشترین تلفات را داده‌اند. تاکنون بیش از 150
شهید مدافع سلامت و بیش از 6 هزار مبتلا در میان کادر درمانی
داشته‌ایم. تلفاتی که در میان پزشکان وجود داشته است حتی بیش از
میانگین جهانی بوده؛ البته ممکن است آمارهای موجود چند برابر
موارد اعلام شده باشد. زیرا برخی بسیار خفیف به بیماری مبتلا شدند،
برخی به پزشک مراجعه نکردند و جان خود را از دست دادند و...