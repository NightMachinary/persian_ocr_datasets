4455
افغانستان تعداد بیشتری از زندانیان طالبان را آزاد می‌کند
به گزارش ایسنا به نقل از خبرگزاری رویترز، اختلاف بر سر 600 زندانی
از کل 5 هزار زندانی که طالبان می‌خواهد آزاد شوند، مانع شروع
مذاکرات صلح شده است.
در حالی که آزادی زندانیان از سمت هر دو طرف اتفاق افتاده، دولت
افغانستان گفته به دلایل امنیتی نمی‌خواهد برخی زندانیان را آزاد کند
و متحدان غربی‌اش نیز با آزادی برخی از این زندانیان مخالف هستند.
جاوید فیصل، سخنگوی شورای امنیت ملی افغانستان به رویترز گفت:
آن‌ها (طالبان) لیست دیگری از اسامی زندانیان به ما داده‌اند؛ روند
آزادی زندانیان ادامه پیدا می‌کند اما مذاکرات مستقیم نیز باید فوراً
آغاز شوند.
طالبان برای اظهار نظر در این باره، در دسترس نبوده و مشخص نیست که
آیا آن‌ها قصد دارند بنا بر آزادی زندانیان، مذاکرات را آغاز کنند یا
خیر.
آمریکا و طالبان توافقی را مبنی بر عقب‌نشینی نیروهای آمریکایی در
ازای تضمین امنیت طالبان در ماه فوریه منعقد کردند. به عنوان بخشی از
این پیمان، طالبان توافق کرد بخشی از مذاکرات تقسیم قدرت را با
دولت تحت حمایت آمریکا (افغانستان)، آغاز کند.
اما یک مقام ارشد دولتی گفت هنوز توافقی بر سر آغاز مذاکرات وجود