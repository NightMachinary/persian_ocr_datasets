14295
وی افزود: متأسفانه برخی از مدیران ما عادت کرده‌اند که تصمیمات
خودشان را در اتاق‌های در بسته بگیرند؛ در مقابل عادت نکرده‌ایم که
تصمیمات‌مان را در معرض قضاوت عمومی قرار دهیم و به اعتقاد من این
اشکال جدی است.
موسوی تأکید کرد: اگر تصمیماتی که می‌گیریم در معرض اظهارنظر
مردم باشد؛ فرآیند کارهای ما در معرض دید و نظر مردم قرار بگیرد؛
نحوه محاسبات عوارض و هزینه‌های مردم در دسترس عموم باشد؛
نحوه صدور پروانه و همه خدمات دیگری که به مردم ارائه می‌کنیم در
معرض دید همه مردم باشد؛ و به طور کلی اگر در مورد همه تصمیمات
خود این کار را انجام دهیم، یقیناً جلوی فساد گرفته خواهد شد.
وی اضافه کرد: زمانی که مردم از روند کارها اطلاع و آگاهی کافی
داشته باشند و به عنوان نمونه بدانند که نحوه محاسبه عوارض چگونه
است و اینکه صدور پروانه، زمان استعلام، تنظیم قراردادها و مواردی
از این قبیل برایشان قابل کنترل باشد؛ همه اینها خود ابزاری برای
جلوگیری از فساد خواهد بود.
رئیس شورای شهر شیراز یکی از وظایف مهم مسئولان و مدیران را
اطلاع‌رسانی درست به مردم عنوان و اضافه کرد: بعضاً شاهد هستیم که
در برخی اطلاعاتی که به مردم داده می‌شود، تناقضات جدی وجود
دارد در حالیکه باید بدانیم این شیوه مردم را بی اعتماد می‌کند و در نتیجه