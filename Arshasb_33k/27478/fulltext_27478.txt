27478
وزارت دفاع روسیه: آتش‌بس در قره‌باغ رعایت می‌شود
به گزارش ایسنا به نقل از اسپوتنیک، این وزارت‌خانه اعلام کرد:
صلح‌بانان روسی در پست‌های نظارتی خود، در حال انجام نظارت
شبانه‌روزی بر شرایط و کنترل رعایت رژیم آتش‌بس هستند. رژیم
آتش‌بس در تمام خط ارتباطی رعایت می‌شود.
به گفته این وزارت‌خانه، ارتش روسیه به تضمین بازگشت ایمن
شهروندان به قره‌باغ ادامه می‌دهد، کمک بشردوستانه فراهم می‌کند و
زیرساخت‌های غیرنظامی را احیا می‌کند.
در پایان سپتامبر 2020، خصومت‌ها در قره‌باغ از سر گرفته شد که به
درگیری بلندمدت بدل شده و به تلفات در بین جمعیت غیرنظامی
انجامید. طرفین چندین بار برای امضای آتش‌بس تلاش کردند، اما
تنها توافق 3 جانبه که شبانه در 10 نوامبر 2020 (20 آبان) انجام شد،
موفقیت‌آمیز بود.
با میانجی‌گری مسکو، آذربایجان و ارمنستان در مورد آتش‌بس
کامل و تبادل زندانیان و اجساد توافق کردند. ایروان همچنین
نواحی مناطق کلبجر، لاچین و آغدم را به باکو تحویل داد. صلح‌بانان
روسی نیز در منطقه مستقر شدند.
وزارت دفاع ‌ماسک‌های فیلتردار پیشرفته یونی ‌را برای نخستین بار
‌تولید کرد