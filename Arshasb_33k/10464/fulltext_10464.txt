10464
این متخصص طب سنتی با اشاره به نقش مواد غذائی در تقویت سیستم
ایمنی بدن گفت: مغزهای خوراکی اثرات آنتی اکسیدان و تاثیر
زیادی در تقویت سیستم ایمنی بدن دارند که از جمله آن ها بادام درختی
است که به صورت مغز خام، حریره بادام برای بیماران و شیربادام می
توان مصرف کرد و استفاده از سوپ سبزیجات و عصاره گوشت ها نیز در
تقویت ایمنی موثر است.
وی افزود: استفاده از دمنوش ها از جمله دنوش به برای افراد سالم و
بیماران گوارشی ناشی از کووید 19 موثر است و به این بیماران برای
دفع علائم گوارشی کمک می کند و افراد می توانند به را خشک کرده،
تفت بدهند و به عنوان دمنوش استفاده کنند.
تاج الدینی تصریح کرد: استفاده از دمنوش های بابونه، گل گاوزبان،
به لیمو، دارچین و زنجبیل، به اندازه خوب است و افراط در مصرف
زنجبیل و دارچین موجب مشکلاتی می شود. به عنوان مثال افراد مبتلا به
فشارخون باید از دمنوش گل گاوزبان با احتیاط استفاده کنند که در
کنار آن لیموعمانی را توصیه می کنیم.
وی با اشاره به اینکه اگر گیاهان داروئی بدون ملاحظه و زیاد استفاده
شود آسیب زا هستند، بیان کرد: زنجبیل برای افرادی که طبع خیلی
گرمی دارند و کسانی که داروهای ضدانعقاد مصرف می کنند، مشکل
ایجاد می کند.