27566
ماس قرار است ضمن تاکید بر اراده کشورش جهت تداوم اتحاد خود با
اسرائیل، اعلام کند که این «الحاق یک‌طرفه» دولت برلین را مجبور به
انتخاب بین روابط خود با تل‌آویو و حقوق بین‌الملل خواهد کرد.
وزیر خارجه آلمان در این سفر با بنیامین نتانیاهو، نخست‌وزیر
اسرائیل درباره طرح به اصطلاح صلح دونالد ترامپ و مسئله الحاق
بخشی از کرانه باختری گفت‌وگو خواهد کرد.
محورهای اصلی
طرح پیشنهادی دونالد ترامپ، رئیس جمهوری آمریکا برای صلح
در خاورمیانه و همچنین برنامه‌های اسرائیل در راستای الحاق بخشی از
کرانه‌باختری به اراضی تحت اشغالش از جمله موضوعات محوری
این گفت‌وگوها خواهد بود.
وزارت خارجه آلمان اعلام کرد که ماس در جریان این سفر علاوه بر
نتانیاهو با گابی اشکنازی، وزیر خارجه و بنی گانتس، وزیر جنگ
اسرائیل هم مذاکره خواهد کرد.
ایستگاه دوم سفر ماس اردن است. طبق اعلام وزارت خارجه آلمان قرار
است که ماس از اردن گفت‌وگویی ویدیویی با محمد اشتیه،
نخست‌وزیر دولت خودگردان فلسطین انجام دهد.
وزیر خارجه آلمان نخستین مقام بلندپایه سیاسی خارجی است که با
دولت جدید اسرائیل دیدار و گفت‌وگو می‌کند.