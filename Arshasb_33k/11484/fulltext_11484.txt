11484
توضیحات روابط عمومی استانداری آذربایجان شرقی درباره خبر
جلسه ستاد استانی مقابله با کرونا
بر اساس توضیحات روابط عمومی استانداری آذربایجان شرقی،
بخشی از خبر این جلسه مبنی بر هشدار استاندار آذربایجان شرقی نسبت
به اعلام شماره حساب‌های شخصی برای کمک به اقشار ضعیف و
کم‌درآمد، ناقص منتشر شده است.
بر این اساس، متن کامل سخنان استاندار آذربایجان شرقی در این
خصوص به شرح زیر منعکس می‌شود:
«بحران کرونا مشکلاتی را برای ما ایجاد کرده است و دشمنان هم در
اوضاع و احوال کنونی، به باورهای دینی مردم ما هجمه می‌آورند؛ اما
به لطف الهی، هیأت‌های مذهبی ما تعطیل نشده و به جای مراسم مذهبی، در
قالب ستاد پشتیبانی مدافعان سلامت، کارهای خیر انجام می‌دهند و
ان‌شاالله اجازه تعطیلی این کارها را هم نمی‌دهیم. درباره جمع‌آوری
کمک‌های نقدی مردم نیز اعلام شماره‌حساب‌های شخصی برای کمک
به خانواده‌های نیازمند، ممنوع است؛ به جز نمایندگی مقام معظم
رهبری که یک حساب بانکی اعلام کردند و دیگری طرح پویش
رحمت که مجموعه سازمان‌های خیریه استان است و حساب‌های آنها
کنترل می‌شود. این ممنوعیت هم به خاطر این است که خیران محترم به
زحمت نیفتند و کمک‌ها به صورت هماهنگ انجام شود.»