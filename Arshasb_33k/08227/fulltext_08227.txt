8227
نخعی با تأکید بر این‌که 22 درصد دانش‌آموزان معادل 67 هزار نفر از
برنامه‌های آموزشی محروم بودند، تصریح کرد: برای این اقشار
بسته‌های آموزشی طراحی و این بسته‌ها توسط راهوران آموزشی
توزیع شد.
مدیرکل آموزش و پرورش لرستان با تأکید بر این‌که بیش از یک‌هزار
مدرسه استان زیر 20 نفر جمعیت دارند که حتی برای آن‌ها نیز بسته‌های
آموزشی ارسال شد، ادامه داد: با مصوبه ستاد ملی کرونا از 27
اردیبهشت مدارس به شکل کنترل شده بازگشایی شده و
دانش‌آموزانی که از خدمات آموزشی کمتر استفاده کردند
می‌توانند به شکل اختیاری در مدرسه حاضر شوند.
وی با اشاره به این‌که معلمان ملزم به حضور در مدارس بوده ولی حضور
دانش‌آموزان اختیاری است، افزود: کسانی که احساس نیاز به
آموزش می‌کنند می‌توانند در مدارس حضور یابند؛ این در حالی
است که سلامت دانش‌آموزان خط قرمز مسئولان است و مدارس
روزهای پنجشنبه و جمعه هفته جاری ضدعفونی می‌شوند.
نخعی با تأکید بر این‌که ماسک توسط هنرستان‌ها تولید شده و
دانش‌آموزان از ماسک و دستکش استفاده می‌کنند، تصریح کرد:
امتحانات پایان سال متناسب با شرایط برگزار می‌شود.
بهره‌مندی 7 هزار روستایی خراسان جنوبی از خدمات کاروان‌های نذر