15743
مدیر شبکه قرآن و دبیر شورای معارف سیما تصریح کرد: برنامه های
محرمی امسال با دو کلیدواژه محتوایی «صبر» و «ثبات قدم» و بر اساس
تاکید مقام معظم رهبری در روز عید قربان ، محور قرار گرفته است.
وی افزود: برای محرم متفاوت امسال «حسینیه تلویزیونی ایران» را
طراحی کرده ایم که شبکه های سیما از ساعت 17 تا حدود یک بامداد و هر
شبکه راس یک ساعت، تبدیل به یک حسینیه تلویزیونی می شود که هر
آن چه که در هیات های حسینی اعم از مداحی و سخنرانی است در آن
پخش می شود و سعی شده است همه سلائق عزاداران حسینی درنظر گرفته
شود تا اگر مردم عزیزمان به هر دلیلی و با هر ملاحظاتی نتوانستند از خانه
بیرون بیایند از برنامه های این هیات‌ها که بسیار متنوع و متکثر است،
استفاده کنند.
پویشی که شیخ اکبری از آن خبر داد، پویش «هر خانه یک حسینیه» است
که با توجه به شرایط خاص امسال طراحی شده تا ان شاالله شعار اصلی که هر
خانه یک حسینیه با این پویش تحقق پیدا کند.
وی درباره راه اندازی کانال اختصاصی شمس توسط شورای معارف
سیما افزود: ما به‌ دنبال این هستیم که یک کانال تلویزیونی به نام کانال
«شمس» با سه ساعت برنامه در روز راه اندازی کنیم که تمرکز بر فضای
مجازی داشته و در آن قرائت قرآن کریم، تواشیح، مداحی و سخنرانی
ها انعکاس خواهد یافت.