6652
باند سرقت دکل های مخابراتی در بجنورد متلاشی شد
سرهنگ محمد غلامی گفت: طی چند روز گذشته اخباری در خصوص
سرقت باطری و تجهیزات دکل های مخابراتی در سطح شهرستان
بجنورد از طریق مرکز فوریت های پلیسی 110 به این فرماندهی اعلام
که بلافاصله مراتب به جهت حساسیت موضوع به صورت ویژه در
دستور کار قرار گرفت.
به گزارش ایسنا، به نقل از پایگاه خبری پلیس، وی افزود: عوامل تجسس
کلانتری 11 بجنورد در این خصوص تحقیقات خود را آغاز کرده و با
اقدامات علمی و تخصصی سرانجام موفق شدند هویت یک نفر را در این
سرقت ها به دست آورند و با هماهنگی قضائی وی را دستگیر کنند.
وی با اشاره به اینکه متهم دستگیر شده همان نصاب دکل ها بود، تصریح
کرد: با شناسایی عامل اصلی این سرقت ها ، ماموران موفق به شناسایی و
دستگیری هشت نفر سارق و مالخر دیگر که در این سرقت ها با متهم
همکاری داشتند، شدند.
سرهنگ غلامی با بیان اینکه متهمان در نهایت بعد از تشکیل پرونده برای
انجام مراحل قانونی به مراجع قضائی معرفی شدند، از شهروندان
خواست در صورت اطلاع از هرگونه مورد مشکوک بلافاصله مراتب
را از طریق پل ارتباطی 110 به پلیس اطلاع دهند.
باند قاچاق سرخدار جنگل‌های هیرکانی در چنگال قانون