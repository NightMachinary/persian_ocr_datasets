25386
نشست کارشناسان انصارالله و دولت مستعفی یمن به زودی در سوئیس
به گزارش ایسنا، به نوشته روزنامه فرامنطقه‌ای الشرق الاوسط، برخی
منابع دیپلمات اعلام کردند که مارتین گریفیث، فرستاده سازمان
ملل به یمن این هفته برای دیدار با نمایندگان دولت مستعفی یمن و نیز
بررسی پیش‌نویس اخیر بیانیه مشترک دو طرف درباره آتش‌بس جامع
و آغاز رایزنی‌های سیاسی برای پایان دادن به درگیری‌های چند سال
اخیر، به ریاض سفر خواهد کرد.
اساس این پیش‌نویس دستیابی به آتش‌بسی جامع در یمن و توافق
درباره تدابیر انسانی و اقتصادی و ازسرگیری روند صلح میان
طرف‌های یمنی است.
این منابع که ترجیح دادند هویت‌شان افشا نشود، با اشاره به پیشرفتی
که در تلاش‌های گریفیث میان دو طرف بحران در یمن حاصل شده،
گفتند: فرستاده سازمان ملل به دنبال حل تمامی اختلاف‌نظرها پیش از
اعلام پیش‌نویس اخیر است.
آنها افزودند: به زودی در سوئیس نشستی میان دو طرف در سطح
کارشناسان برگزار خواهد شد و در آن بسیاری از اقدامات مورد بحث و
بررسی قرار خواهد گرفت.
این منابع از دادن اطلاعات بیشتر درباره این نشست خودداری
کردند.