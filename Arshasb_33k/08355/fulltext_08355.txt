8355
درمان استان، ادامه داد: بر اساس قانون مدیریت پسماند، شهرداری
فقط موظف به جمع‌آوری پسماندهای عادی است و مدیریت
پسماندهای ویژه از جمله پسماندهای پزشکی برعهده تولید کننده
است که با ورود دادستانی به این موضوع و با حمایت سازمان نظام
پزشکی و پای کار آمدن همه دستگاه‌ها از جمله معاونت درمان دانشگاه
علوم پزشکی و اداره کل محیط زیست استان این موضوع تقریبا در
مشهد حل شد؛ پیش‌بینی ما این است که تا پایان سال جاری تمام مطب‌ها
تحت پوشش سیستم بی‌خطرسازی پسماندهای عفونی قرار گیرند و
متخلفین و مستنکفین نیز بر اساس قانون مدیریت پسماند و با اعلام اداره
کل محیط زیست تحت تعقیب قضایی قرار خواهند گرفت.
وی در خصوص اقدامات مداخله‌جویانه مراکز غیردرمانی در حوزه
سلامت نیز بیان کرد: یکی از مواردی که در کمیسیون پیشگیری از
وقوع جرم با همکاری همه اعضا در حال انجام است، ساماندهی و
برخورد با اقدامات مداخله‌گرانه در حوزه درمان است و به طور
مشخص در خصوص آرایشگاه‌های زنانه ما با مشکلات متعدد روبه‌رو
بودیم. مواردی داشتیم که منجر به پلمب شد و در نهایت با نشست مشترکی
که نظام پزشکی با اتحادیه مربوطه برگزار کرد اقدامات مجاز این
مراکز احصا و به صورت رسمی از طریق اتحادیه ابلاغ شد تا مداخلات
درمانی به حداقل برسد.