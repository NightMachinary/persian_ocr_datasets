7836
علیزاده موسوی با اشاره به آیات قرآنی و بررسی تطبیقی دیدگاه اسلام با
سایر ادیان و مکاتب فکری در خصوص فلسفه مرگ و زندگی، مرگ را
زایشی دوباره خواند و خاطر نشان کرد: در معارف قرآنی و عرفان
اسلامی، مرگ به معنی عدم، وجود ندارد. مرگ و زندگی یکی است. همه
در دریای هستی شناوریم. مرگ تنها نوعی تغییر حالت است. مرگ،
پیوستن به خدا یعنی جاودانگی است. پس وصال است؛ از آن استقبال
باید کرد و از ورودش خشنود باید بود.
وی ادامه داد: بنابراین زندگی راستین در مرگ است. مرگ زمان
رستگاری است. چند روزی در این جهان هستیم و بعد به اصل خود
بازمی‌گردیم و همه فکر و ذکر ما باید مربوط به مقصد این سفر خوش و
روحانی باشد.
به مناسبت بزرگداشت شهید فخری‌زاده مراسم‌های متعددی از سوی
مسلمانان و محبان اهل بیت(ع) در مناطق مختلف هند از جمله دهلی،
کارگیل و لکهنو و همچنین، محفل ادبی یادبود شهید فخری‌زاده از
سوی این نمایندگی فرهنگی با حضور شعرای ایران و هند برگزار شد.