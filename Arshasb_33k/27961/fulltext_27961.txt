27961
او در مورد این که ورزشکاران عنوان کرده‌اند با این پرداختی قدرت
خرید پایین آمده است، اظهار کرد: این اتفاقی برای تمامی آحاد جامعه
رخ داده است و برای همه مردم این وضعیت پیش آمده است و شرایط
اقتصادی دشوار است و ورزشکاران نیز جزیی از مردم هستند.
معاون وزیر ورزش افزود: برخی مطرح می‌کنند پس چرا برای فوتبال
چنین مبالغی پرداخت می شود، موضوع فوتبال و درآمدهایش
مربوط به خودش بوده و نمی‌توان اصلا مقایسه‌ای صورت داد چرا که از
پول دولت نیست و دولت تبعیضی بین رشته‌های مختلف قائل نمی‌شود و
رشته فوتبال برای خود بازاری دارد.
پاداش قهرمانان بلافاصله به صورت نقدی پرداخت می شود
کیکاوس سعیدی، در جلسه شورای ورزش استان اصفهان همراه با
آیین تجلیل از ورزشکاران شانس کسب سهمیه المپیک و پارالمپیک
2020 توکیو که با حضور استاندار اصفهان در سالن جلسات
استانداری برگزار شد، اظهار کرد: ورزش استان اصفهان به صورت
برنامه و پروژه محور پیش می‌رود.
وی با بیان اینکه ورزش نهاد اجتماعی، تربیتی، قهرمانی و حرفه‌ای
است، تصریح کرد: امروز به ورزش به عنوان سرگرمی نگاه نمی‌کنند و
دولت‌ها و حکومت‌ها در ورزش سرمایه گذاری کلان می‌کنند زیرا
نقش آفرینی در عرصه‌های ملی و بین المللی دارد.