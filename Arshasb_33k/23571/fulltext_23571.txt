23571
نماینده ولی فقیه در گیلان، جلوگیری از احتکار کالا و نابسامان کردن
بازار ارز توسط اخلال گران اقتصادی را وظیفه مسئولان قضایی و
شورای تامین و صمت و تعزیرات دانست و یادآور شد: مسئولان باید
برای تامین کالاهای مورد نیاز مردم برنامه ریزی داشته باشند تا
دشمنان از خلاهای اقتصادی علیه مردم و نظام استفاده نکند.
آیت الله فلاحتی، از مسئولان خواست قدردان این مردم باشند که در
همه صحنه های انقلاب و نظام وفاداری خود را به نمایش گذاشته اند و
اضافه کرد: مسئولان باید شب و روز برای رفع مشکلات مردم چاره
اندیشی کنند.
وی با اشاره به فرارسیدن روز وحدت حوزه و دانشگاه، خاطرنشان
کرد: حوزه و دانشگاه دو مکتب علمی و آموزشی هستند و به برکت
وحدت، حوزویان و دانشگاهیان یکدیگر را درک می کنند لذا شاهد
ناکامی نقشه های دشمنان در تفرقه انگیزی میان حوزه و دانشگاه هستیم.
وی با اشاره به دور شدن جامعه از سبک زندگی اسلامی، عنوان کرد:
دشمن از فاصله بین مردم با آموزه های دینی و قرآنی برای رسیدن به
اهداف شوم خودش استفاده می کند و به دنبال جایگزینی فرهنگ غربی
با فرهنگ اسلامی است.
مسئولان شرایط ازدواج آسان را برای جوانان فراهم کنند
حجت الاسلام حسن دهشیری در خطبه های نماز جمعه این هفته در مسجد