19946
وی افزود: البته بسیاری از قوانینی که به تصویب رسیده اجرا نشده و
معطل مانده است. بنابراین اگر طرح به تصویب نهایی برسد برای اجرای
آن باید نظارت کافی داشته باشند، چراکه نوشتن یک قانون فقط روی
کاغذ راه به جایی نمی‌برد. این طرح فوریت دارد و نمایندگان باید با قید
دو فوریت به مجلس ارائه کنند چون هم اکنون یک هفته از آغاز سال
تحصیلی می‌گذرد.
این عضو سابق کمیسیون آموزش و تحقیقات مجلس شورای اسلامی با
بیان اینکه طرح دو فوریتی نمایندگان مجلس برای دسترسی
دانش‌آموزان نیازمند به تبلت و گوشی هوشمند باید خیلی زودتر ارائه
می‌شد، گفت: از مجلس یازدهم گله داریم چون امیدوار هستیم
نمایندگان با توجه به وجهه انقلابی که دارند و جوان هم هستند
اشتباهات مجالس قبل را تکرار نکنند و دچار حواشی نشوند.
نمایندگان علاوه بر تعامل با دولت باید قوانین را طوری تصویب کنند
که به نفع طبقات ضعیف جامعه باشد.