26292
برخی از روستاها و نقاطی که امکان استفاده از شبکه شاد وجود ندارد
کمیته سه نفره متشکل از فرماندار، رییس شبکه بهداشت و رییس
آموزش و پرورش به عنوان تصمیم گیرنده می‌توانند اقدام به
برگزاری کلاس‌های حضوری با رعایت پروتکل های بهداشتی و
اعمال محدودیت در تعداد دانش‌آموزان کنند.
معاون استاندار مرکزی اظهار کرد: باید اثرات اجرای طرح شهید
سلیمانی نیز ارزیابی شود و در این راستا دانشگاه علوم پزشکی به این
بررسی ورود کند.
به گزارش ایسنا؛ در این جلسه سرپرست آموزش و پرورش استان
مرکزی با اشاره به کسب رتبه دوم توسط استان در دسترسی به شبکه شاد،
گفت: 90.6 درصد از دانش آموزان استان در شبکه شاد آنلاین هستند.
بهرام حسین آبادی افزود: 300 روستا در استان به دلایل مختلف
دسترسی به شبکه شاد ندارند که لازم است با رعایت تمام پروتکل‌های
بهداشتی کلاس‌های حضوری برگزار شود.
در این جلسه معاون هماهنگ کننده سپاه روح الله استان مرکزی با
تشریح اجرای طرح شهید قاسم سلیمانی گفت: 540 پایگاه مقاومت در
استان فعال است که 136 پایگاه سلامت را راه‌اندازی کرده اند،
همچنین در قالب این طرح 924 تیم سازماندهی شده و 1975 نفر
آموزش دریافت کرده‌اند.