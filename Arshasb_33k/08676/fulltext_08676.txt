8676
است و پس از شناسایی بیمار، این آزمایش باید برای تمام افراد خانواده
او نیز انجام شود، بنابراین تعداد تست ها به صورت تصاعدی رو به
افزایش است و ظرفیت آزمایشگاه‌های ما محدود است و موارد بستری
نیز در اولویت انجام تست کرونا قرار دارند.
وی در ادامه با بیان اینکه آمار مبتلایان به کرونا در استان بیانگر عدم
رعایت فاصله گذاری اجتماعی و پروتکل های بهداشتی است، اظهار
کرد: مردم وضعیت هشدار در استان را جدی بگیرند و فکر نکنند که همه
چیز تمام شده و نسبت به پروتکل های بهداشتی بی توجه نشوند، چراکه
غفلت از تهدید کرونا نتیجه ای پشیمان کننده به دنبال خواهد داشت.
رییس دانشگاه علوم پزشکی کرمانشاه عنوان کرد: باتوجه به وجود
وضعیت هشدار در سطح استان پیشنهاد ستاد کرونای دانشگاه علوم
پزشکی این است که آزمون‌ دانشگاه‌ها بصورت مجازی برگزار گردد و
در صورت عدم‌ وجود بستر مناسب جهت برگزاری مجازی آزمونها،
بهتر است تا زمان ایجاد بستر مناسب، امتحانات به تعویق بیافتد.
تا وقتی کروناویروس حذف نشده، نباید خیالمان راحت باشد
دکتر شکرالله سلمان زاده، با اشاره به تشدید اقدامات در زمینه مقابله با
کرونا در 10 روز اخیر در آبادان و خرمشهر و نتیجه این اقدامات، اظهار
کرد: امیدواریم در دهه آخر فروردین ماه شاهد کاهش موارد جدید
ابتلا باشیم که فعلا آمار این روند را نشان می دهد.