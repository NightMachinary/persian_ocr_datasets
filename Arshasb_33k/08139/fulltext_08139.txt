8139
بهترین مربی جهان از نگاه فلیک
به گزارش ایسنا و به نقل از اسپورت، هانز فلیک در بایرن مونیخ نتایج
درخشانی کسب کرده است و نشان داده که مربی بزرگی است.
فلیک جایگزین موقت کواچ شد اما آن‌قدر خوب کار کرد که با او تا سال
2023 قرارداد بسته شد.
او درباره بهترین مربی جهان گفت: من همواره تلاش کرده‌ام که تا با هر
بازیکن و مربی که برخورد می کنم نهایت احترام را بگذارم. این روشی
است که دوست دارم دیگران هم در برخورد با من در پیش گیرند. به نظرم
پپ گواردیولا بهترین مربی جهان است.
فلیک 55 ساله ادامه داد: نباید فراموش کرد که یورگن کلوپ هم مربی
بزرگی است. او در لیورپول نتایج درخشانی کسب کرده و به یک الگو
برای بسیاری در سراسر جهان تبدیل شده است.
فلیک درباره تقویت تیمش گفت: من 4 بازیکن را در فهرست تابستانی
خود قرار داده‌ام و اطمینان دارم که حمید صالح حمیدزیچ می‌تواند
عملکرد مناسبی داشته باشد.
سرمربی بایرن در پایان به ستایش از تیم بوروسیا دورتموند پرداخت و
گفت: در دورتموند بازیکن جوان و آینده‌دار زیادی بازی می‌کنند.
دورتموند استعدادهای بسیار خوبی دارد و می‌تواند در سال‌های
پیش رو رقیب بزرگی برای بایرن باشد.