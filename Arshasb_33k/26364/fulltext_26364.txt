26364
هشدار اتحادیه عرب درباره احتمال انفجار نفتکش صافر در یمن
به گزارش ایسنا، به نقل از شبکه خبری روسیا الیوم، احمد ابوالغیط،
دبیرکل اتحادیه عرب گفت: فاجعه لبنان و ویرانی هولناک بندر بیروت
نشان می‌دهد که باید به خطر نفتکش صافر در مقابل سواحل یمن توجه
داشته باشیم. من از شورای امنیت می‌خواهم فورا برای اعزام تیم
سازمان ملل برای بررسی این نفتکش وارد مداخله شود.
یک منبع مسئول در دبیرخانه اتحادیه عرب هشدار داد: اخیرا آب وارد
موتور نفتکش شده و این مسئله خطر غرق شدن یا انفجار نفتکش را
افزایش می‌دهد. با اینکه نفتکش به صورت موقت تعمیر شده اما سازمان
ملل تأکید دارد که احتمالا به فاجعه می‌انجامد چراکه غرق شدن یا انفجار
آن تأثیر مخربی بر زیست دریایی در دریای سرخ دارد.
وی مدعی شد: دلیل اصلی کارشکنی در روند تخلیه نفتکش ممانعت
انصارالله از ورود تیم سازمان ملل است.
این درحالی است که انصارالله یمن پیشتر در نامه‌ای به سازمان ملل با اعزام
یک تیم فنی برای بررسی نفتکش صافر موافقت کرد.
هشدار اسپانیا به آمریکا: هیچ راه‌حلی برای صحرای غربی بدون
سازمان ملل امکان‌پذیر نیست
به گزارش ایسنا، به نوشته روزنامه تلگراف، دونالد ترامپ، رئیس
جمهور در حال کناره‌گیری آمریکا روز پنجشنبه گفته بود، مراکش با