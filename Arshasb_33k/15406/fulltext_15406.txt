15406
هاشمی افزود: در شورای عالی استانها در زمان مسئولیت مهندس
الویری نیز لایحه قانونی برگزاری انتخابات شورایاری را به مجلس
شورای اسلامی تقدیم کرده است و با توجه به اینکه مجلس یازدهم
تشکیل شده و مسئولان سابق شورا و شهرداری در این مجلس حضور
فعالی دارند، انتظار می رود طی فرصت مناسبی که تا سال 1402 و
انتخابات دوره آینده شورایاری وجود دارد، فرایند قانونی این
لایحه در مجلس شورای اسلامی طی شود تا دوره آینده انتخابات
شورایاری با مجوز قانونی برگزار شود که مورد استقبال نهادهای
نظارتی از جمله سازمان بازرسی کل کشور نیز قرار خواهد گرفت.
رئیس شورای شهر تهران در بخش دیگری از سخنان خود به افزایش
قابل توجه میزان تلفات و مبتلایان کرونا در سطح شهر تهران و دیگر نقاط
کشور اشاره کرد و گفت: پس از کاهش موفقیت آمیز این بیماری در
اردیبهشت ماه، به دوره اوج این بیماری در اسفندماه بازگشته است و
موجب نگرانی افکار عمومی شده است و اگر ما بخواهیم فعالیتهای
اداری، تجاری و تفریحی در سطح شهر را بدون رعایت فاصله گذاری
اجتماعی و رعایت مسایل ایمنی، عدم افزایش ظرفیت زیرساختهای
حمل ونقل عمومی و لغو مراسم ها، آزمونها و برنامههای غیرضروری
انجام دهیم، نتیجهای غیر از پیک دوباره تلفات کرونا را نباید انتظار
داشته باشیم.