15326
طرح اصلی دولت نهم در تأمین نیاز مسکن مردم عنوان کرد که سالانه یک
میلیون و 500 هزار واحد مسکونی یا زمین در سطح کشور واگذار
شود. هرچند بخش مهمی از این طرح ناتمام ماند و در دولت یازدهم به
فراموشی سپرده شد ولی برای بسیاری از افرادی که به مسکن نیاز
داشتند، توانست یک سقف به نام خانه را تأمین کند؛ هرچند کیفیت
ساخت و جانمایی طرح مسکن مهر از همان ابتدا با انتقاد مواجه بود.
محمود احمدی‌نژاد در حالی خود را در سال 88 برای دور دوم
ریاست‌جمهوری آماده می‌کرد که بسیاری از وعده‌ها و شعارهایش
یا اجرایی نشده بود یا ناقص و پر از ایراد در جریان بود. اهم وعده‌های او در
زمان انتخابات، شامل مواردی مانند «دولت کارآمد و
عدالت‌گستر، نبود حرکت سخت‌گیرانه در مورد حجاب بانوان
ایرانی، سلامت مدیران، مبارزه با فساد اداری، پیشگیری از بروز
شکاف بین دولت و مردم، تشکیل «دولت اسلامی»، تثبیت و تقویت
آرمان‌خواهی و برائت از ایدئالیسم، گفتمان خدمت به‌ جای قدرت،
علمی‌کردن مدیریت، کاهش نرخ تورم از طریق کاهش هزینه‌های
دولت و کاهش نرخ سود بانکی، بسط توسعه سیاسی از طریق بالابردن
قدرت نقد و مشارکت مردم، اولویت‌دادن به تولید داخلی، حضور
دولت در هر استان برای حل مشکلات بخشی، کاهش تصدی‌گری
دولت، بالندگی فرهنگ از طریق تقویت هویت ملی و تاریخی و اسلامی