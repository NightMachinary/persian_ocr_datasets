20383
عرضه مرغ گرم به قیمت مصوب 20 هزار و 400 تومان در زنجان
ناصر فغفوری در گفت‌وگو با ایسنا، با اشاره به کاهش قیمت مرغ گرم در
استان، اظهار کرد: با توجه به تامین نهاده‌های دامی و کاهش قیمت
مرغ، گوشت مرغ در استان زنجان از 23 آذرماه به قیمت 20 هزار و 400
تومان عرضه می‌شود.
وی افزود: خوشبختانه استان زنجان تنها استانی بود که توانست طی
روزهای اخیر شاهد اجرای قیمت مصوب گوشت مرغ ستاد تنظیم
بازار کشور در سطح استان باشد.
این مسئول ادامه داد: در حال حاضر گوشت مرغ به مقدار مورد نیاز در
سطح استان موجود بوده و هیچ‌گونه کمبودی در این خصوص وجود
ندارد.
فغفوری تصریح کرد: با توجه به تامین نهاده‌ها در سطح کشور، امروز
شاهد کاهش قیمت مرغ در سایر استان‌ها نیز هستیم. البته در استان مطابق
با مصوبه تنظیم بازار کشور گوشت مرغ با قیمت 20 هزار و 400 تومان
عرضه می‌شود.
رییس سازمان صنعت، معدن و تجارت استان زنجان با اشاره به
ذخیره‌سازی مرغ در استان، یادآور شد: به منظور تنظیم بازار و
جلوگیری از کاهش عرضه مرغ در آینده، بخشی از مازاد تولیدات
استان جذب و ذخیره‌سازی می‌شود.