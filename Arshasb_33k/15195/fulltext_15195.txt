15195
دوحه فردا میزبان مذاکرات صلح بین الافغانی است/پامپئو: فرصت
تاریخی برای پایان جنگ فرا رسیده است
به گزارش ایسنا، به نقل از خبرگزاری آسوشیتدپرس، مساله این
مذاکرات مشهور به مذاکرات بین افغانی در توافق صلحی که
واشنگتن ماه فوریه گذشته با طالبان در پایتخت قطر امضا کرد مطرح
شده است؛ شهری که طالبان در آن یک دفتر سیاسی دارد.
کمی بعد از اعلام خبر آغاز مذاکرات صلح بین افغانی در روز شنبه،
دونالد ترامپ، رئیس جمهور آمریکا اعلام کرد، مایک پامپئو، وزیر
امور خارجه دولتش نیز قرار است برای شرکت در افتتاحیه این
مذاکرات عازم قطر شود.
صدیق صدیقی، سخنگوی اشرف غنی، رئیس جمهور افغانستان در
توئیتی تایید کرد که هیات آنها برای مذاکرات به شهر دوحه می رود و
گفت، رئیس جمهور افغانستان برای این تیم مذاکره کننده آرزوی
موفقیت کرده است.
پامپئو نیز بیانیه ای صادر کرده و با استقبال از آغاز این مذاکرات گفت:
این یک فرصت تاریخی برای افغانستان است تا به چهار دهه جنگ و
خونریزی در این کشور پایان دهد.
او ادامه داد: مردم افغانستان برای مدت خیلی زیادی است که فشار جنگ
را تحمل کرده اند.