13925
دادگاه برای دریافت نمونه دی‌ان‌ای ترامپ در پرونده تجاوز جنسی
ضرب‌الاجل تعیین کرد
به گزارش ایسنا، به نقل از خبرگزاری اسپوتنیک، جین کارول مدعی
است که ترامپ در دهه 90 وی را مورد تجاوز جنسی قرار داده است. وی
در این ادعا تاکید دارد که ترامپ، 23 سال پیش در رختکن یک فروشگاه
به نام برگدورف گودمن در منطقه منتهن، به وی تجاوز کرده است.
روبرتا کاپلان، وکیل کارول در نامه‌ای خطاب به تیم حقوقی دونالد
ترامپ، رئیس جمهور آمریکا گفت: ضرب‌الاجل ترامپ برای پاسخ
به درخواست دوم موکلم برای ارائه مدارک در حال حاضر 14 اوت سال
2020 است و تاریخ تعیین شده برای ترامپ به منظور پاسخ به اولین
اعلامیه برای ارائه آزمایشات فیزیکی 15 سپتامبر سال 2020
می‌باشد.
در ادامه این نامه آمده است: ما با توجه به مکان و روش دریافت نمونه
دی‌ان‌ای ترامپ به منظور وفق دادن نیازهای امنیتی و دیگر مسائل،
می‌توانیم انعطاف‌پذیر باشیم. لطفا در صورتی که تمایل به گفت‌وگو
دارید، به ما اطلاع دهید.
این ضرب‌الاجل‌ها کمی پس از آن تعیین شده‌اند که دادگاه عالی
آمریکا در حکمی اعلام کرد که ترامپ ملزم است تا به احضاریه برای
سوابق مالی‌اش پاسخ دهد. ورنا سندرز، قاضی دادگاه عالی منهتن