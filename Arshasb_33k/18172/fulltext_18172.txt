18172
سلیقه‌ای عمل می کردیم، دولت‌هایی از جناح‌های مختلف روی کار
نمی‌آمدند
حجت الاسلام محسن مفید در آستانه سالروز تاسیس «شورای
نگهبان»، امروز (21 تیر) در نشستی خبری به تشریح مهمترین وظایف
این نهاد پرداخت.
هجمه‌ها به دلیل عملکرد خوب شورای نگهبان است
به گزارش ایسنا، مفید با بیان اینکه شورای نگهبان امسال چهلمین سال
تاسیس خود را پشت سر می گذارد، به ارزش کار این نهاد اشاره و تصریح
کرد: شورای نگهبان یکی از مهمترین نهادهای رسمی کشور است که
وظیفه خطیر پاسداری از جمهوریت و اسلامیت نظام و نیز پاسداری از
قانون اساسی را برعهده دارد.
وی افزود: 10 اصل از اصول قانون اساسی به شورای نگهبان و وظایف
خطیر آن اختصاص یافته و همین جایگاه والای این نهاد است که موجب
شده تا طی 40 سال مورد هجمه دشمنان خارجی و برخی غیردوستان
داخلی و حتی بعضا برخی دوستان داخلی ناآگاه قرار گیرد.
مفید تصریح کرد: این هجمه های پایان ناپذیر به دلیل عملکرد خوب
شورای نگهبان در عمل به وظایف قانونی تعیین شده است و همین امر
موجب شده به این هجمه ها افتخار کنیم، چرا که نشان می‌دهد کارمان را
درست انجام داده ایم و در مسیر درست قرار داریم.