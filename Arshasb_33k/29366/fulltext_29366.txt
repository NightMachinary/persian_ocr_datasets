29366
پیگیر اقدامات لازم جهت جلوگیری از ضرر باشگاه‌های ورزشی هستیم
مریم بخشی در گفت‌وگو با خبرنگاران با اشاره به تعطیلی باشگاه‌های
ورزشی به دنبال شیوع کرونا در استان، اظهار کرد: به دنبال اقدامات
موثر برای جلوگیری از ضرر و زیان باشگاه‌های ورزشی هستیم.
مدیرکل ورزش و جوانان گیلان با بیان اینکه باشگاه‌های ورزشی،
ارکان اصلی اداره‌کل ورزش و جوانان هستند، افزود: در حال حاضر
تعداد 1301 باشگاه دارای مجوز در سطح استان فعالیت دارند.
بخشی با تاکید بر اینکه به دنبال اقدامات موثری برای جلوگیری از ضرر
و زیان باشگاه‌ها هستیم، تصریح کرد: با توجه به پیگیری‌های به عمل
آمده به دنبال اخذ تسهیلات از بانک‌ها و موسسات اعتباری برای باشگاه
دارانی که متقاضی هستند، هستیم.
وی گفت: در مورد اماکنی که از طریق ماده 88 به اشخاص یا هیات‌های
ورزشی واگذار شده‌اند، این مدت تعطیلی اخیر به پایان قراردادشان
اضافه می‌شود.
مدیرکل ورزش و جوانان گیلان گفت: مکاتبات و رایزنی‌هایی با
وزارت ورزش و جوانان داشته‌ایم که انشالله بزودی مشکلات
باشگاه‌داران عزیز را مرتفع سازیم.
پیگیر بودجه برای 20 میلیون جمعیت در مازندران هستیم
کمال علیپور خنکداری نماینده مردم قائم شهر، سوادکوه و جویبار