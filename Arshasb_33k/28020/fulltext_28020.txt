28020
پاسبان: برای چک باید قانونی یکپارچه و با لحاظ نیازهای روز تهیه شود
محمدرضا پاسبان در گفت‌وگو با ایسنا، در خصوص اجرایی شدن
تغییرات قانون چک اظهار کرد: قانون کنونی صدور چک که در سال
1355 با نسخ قانون مصوب 1344 تصویب شد حاصل قانونگذاری
عجیب و وصله پینه‌های ناهمگون است. قانون صدور چک شاید تنها
قانونی باشد که مقررات آن از سوی مراجع قانونگذاری مختلف
وضع شده باشد، چرا که در کنار بخش عمده مقررات این قانون که از
سوی مجالس پیش و پس از انقلاب تصویب شده، برخی مقررات این
قانون توسط مجمع تشخیص مصلحت نظام تصویب گردیده است که
خود از عجایب نظام قانونگذاری در جهان امروز به شمار می‌رود.
وی افزود: این قانون در سال‌های 1372، 1382 و آخرین بار 1397
اصلاحات بنیادی را تجربه کرد. آخرین بازبینی قانون صدور چک
یعنی اصلاحات سال 1397 بیشترین تغییر را از سال 1355 به وجود
آورد.
این کارشناس مسائل حقوقی تصریح کرد: با نگاهی به تغییرات یادشده
به روشنی به غلبه مطلق دیدگاه مدیریت بانکی و غیبت حقوقدانان و
قضات کارکشته می‌توان پی برد.
پاسبان امتیازات مهم این قانون را در دو محور قابل ارزیابی دانست و
بیان کرد: نخستین امتیاز که در ماده 9 منعکس و جایگزین ماده 23 شده