20840
احتمال لغو دوباره این طرح وجود دارد یا خیر؟ گفت: ما نظرمان را در
این زمینه در کمیته اجتماعی و انتظامی مطرح کرده‌ایم و در نهایت مقرر
شد تا تصمیم‌گیری در این زمینه از سوی وزارت بهداشت و ستاد ملی
مقابله با کرونا انجام شود. در این زمینه نیز رصدهای لازم انجام شده و با
بررسی گزارش‌ها، در مورد طرح ترافیک تصمیم‌گیری خواهد شد.
وی افزود: البته انتظارات ما در مورد رعایت فاصله‌گذاری اجتماعی
در ناوگان حمل و نقل عمومی و همچنین استفاده از ماسک براساس آنچه
که توافق شده بود برآورده نشده است.
بندپی در ادامه به ارائه آمارهایی از وقوع سرقت در تهران نیز پرداخت و
گفت: طی سال‌های 96، 97 و 98 ما شاهد ارتقای کیفیت کشف و
دستگیری در مقابله با سرقت در تهران بودیم به طوری که در سال 96، 29
درصد از کل سرقت‌های کشور مربوط به تهران بزرگ بود اما در سال 98
این آمار به 21.8 درصد رسید.
وی با بیان اینکه در جلسه کمیسیون پیگیری و مقابله با سرقت‌ در تهران
مصوبات خوبی داشتیم، تصریح کرد: همچنین براساس گزارش ارائه
شده در این جلسه در سال جاری شاهد کاهش وقوع سرقت و همچنین
افزایش کشفیات بوده‌ایم و این آمار در شهری مانند تهران با 9 میلیون نفر
جمعیت ثابت و 3.5 میلیون جمعیت شناور و حدود 250 هزار نفر اتباع
کشورهای خارجی آمار خوبی است.