12220
سخنگوی سازمان تعزیرات با اشاره به آمار مربوط به پرونده‌های
حوزه لوازم خانگی بیان کرد: از 27 خرداد ماه لغایت 16 مرداد ماه سال
جاری، تعداد یک هزار و 319 گشت مشترک و 4 هزار و 502 مورد بازرسی
انجام شده است. همچنین تعداد یک هزار و 170 پرونده به شعبه وارد شده
که 678 پرونده مختومه و 529 پرونده باقی مانده که در حال رسیدگی
می باشد.
وی افزود: از این تعداد پرونده 17 مورد مربوط به احتکار، 7 مورد
مربوط به اختفا، 482 مورد مربوط به گرانفروشی و 943 مورد مربوط به
سایر تخلفات است و متخلفان تا کنون 130 میلیارد ریال جریمه شدند.
رایگانی گفت: در فاصله زمانی 1 ماه یخچال تولید داخل افزایش قیمت
داشته که نباید این مقدار افزایش می‌داشت و این مساله تلاش بیشتر
سازمان‌های مربوطه را می‌طلبد.
رایگانی در رابطه با آمار مربوط به پرونده‌های لاستیک اعلام کرد: از
اول فروردین ماه لغایت 14 مرداد ماه سال جاری، در مجموع تعداد
425 پرونده وارده در خصوص لاستیک در سازمان داشتیم که 270
مورد آن مربوط به حوزه کالاها و خدمات و 155 مورد مربوط به
پرونده‌های قاچاق کالا و ارز می باشد.
وی خاطرنشان کرد: تعداد 124 پرونده در حال رسیدگی و در مورد 68
پرونده حکم برائت با توجه به ارائه مدارک قانونی صادر شده است. 4