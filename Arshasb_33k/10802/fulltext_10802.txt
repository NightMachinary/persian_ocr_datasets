10802
ایمنی راه‌ها و توصیه به رانندگان برای ترددهای ایمن اهتمامی جدی
داشته باشند.
وی خاطرنشان کرد: با در نظر گرفتن راهکارهای پیشگیرانه و تلاش
برای کاهش تصادفات و تلفات جاده‌ای ضرورت دارد نسبت به ارتقای
فرهنگ رانندگی اقدام شده و دغدغه‌ها و نگرانی‌های خانواده‌ها و
صاحبان خودروهای سبک و سنگین را برطرف کنیم.
امام جمعه اردبیل گفت: البته در این برنامه‌ریزی‌ها باید از ظرفیت
رسانه‌ها و صاحبان تریبون همچننین ائمه جمعه برای هشدار و
آگاهی‌دهی به مردم در ترددهای ایمن و حفظ قوانین و مقررات استفاده
کنیم تا خطرات و آسیب‌ها در این زمینه به حداقل برسد.
عاملی افزود: مسافران نیز باید رانندگانی را که پرخطر رانندگی
می‌کنند به احتیاط و رعایت مقررات دعوت کنند چرا که این وظیفه همه
مردم است تا امر به معروف و نهی از منکر را به عنوان یک اصل دینی و شرعی
همواره مورد توجه و تاکید قرار دهند.
به گزارش ایسنا، در این دیدار فرمانده پلیس راه استان اردبیل نیز با اشاره
به کاهش 4 درصدی تلفات جاده‌ای در یک سال اخیر اظهار کرد: پلیس
راه از همه ظرفیت خود اعم از دوربین‌ها و اکیپ‌های مستقر در
محورهای مواصلاتی استفاده می‌کند تا رانندگان با رعایت قوانین و
مقررات رانندگی خود را انجام دهند.