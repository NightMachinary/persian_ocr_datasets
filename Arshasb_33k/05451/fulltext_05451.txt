5451
محاصره عربستان قرار دارد و بخش بهداشتی و امنیتی‌اش ناتوان شده
است، دوچندان کند.
وی نوشت، عربستان پس از اینکه به انحطاط اخلاقی و ریاضت
اقتصادی رسیده است، بدون کوچک‌ترین مسؤولیتی می‌خواهد با
انتقال آفریقایی‌ها در شرایط غیر انسانی به یمن از شر آنها خلاص شود.
عربستان باید آفریقایی‌ها را به جای انتقال به یمن مستقیماً به کشور
خودشان باز گرداند.
عربستان طی روزهای گذشته بیش از 800 سومالیایی را از کشور
بیرون و از طریق مرزهای استان الجوف وارد یمن کرده است.
انصارالله: سازمان ملل دم از انسانیت نزند
به گزارش ایسنا، به نقل از شبکه المسیره، محمد عبدالسلام، رئیس هیئت
مذاکره کننده جنبش انصارالله یمن با اشاره به بحران نفتکش صافر،
اظهار کرد: از زمان آغاز تجاوز به یمن از سوخت رسانی به نفتکش صافر
جلوگیری شده و نسبت به درخواست‌های یمن برای بررسی و تعمیر آن
بی‌توجهی شده است.
وی با اشاره به تحریم یمن توسط ائتلاف متجاوز عربی به سرکردگی
عربستان و امارات، تأکید کرد: کسی که یک جنگ ویرانگر را علیه یک
ملت به راه می اندازد و شدیدترین تحریم‌ها را به آن تحمیل می‌کند، به
سرنوشت یک نفتکش توجهی ندارد.