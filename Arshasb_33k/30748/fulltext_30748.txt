30748
کرونا؛ فرصتی برای استانداردسازی‌ شهربازی‌ها
منوچهر فخری 22مهرماه در جلسه شورای استاندارد استان سمنان در
سالن کوثر استانداری اظهار کرد: نشان استاندارد عامل اطمینان و
اعتماد مردم برای استفاده از کالاهای تولیدی و بهره‌مندی از خدمات
است
وی با اشاره به لزوم اعمال نظارت جدی از سوی دستگاه‌های متولی و
خصوصا اداره کل استاندارد افزود: نظارت‌های فنی و استاندارد در
ایجاد اطمینان خاطر برای مردم در بهره گیری از خدمات و استفاده از
کالاهای تولید ملی بسیار دارای اهمیت است.
فخری خاطرنشان کرد: دستگاه‌های اجرایی، فعالان اقتصادی و بخش
خصوصی در انجام امور اگر به صورت دقیق نظارت‌های فنی و
استاندارد را تقویت کنند به طور حتم منفعت توجه به استاندارد به خود
مجریان برمی‌گردد.
معاون هماهنگی امور عمرانی استاندار سمنان تصریح کرد:
استانداردسازی فضا و وسایل بازی کودکان در پارک‌ها، فضای سبز
و... به طور ویژه در دستور کار شهرداری‌های استان باشد و با توجه به
شیوع کرونا ویروس و کاهش حضور مردم در پارک‌ها و تفرجگاه‌ها،
شهرداری‌ها زمان مناسبی برای ایمن و استانداردسازی‌ وسایل بازی
در اختیار دارند.