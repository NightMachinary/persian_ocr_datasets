8707
به گزارش ایسنا و به نقل از آرت‌نت، یک تابلو نقاشی بدون عنوان دو متری
از «جوآن میچل» نقاش مشهور آمریکایی در کنار تابلو نقاشی
بزرگتری از این هنرمند که به سال 1979 تعلق دارد آثار مهم حراجی هنر
قرن بیستم و معاصر «فیلیپس» خواهند بود.
انتظار می‌رود این حراجی که شامل یکی از تابلوهای «دیوید هاکنی»
به ارزش 35 میلیون دلار می‌شود به یکی از باارزش‌ترین حراجی‌های
تاریخ «فیلیپس» تبدیل شود.
با اینکه هنوز برآورد رسمی درباره ارزش آثار حاضر در این حراجی
مشخص نیست اما یکی از مسوولان حراجی پیش‌بینی می‌کند ارزش
کلی آثار این حراجی که در ماه آینده برگزار خواهد شد به بیش از 100
میلیون دلار برسد.
انتظار می‌رود دو تابلو «میچل» نیز سهم چشمگیری در افزایش ارزش
این حراجی داشته باشند. ارزش تابلوی بدون عنوان این هنرمند که به
سال 1953 تعلق دارد 10 الی 15 میلیون دلار برآورد شده است و ارزش
دیگر اثر این هنرمند که با عنوان «دو پیانو» شناخته می‌شود نیز بین 9 الی
12 میلیون دلار تخمین زده شده است.
مدیر بخش آثار قرن بیستم و هنر معاصر حراجی «فیلیپس» درباره آثار
«میچل» بیان کرد: «نکته‌ای که برای من درباره این دو اثر «میچل» قابل
توجه است آن است که این آثار نمایانگر «میچل» در آغاز و پایان