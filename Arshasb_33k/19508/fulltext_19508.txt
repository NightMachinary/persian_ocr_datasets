19508
وی با بیان اینکه در چهارمحال و بختیاری تعداد فرزند قابل واگذاری به
خانواده‌های متقاضی فرزندخواندگی محدود است، عنوان کرد:
در حال حاضر 350 خانواده در استان متقاضی پذیرش فرزند هستند،
تعاملاتی با سایر استان‌ها برای فراهم شدن شرایط پذیرش کودکان
بی‌سرپرست و کم سرپرست از سایر استان‌ها نیز فراهم شده است، اما در
سایر استان‌ها نیز اولویت با خانواده‌های متقاضی همان استان است.
عسگری با بیان اینکه قانون تا سن 16 سالگی اجازه واگذاری فرزند را به
خانواده‌های متقاضی فرزندخواندگی داده است، گفت: اما بیش‌تر
خانواده‌ها درخواست پذیرش نوزاد یا کودکان زیر چهارسال را
دارند، همچنین قانون اجازه فرزندخواندگی را به دختران مجرد و
خانواده‌های دارای فرزند نیز داده است، در واگذاری فرزند اولویت
با زوج‌های نابارور است.
مدیرکل سازمان بهزیستی چهارمحال و بختیاری در خصوص
کودکان سرراهی، توضیح داد: معمولا والدین به دلایل مختلف از
جمله فقر، اعتیاد والدین و ناخواسته بودن کودک خود را در مکان‌های
عمومی رها می‌کنند، این کودکان با حکم قضایی برای تعیین تکلیف
حضانت در اختیار سازمان بهزیستی قرار می‌گیرند.
وی یادآور شد: پس از طی مراحل واگذاری کودک به والدین متقاضی
فرزندخواندگی و طی دوره موقت 6 ماهه، برای فرزند به نام والدین