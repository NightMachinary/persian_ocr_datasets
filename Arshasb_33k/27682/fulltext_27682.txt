27682
دکتر محمودیه در پایان خاطرنشان کرد: از 18 اسفند سال گذشته که
برای دومین بار این مرکز به عنوان مرکز پذیرش بیماران مبتلا به کرونا
شناسایی و معرفی شد تا امروز، 628 بیمار تنفسی بستری شده اند که از این
تعداد، تست 158 بیمار مثبت و مابقی هم درگیری ریه داشتند، 521
بیمار هم با حال عمومی خوب مرخص شدند.
وضعیت شبکه آبرسانی اهواز آسیب‌پذیر است
سیدکریم حسینی در گفت‌وگو با ایسنا، با اشاره به اظهار نظر رئیس
سازمان بازرسی کل کشور در خصوص مشکلات آب آشامیدنی
مناطقی از شهر اهواز اظهار کرد: خطاب به آقایانی که به استان
خوزستان سفر می‌کنند می‌گوییم که ما نیاز به روضه‌خوانی نداریم؛
هر کس از دستش می‌رسد باید کمک کند.
وی افزود: یکی از محورهای اصلی پیگیری‌های ما، بحث آب و
فاضلاب است و مسئولان نیز باید کمک کنند تا این مشکل، به صورت
ریشه‌ای حل شود.
حسینی بیان کرد: هر چند ما به عنوان نماینده مردم در مجلس شورای
اسلامی، یک سری اختیارات داریم اما ممکن است این اختیارات کافی
نباشند؛ با این وجود، به عنوان مثال ما حق آلایندگی خوزستان را از
وزارت نفت پیگیری می‌کنیم و در این خصوص، از ابزاری که قانون در
اختیارمان گذاشته، استفاده کرده‌ایم.