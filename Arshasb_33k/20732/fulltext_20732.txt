20732
کذایی و باخت سه بر صفر طلایی‌پوشان می‌گذرد، همه سپاهان را نه به
عنوان یک قربانی بلکه به عنوان یک گناهکار نگاه می‌کنند چرا که
استقلال و تراکتور هم بر این باور هستند که آن سه امتیاز باعث جدایی
پرسپولیس از جدول شده است.
با این تفاسیر و اتفاقاتی که در درون باشگاه رخ داد، سپاهان آن تیم سابق
نشد که نشد و رفته رفته بحران را در آغوش گرفت تا هم خودش و هم
سرمربی تیم قربانی شوند. حمله عصبی به امیر قلعه نویی هم از آن اتفاقات
تلخ در ماه‌های اخیر بود که قرمز و آبی برای آن نگران شدند و همه پیگیر
احوال مربی‌ای بودند که خوب یا بد، تبدیل به یکی از جذابیت‌های
فوتبال ایران شده است.
آخرین پرده از سلسله اتفاقات تلخ برای سپاهان هم اتفاقات دو دیدار با
استقلال بود که همانند بازی رفت دو تیم در اصفهان، اشتباهات داوری
در آن تاثیرگذار ظاهر شد. باخت در لیگ در بازی شش امتیازی
آرامش این تیم را بر هم زد ولی جام حذفی برای تیمی که هوادارانش
دنبال قهرمانی هستند، جایگاه بالاتری داشت.
شکست و حذف از جام حذفی، پایان یک فصل پر فراز و نشیب برای
سپاهان بود و در نتیجه امیر قلعه نویی با یک پیام کوتاه و با اندکی گلایه و در
نهایت عذرخواهی از اصفهانی های مهمان نواز، حکم تیر خلاص را به
خودش وارد کرد و راه جدایی را انتخاب کرد.