22373
کسی جلو بیاید و ادعا کند که مأمور است و تقاضای جریمه کند. هرچند
او معتقد است شاید همین روش‌ها منجر به افزایش استفاده از ماسک شود:
«عده کمی رعایت نمی‌کنند. همه تقریبا ماسک می‌زنند.» در خیابان،
دستفروش‌ها، زباله‌گردان و متکدیان ماسک به‌صورت دارند.
آنهایی که ماسک ندارند، یا در کنار دوستانشان مشغول صحبت‌اند یا
سیگار می‌کشند. از پشت شیشه مغازه‌ها اما مشتریان کافه‌ها و
رستوران‌ها بدون ماسک نشسته‌اند. بیشترین میزان استفاده از ماسک در
میان مسافران مترو است. در ایستگاه متروی فاطمی، جز فروشندگان،
تمام پرسنل از ماسک استفاده کرده‌اند. راهنمای مترو می‌گوید کسی
به‌دلیل ماسک‌نزدن جریمه نمی‌شود اما از ورود افراد به داخل قطار بدون
ماسک جلوگیری می‌شود. اگر هم بگویند ماسک نداریم، همین‌جا
فروخته می‌شود؛ هر عدد 1500تومان: «اوایل خیلی‌ها ماسک
نمی‌زدند و ما هم نمی‌توانستیم برخورد خیلی جدی با آنها داشته باشیم
اما به‌تدریج مردم رعایت کردند.»
جامعه‌شناسان چه می‌گویند
احمد بخارایی، جامعه‌شناس که خبر اعمال جریمه را شنیده، مخالف
سیاست‌های تأدیبی است و می‌گوید: باید به‌ جای این روش‌ها از
سیاست‌های پیشگیرانه استفاده شود،؛ چراکه چنین برخوردهایی
طول عمر کمی دارند، نمایشی‌اند و پس از مدت کوتاهی دیگر عملی