18039
کیکاووس سعیدی در گفت‌وگو با ایسنا درباره‌ی ضرورت اعزام
دوباره حمیده عباسعلی به آلمان که هزینه‌هایش نیز برعهده کمیته ملی
المپیک است،بیان کرد: فدراسیون کاراته برا ی ادامه روند معالجه
حمیده عباسعلی، ملی پوش کاراته که سهمیه المپیک کسب کرده،
درخواستی داشت که در هیات اجرایی مطرح شد و در نهایت اعزام او به
آلمان مورد موافقت قرار گرفت. عباسعلی از امیدهای المپیک توکیو
است و باید روند درمانی او تکمیل شود تا بتواند تمرینات جدی خود ر
از سر بگیرد.
او ادامه داد: مرحله اول جراحی زانو او در آلمان انجام شد و بنا بر توصیه
پزشک معالج او و درخواست خودش تصمیم گرفته شد برای خارج
کردن پلاتین‌ها هم به آلمان اعزام شود و مرحله دوم هم توسط همان
پزشک معالج خودش انجام شود. به هر حال سلامتی ورزشکاران برای ما
مهم‌تر از مدال است. ما تمام هزینه‌های درمانی مرحله قبلی نیز پرداخت
کردیم. در مورد سهراب مرادی هم هزینه‌ها را پرداخت کردیم و
درمان او خدا را شکر جواب داد و توانست به مسابقات کسب سهمیه
المپیک برگردد.
دبیرکل کمیته ملی المپیک در پاسخ به این پرسش که به ورزشکار
دیگری کمک هزینه‌ای پرداخت شده است یا خیر؟ گفت: حسن تفتیان
بوده که سال گذشته به دلیل شرایط کرونا در اردوی مجارستان، در