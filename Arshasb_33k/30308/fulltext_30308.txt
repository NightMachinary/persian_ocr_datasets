30308
انگلیس، ایتالیا و آلمان، قیمتهای نفت را تحت فشار نزولی قرار داده و
روند متوازن شدن بازار نفت را از آنچه پیش از این تصور می رفت،
طولانیتر کرده است.
سیتی در جدیدترین یادداشت تحقیقاتی خود اعلام کرد قیمتها از عدم
تسهیل توافق کاهش تولید اوپک پلاس حمایت خواهند شد. این
گروه احتمالا محدودیت عرضه فعلی 7.7 میلیون بشکه در روز را در سه
ماهه اول سال 2021 ادامه خواهد داد.
در هفته های اخیر که قرنطینه های جدیدی در اروپا وضع شده و تاثیر
منفی روی روند احیای تقاضای جهانی برای نفت خواهد داشت، بازار
درباره تمدید محدودیت عرضه فعلی اوپک و متحدانش تا پایان مارس
صحبت می کند.
در واضحترین سیگنال از نیت اوپک پلاس برای بررسی چنین اقدامی،
شاهزاده عبدالعزیز بن سلمان، وزیر انرژی عربستان سعودی روز
دوشنبه اعلام کرد که توافق فعلی کاهش تولید ممکن است دستخوش
تغییراتی قرار گیرد.
بر اساس گزارش اویل پرایس، اظهارات این مقام سعودی که
بزرگترین عضو اوپک است، باعث افزایش چشمگیر قیمتهای نفت شد و
شاخص نفت آمریکا به 40 دلار در هر بشکه صعود کرد.