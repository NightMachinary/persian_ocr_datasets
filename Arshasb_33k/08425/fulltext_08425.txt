8425
دبیر کل کانون عالی انجمن‌های صنفی کارگران کشور بیان کرد:
علاوه بر این موضوعات، کارگر هزینه‌هایی مانند اجاره‌خانه، ایاب
و ذهاب و... دارد. موضوع دیگری که هزینه‌ای بر کارگران تحمیل
می‌کند، هزینه کارمزدهای بانکی‌ است. کارگری که مشغول به کار و
فعالیت بوده، باید تمام کارهای بانکی خود را به صورت غیر حضوری و
با پرداخت کارمزد انجام دهد. از طرف دیگر کارمزد بانک توسط بانک
مرکزی و دولت افزایش یافته و شاید مقدار افزایش کارمزد بانکی از
دید بسیاری از افراد ناچیز شمرده شود اما همین میزان نیز در زندگی
کارگران تاثیر زیادی دارد و حائز اهمیت است.
ابوی در خصوص مشکلات قشر کارگری خاطرنشان کرد: متاسفانه
در حال حاضر قشر کارگری ما در فشار هستند و بازار کار برای کارگران
روزمزد و ساختمانی به شدت دارای ایراد شده‌، در شرایط خاص کرونا
نیز، مشکلاتی خواسته و یا ناخواسته بر مشکلات و چالش‌های
کارگران اضافه شده‌ است.
وی اضافه ‌کرد: اگر در گذشته کارگری یک سال پرداخت سهم بیمه
کارگری خود را نداشت، بیمه او قطع می‌شد اما متاسفانه در حال حاضر
این زمان به سه ماه تقلیل یافته و با توجه به وضع کارگر خصوصا در شرایط
خاص کرونایی، به نظر می‌رسدکه این تصمیم درست نیست و باید
اصلاح شود.