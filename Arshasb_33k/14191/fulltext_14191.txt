14191
دهیم. بعضی از راننده‌ها این پیجرها را داخل نایلون می‌گذارند و با ترس
و نگرانی به ما برمی‌گردانند.» آیدین با لبخند وسط حرفش می‌پرد و
می‌گوید: «این را هم بگو که راننده ماشین‌های گرانقیمت ترسی از
کرونا ندارند و این روزها بیشتر از بقیه مشتری ما هستند.» محمد و سعید از
مشتری‌های قدیمی کارواش هستند. گوشه‌ای ایستاده‌اند و تمیز
کردن ماشین‌های‌شان را تماشا می‌کنند. می‌گویند سه ماه اول شیوع
کرونا ماشین را کارواش نیاورده بودند اما بعد از آن، هر دو هفته یکبار
اینجا هستند. سعید می‌گوید: «من به تمیزی ماشین خیلی اهمیت
می‌دهم. قبل از کرونا هر 10 روز یک بار کارواش می‌آمدم. با شیوع
کرونا البته من هم مثل خیلی از مردم در خانه نشستم و کمتر با ماشین بیرون
آمدم و حتی سه ماه کارواش نیامدم تا اینکه اوضاع کمی روال عادی
پیدا کرد. بعد هم تا چند وقت با خودم دستکش و ماسک می‌آوردم و قبل از
شست و شو آنها را به کارگرها می‌دادم. البته خوشبختانه اینجا همه
ماسک و دستکش دارند و خیالم راحت است.» محمد هم با تأکید بر اینکه
خیلی‌ها اجازه نمی‌دهند داخل ماشین‌شان نظافت شود، می‌گوید:
«آنها احساس می‌کنند کرونا وارد ماشین می‌شود و ترجیح می‌دهند
فقط ظاهر ماشین تمیز باشد. اینجا می‌توانی داخل ماشین را هم
ضدعفونی کنی که من هم از این سرویس استفاده می‌کنم. البته در کنار
نگرانی از کرونا مشکلات اقتصادی و بالا رفتن قیمت برخی از