14651
دریافتی امسال هیچ کارگری کمتر از 2.8 میلیون تومان نیست/40
درصد شاغلان ایران کارگرمزدبگیرند
سعید لیلاز در گفت و گو با ایسنا درباره مصوبه افزایش 21 درصدی
حداقل دستمزد کارگران ابراز عقیده کرد و گفت: واقعیت این است که
افزایش واقعی دستمزدها آنطور که مطلع شدم 32.5 درصد بوده است
و ما چاره دیگری جز این تصمیم در شرایط فعلی نداشتیم.
افزایش بیشتر دستمزد موجب اخراج و تشدید قراردادهای سفید
وی ادامه داد: اگر دستمزدها را بیش از این افزایش میدادیم، ممکن بود با
سه پدیده اخراج کارگران، قراردادهای سفید و قراردادهای
صوری مواجه شویم؛ البته هر سه این موارد الان هم هست ولی تشدید
میشد، لذا باید کاری می کردیم که کمترین ضرر ممکن را متوجه
کشور کنیم و لذا این تصور که در ایران کارگر در برابر کارفرما وجود
دارد، اشتباه و نادرست است.
این کارشناس اقتصادی با بیان اینکه طبقه سرمایهداری ایران، طبقه
تولیدی و صنعتی نیست، خاطرنشان کرد: بخش سرمایهداری ایران،
تجاری و وابسته به رانت خواری درآمد نفت است و اصلا کارگر ندارد
که بخواهد از افزایش دستمزد متاثر شود. آن چیزی که به عنوان
کارفرما میشناسیم یا اساسا بنگاههای دولتی و شبه دولتی هستند یا
کارفرمایان کوچک و خرده پا در بخش شهری مثل کسبه و اصناف و