13770
خواب آشفته آمریکا در شورای امنیت
به گزارش ایسنا، روز سه‌شنبه به وقت محلی قرار بود طبق زمان‌بندی از
قبل اعلام شده رای‌گیری درباره پیش‌نویس قطعنامه آمریکا درباره
تمدید تحریم تسلیحاتی ایران انجام شود اما از آنجایی که به خاطر
موضوع کرونا، جلسه‌ای به طور علنی برای رای‌گیری نخواهد بود،
رای‌گیری شورای امنیت به صورت ایمیلی با مهلت دوازده ساعته به
کشورهای عضو برای اعلام رای انجام می‌شود و نتیجه‌اش سه‌شنبه بعد
از ظهر (یا شاید هم چهارشنبه) معلوم خواهد شد.
پیش نویس این قطعنامه به 9 رای نیاز دارد تا روسیه و چین مجبور شوند از
حق وتوی‌شان استفاده کنند، اما این سوال برای برخی دیپلمات‌ها
مطرح است که آیا آمریکا می‌تواند این 9 رای را به دست آورد یا نه.
در ساعات اولیه روز سه‌شنبه هنوز خبری از پیش‌نویس این قطعنامه و
معرفی آن به اعضا نیست. در عین حال اگر آمریکا امروز این پیش‌نویس
را ارایه ندهد این احتمال وجود دارد که رای مثبت حداقل 9 عضو از
اعضای شورای امنیت را نداشته باشد. در این صورت به زمان بیشتری
برای رایزنی و لابی نیاز دارد.
بر اساس روال کار شورای امنیت، رییس دوره‌ای شورای امنیت که
اکنون اندونزی است بعد از مشخص شدن آراطی یک ارتباط ویدئو
کنفرانسی نتیجه را اعلام می‌کند.