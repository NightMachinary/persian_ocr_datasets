1269
آیا کودکان در شیوع کرونا باید غذای خاصی مصرف کنند؟
مژگان عزیزی در گفت‌وگو با ایسنا در پاسخ به این سؤال که کودکان چه
مواد غذایی را نباید مصرف کنند؟ اظهار کرد: یکسری مواد غذایی
وجود دارد که در کودکان زیر یکسال نباید استفاده شود.
وی ادامه داد: عسل به خاطر امکان وجود میکروب بوتولیسم در آن،
برای کودکان زیر یکسال ممنوع است، همچنین مصرف
محصولات شیر پاستوریزه و شیرگاو نیز به خاطر ایجاد آلرژی شدید
در کودکان زیر یکسال کاملاً ممنوع است.
عزیزی افزود: کودکان معمولاً از شش ماهگی می‌توانند از روی زمین
با دست اجسامی را بردارند و باید حواسمان باشد استفاده از آجیل‌ها
مانند بادام، ممکن است در زمان خوردن در کودکان ایجاد خفگی کند
و در نتیجه مصرف آن برای این سنین مناسب نیست.
این متخصص کودکان اضافه کرد: البته می‌توان آجیل‌ها را به
صورت میکس و ترکیب شده در آورده و به صورت غذا به کودکان
داد؛ چراکه مشاهده شده در برخی کودکان مصرف آجیل به شکل غیر
میکس شده باعث بسته شدن راه هوایی و تنفسی شده است.
وی با اشاره به اینکه همه کودکان از بدو تولد کارت رشد دارند، بیان
کرد: در این کارت به صورت مرتب وضعیت وزن، قد و دور سر
کودکان کنترل می‌شود.