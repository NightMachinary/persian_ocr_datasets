6321
بازداشت عوامل دخیل در یک نزاع دسته جمعی در رشت
به گزارش ایسنا، به نقل از روابط عمومی دادگستری گیلان، سید مهدی
فلاح میری از بازداشت افراد دخیل در نزاع و درگیری دسته جمعی با
سلاح سرد در شهر رشت خبر داد و اظهار کرد: دو گروه از افراد سابقه دار و
مخلین امنیت عمومی که در یک نزاع دسته جمعی در محدوده پل
جانبازان رشت با سلاح سرد به یکدیگر حمله ور شده بودند، شناسایی
شده و با صدور قرار بازداشت موقت به زندان معرفی شدند.
وی اتهامات این افراد را قدرت نمایی با قمه از طریق ایجاد رعب و
وحشت، اخلال در نظم عمومی، تخریب و ضرب و جرح برشمرد و گفت:
پرونده قضایی این افراد در شعبه بازپرسی ویژه رسیدگی به جرائم خشن
دادسرای عمومی و انقلاب رشت در حال رسیدگی است.
دادستان عمومی و انقلاب مرکز گیلان تاکید کرد: حفظ آسایش و
آرامش و امنیت شهروندان عزیز از اولویت های دادستانی است و
دستگاه قضایی با مخلین نظم عمومی و امنیت جامعه بدون مماشات و به
سختی برخورد خواهد کرد.
بازداشت مجدد پسر یکی از شاهزادگان سعودی از اواخر مارس
به گزارش ایسنا، به نوشته روزنامه عربی21، این سازمان در گزارشی
که در سایت رسمی خود منتشر کرد، اعلام کرد: دستگاه‌های امنیتی
عربستان شاهزاده فیصل بن عبدالله بن عبدالعزیز پادشاه فقید این کشور و