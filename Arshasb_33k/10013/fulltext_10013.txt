10013
تشکیل بانک اطلاعاتی بانوان ایثارگر و نخبه استان سمنان
مهسا شاه‌حسینی در جلسه کمیته زنان، خانواده ، کودک و نوجوان با
موضوع گرامیداشت چهلمین سالگرد دفاع مقدس در استانداری
سمنان با اشاره به اهمیت دوران دفاع مقدس و لزوم شناخت نسل جوان از
آن اظهار کرد: ارزش‌های دفاع مقدس باید نسل به نسل برای نوجوانان
و جوانان این مرز و بوم تبیین شود .
وی با اشاره به لزوم تجلیل از ایثارگران دفاع مقدس و خصوصا زنان
ایثارگر افزود: هدف از برگزاری آیین‌های تجلیل و خصوصا زنان
ایثارگر، شناساندن جایگاه ایثارگران و انتقال فرهنگ ایثار و
شهادت به نسل جوان کشور و استان است.
مدیرکل دفتر امور زنان و خانواده استانداری سمنان با اشاره به
ضرورت معرفی بانوان اثرگذار دوران دفاع مقدس گفت: شخصیت
های فرزانه و ایثارگر استان همواره نیازمند یادآوری و تکریم‌
هستند.
شاه‌حسینی از تدوین بانک اطلاعاتی بانوان ایثارگر و نخبه و انقلابی
استان سمنان خبر داد و خاطرنشان کرد: بانک اطلاعاتی بانوان ایثارگر
و نخبه در حال انجام است و انتظار می‌رود که دستگاه های اجرایی در
اجرای این طرح به اداره کل دفتر امور زنان و خانواده استانداری
کمک کنند.