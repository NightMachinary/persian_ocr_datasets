19531
به‌ عنوان شهردار تهران آمده است؛ 9 مردی که تنها در فاصله چهار سالی
که ایران و تهران در اشغال متفقین بود، برای حضور در اتاق شهردار
تهران انتخاب شدند اما نتوانستند مشکلات بی‌شمار پایتخت
جنگ‌زده بدون جنگ را حل و صندلی‌شان را ناکام ترک گفتند؛
شهردارانی که زورشان به کمبود مواد غذایی اولیه و ناامنی در شهر زیر
چکمه‌های سربازان متفق نرسید و به صندلی شهرداری نرسیده ترجیح
دادند آن را ترک کنند تا در نظر عامه مردم صندلی شهرداری نفرین‌شده
باشد.
در آستانه هشتادمین سالگرد اشغال ایران توسط متفقین یک سؤال کمتر
مطرح شده این است که شهری مانند تهران که در آستانه اشغال ایران در
حال رفتن به سمت صنعتی شدن و گسترش بود، در آن‌ سال‌ها چه وضعیتی
داشت؟
شهرداری تهران بعد از آن که کریم‌آقا بوذرجمهری به ‌خاطر بیماری از
مقام خود کناره‌گیری کرد و آن را به سرهنگ فضل‌الله بهرامی سپرد،
دچار وضعیتی نامتعادل شد. بخشی از آن شاید برای حضور یازده ساله
شهرداری با روحیه نظامی و کاملا همسو با پهلوی بود. اما بخش مهمی از
مشکل برای این بود که شهرداران بعدی با شهری روبه‌رو می‌شدند که
پوست انداخته بود و بی‌شمار پروژه شهری نیمه‌تمام داشت. کریم‌آقا
بوذرجمهری بلد بود چطور بودجه پروژه‌ها را تامین کند اما جانشینان