17031
رییس باشگاه ناپولی به کرونا مبتلا شد
به گزارش ایسنا و به نقل از آس، آئورلیو د لائورنتیس به کرونا مبتلا شده
است. شایعه ابتلای رییس باشگاه ناپولی به کووید 19 از دیشب
(چهارشنبه) شروع شد و امروز روزنامه گاتزتا دلواسپورت آن را
تایید کرد. لائورنتیس بدون علائم نیست و یکی از اعضای
خانواده‌اش هم به این ویروس مبتلا شده است.
شرایط به این خاطر نگران کننده است که چند ماه پیش رییس باشگاه
ایتالیایی به ذات الریه مبتلا شد. همچنین دیروز در مجمع لیگ سری آ
حاضر شد و بدون ماسک صحبت کرد. او دیروز صبح تست داده بود و
ساعت هشت عصر به مدیران دیگر باشگاه‌ها اطلاع داد که تست
کرونایش مثبت بوده است. اکنون روسای باشگاه‌ها باید خود را
قرنطینه کنند و تست بدهند.
مثبت شدن تست لائورنتیس برای تیم ناپولی مشکل ساز نخواهد بود.
جنارو گتوزو و شاگردانش دو روز پیش تست دادند که همه منفی بود. با
این حال قرار است همه خود را تا پاسخ تست‌های جدید قرنطینه کنند.
قرار بود جمعه ناپولی در دیداری دوستانه به مصاف پسکارا برود. این
تیم یکشنبه در لیسبون به مصاف اسپورتینگ خواهد رفت.
 رییس جدید مجمع نمایندگان مازندران مشخص شد
منصور علی زارعی نماینده مردم ساری و میاندرود در مجلس شورای