27495
وزارت نفت در کرمانشاه مگاپتروشیمی و پالایشگاه گازی می‌سازد
بهروز نعمتی در جلسه امروز (20 دی) شورای برنامه‌ریزی و توسعه
استان کرمانشاه با اشاره به پیگیری‌ها و رایزنی‌هایی که از سوی
مدیران ارشد استان برای سرمایه‌گذاری وزات نفت در کرمانشاه
انجام شده، اظهار کرد: بر اساس این پیگیری‌ها مقرر شد وزارت نفت
کارهای بزرگی را در کرمانشاه آغاز کند.
وی با بیان اینکه با آغاز این طرح‌ها نطفه توسعه استان در صنعت نفت شکل
خواهد گرفت، یادآوری کرد: این طرح‌ها بر مبنای اقتصاد مقاومتی و
توسعه متوازن درون‌زا در نظر گرفته شده است.
مشاور ارشد وزیر نفت تاکید کرد: این طرح‌ها شامل یک پالایشگاه
گازی و یک مجموعه پتروشیمی یا مگاپتروشیمی عظیم در استان است
که فعلا مشخص نیست در چه نقطه‌ای احداث خواهد شد تا کارهای
مطالعاتی آن به نتیجه برسد.
به گفته نعمتی، این طرح‌ها بر اساس ذخایر خوبی که کرمانشاه خصوصا
در حوزه گازی دارد، در نظر گرفته شده است.
وی با بیان اینکه مطالعات اولیه و کارهای مطالعاتی این طرح‌ها هم
اکنون با حضور تیم‌های تخصصی در داخل استان در حال انجام است،
خاطر نشان کرد: ما نیز به دنبال روانکاری و سرعت در پیشرفت این
طرح‌ها هستیم.