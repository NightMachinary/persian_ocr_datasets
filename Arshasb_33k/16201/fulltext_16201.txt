16201
رسیدگی به پرونده زمین‌خواری عضو سابق شورای روستای چهارباغ
گرگان
هادی هاشمیان با اعلام این خبر گفت: این فرد 9 هزار مترمربع از اراضی
ملی روستای چهارباغ را بدون مجوز فروخته و پول آن را به حساب
خود واریز کرده بود.
وی افزود: این زمین‌خواری پس از بررسی گزارش‌های مردمی در
روستای چهارباغ گرگان کشف شد.
رئیس‌کل دادگستری گلستان ادامه داد: عضو سابق شورای روستای
چهارباغ در این باره دستگیر و پس از تکمیل تحقیقات کیفرخواست
برای وی در شعبه هفتم دادیاری دادسرای گرگان صادر شد.
این مقام ارشد قضایی استان گفت: هرگونه نقل‌وانتقال و خریدوفروش
اراضی ملی فروخته شده در چهارباغ تا زمان صدور رای دادگاه
ممنوع است.
به گزارش ایسنا به نقل از دادگستری گلستان، هاشمیان با تأکید بر این که
خریدوفروش اراضی ملی و دولتی در روستاها تابع تشریفات خاصی
است که حتماً باید طی شود، تصریح کرد: اعضای شورا مجاز به فروش
اراضی دولتی و ملی نیستند و مردم هنگام خرید این گونه اراضی مراقب
باشند تا گرفتار نشوند.