5729
اولین گام توسعه، گسترش و ترویج فرهنگ مطالعه و کتابخوانی است
دکتر محمود ثمینی در جلسه ویدئو کنفرانس انجمن کتابخانه‌های
عمومی لرستان که امروز بیستم اردیبهشت‌ماه برگزار شد، ضمن
آرزوی قبولی طاعات و عبادات و تبریک ولادت امام حسن
مجتبی(ع) اظهار کرد: صرف‌نظر از نواقص و مشکلات موجود،
گزارشات ارائه شده در زمینه کتابخوانی در سطح استان خوب و
امیدوار کننده است.
وی ضمن تقدیر از همت سازمان‌های مربوطه از مدیرکل
کتابخانه‌های لرستان، برنامه‌وبودجه، اداره‌کل فرهنگ و ارشاد
اسلامی و سایر دستگاه‌های فرهنگی استان تقدیر کرد.
معاون استاندار لرستان با تبیین اهمیت موضوع، تصریح کرد: اگر
بناست در هر کشور و جامعه‌ای امر توسعه، تحقق پیدا کند، اولین گام
گسترش و ترویج فرهنگ مطالعه و کتابخوانی است.
ثمینی خاطرنشان کرد: زیرساخت توسعه، گسترش علم افزایش
آگاهی بوده و توسعه علم و آگاهی توأم با توسعه فرهنگی است.
وی اضافه کرد: جامعه‌ای که مردم آن مطلع و کتابخوان باشند به توسعه
فرهنگی رسیده‌اند و این مهم زیرساخت سایر توسعه‌های اجتماعی
سیاسی و عمرانی کشور است.
معاون سیاسی، اجتماعی و فرهنگی استانداری لرستان با تأکید بر