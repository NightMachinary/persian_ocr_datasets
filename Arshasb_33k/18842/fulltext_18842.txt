18842
که ما در انگلستان دیدیم، می‌تواند دوباره نگهبان اول قفس توری تیم‌
ملی باشد.»
شمال شرق ژاپن 4 بار لرزید
به گزارش ایسنا، اولین زمین‌لرزه با بزرگی 6.1 ریشتر در ساعت 2:44
صبح به وقت گرینویچ در نزدیکی استان میاگی رخ داده و در 17 منطقه
همسایه احساس شد. کانون این زمین‌لرزه در عمق 40 کیلومتری زمین
بوده است.
پس از زمین‌لرزه اصلی، سه پس‌لرزه نسبتا قوی دیگر با بزرگی 4.1، 4.2 و
5.0 ریشتر در همان منطقه ثبت شد.
به دنبال وقوع این زمین‌لرزه‌های پیاپی، هیچ هشداری مبنی بر
احتمال وقوع سونامی صادر نشده است. همچنین از خسارات و تلفات
احتمالی ناشی از آن هنوز اطلاعی در دست نیست.
بنا بر گزارش اسپوتنیک، ژاپن در منطقه فعال لرزه‌ای معروف به حلقه
آتش واقع شده و مرتباً شاهد زمین‌لرزه‌هایی قدرتمند است.
زمین‌لرزه 9.0 ریشتری سال 2011 میلادی و سونامی متعاقب آن باعث
کشته شدن بیش از 15 هزار نفر و فاجعه نیروگاه هسته‌ای فوکوشیما شد.