17254
زنگ خطر جدی برای رفسنجان/ مردم فاصله فیزیکی را رعایت کنند
دکتر حمید استادابراهیمی عصر امروز 21 فروردین ماه در سومین
جلسه اپیدمیولوژی دانشگاه علوم پزشکی رفسنجان در محل سالن
کنفرانس ‌ستاد مرکزی دانشگاه اظهار کرد: اپیدمیولوژی به معنای
علم بررسی انتشار و علل بیماری‌ها است و ما در این جلسه رفتار ویروس
کرونا و همه گیری آن تا کنون را شناسایی و وضعیت رفسنجان در هفته
های آتی را مورد بررسی قرار دادیم.
وی افزود؛ براساس رفتار این ویروس، وضعیت آن را در سطح شهر
رفسنجان برای هفته های آتی پیش بینی کرده ایم تا برای این موارد
تعداد تخت های بیمارستانی و امکانات مورد نظر را بسنجیم و آمادگی
لازم را از قبل داشته باشیم.
استاد ابراهیمی تصریح کرد: در مدل های مختلف اپیدمیولوژی،
تعداد افراد مبتلا، تعداد مرگ و میر و میزان نیاز به تخت های بیمارستانی
در سناریوهای مختلف بررسی می شود و پیش بینی خوبی از آینده در
اختیار دانشگاه قرار می دهد.
معاون آموزشی دانشگاه علوم پزشکی رفسنجان خاطرنشان کرد:
بررسی ها نشان می دهد رعایت فاصله فیزیکی مردم رفسنجان رو به
کاهش است و این یک زنگ خطر جدی برای رفسنجان است که می تواند
آمار مبتلایان و موارد مرگ و میر را متاسفانه افزایش دهد.