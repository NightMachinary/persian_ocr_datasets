6518
این حقوقدان اظهار کرد: طبیعی است که بازگشت آمریکا به برجام
قابل پیش‌بینی است و هماهنگی بیشتر آمریکا با اعضای دائم شورای
امنیت و دیگر اعضای برجام قابل تصور است، اما اینکه اراده سیاسی
برای ترمیم و بازسازی پل‌های خراب شده اعتماد و تفاهم از سوی همه
طرف‌ها وجود داشته باشد خیلی مهم است.
مولایی خاطرنشان کرد: به نظر می آید آقای بایدن بعد از مستقر شدن در
جایگاهش به عنوان رییس‌جمهور آمریکا کارها و اولویت‌های
زیادی برای انجام دادن داشته باشد که پرداختن به مسایل داخلی به ویژه
در بحث کرونا و ترمیم فضای دو قطبی ایجاد شده تحت تاثیر انتخابات
برایش در اولویت است. بعد از آن حتما ترمیم روابط با اتحادیه اروپا و
بازگشت به سازمان‌ها، نهادها و معاهدات بین‌المللی و دوجانبه از دیگر
اولویت‌های او خواهد بود و معلوم نیست که بحث برجام در ارتباط با
ایران در چه درجه‌ای از اولویت و زمان بندی برای او باشد.
این کارشناس مسایل بین الملل با اشاره به خساراتی که از خروج
آمریکا از برجام به ایران تحمیل شد و ضرورت طرح این مسایل با طرف
آمریکایی در صورت بازگشت به برجام گفت: مناسبات ایران تحت
تاثیر اقدامات و تحریم های آمریکا، اقتصاد ایران با بازار اقتصاد
جهانی را به شدت متاثر کرد و باید این خسارت تامین شود. شاید بایدن
تا حدودی اینها را حل کند اما قطعا این گونه نیست که این خسارات به