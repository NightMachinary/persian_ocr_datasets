30591
چمبرلین، نخست‌وزیر وقت بریتانیا را پیش از آغاز جنگ مرتکب
شدند. چمبرلین توسعه‌طلبی‌های هیتلر را جدی نگرفت و گمان کرد با
پذیرش برخی از توسعه‌طلبی‌ها و اقدامات آلمان در اتریش و بخشی از
چکسلواکی و منضم کردن آنها به خاک آلمان، می‌تواند مساله را حل
کند و مانع از جنگ فراگیر شود. او اشتباه کرد و موجب تقویت بیشتر
آلمان و افزایش خسارات جنگ دوم جهانی شد.
اگر ایتالیا و اسپانیا دیرتر از زمان مناسب متوجه حضور کرونا و اشتباه
مرگباری را مرتکب شدند، ولی هر سه کشور امریکا، بریتانیا و فرانسه
کمابیش در زمان مناسب و پیش از فراگیری کرونا متوجه حضور این
ویروس بودند و اطلاع داشتند ولی آن را بی‌اهمیت دانستند. ملاقات
چمبرلین و نخست‌وزیر فرانسه با هیتلر در مونیخ تفاوت چندانی با
اظهار نظرات ترامپ و بوریس جانسون درباره بی‌خطری یا فاقد
اهمیت بودن کرونا نداشت. چه‌بسا این بی‌توجهی بدتر هم بود زیرا هم
دانشمندان متذکر شدند و هم تجربه کشورهای دیگر پیش چشم آنان
بود.
آنان در جنگ دوم جهانی فقط هنگامی به خود آمدند که دانمارک، نروژ،
بلژیک، هلند و فرانسه به اشغال آلمان‌ها درآمدند. ولی آلمان در نهایت
شکست خورد. چرا؟ دلایل زیادی می‌توان ارایه کرد ولی یکی از
دلایل مهم آن جانشینی چرچیل به جای چمبرلین در لندن بود،