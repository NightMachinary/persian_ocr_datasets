16671
روحانی: هیچ کشوری نمی‌تواند شش ماه فعالیت‌های اقتصادی‌اش را
تعطیل کند
به گزارش ایسنا، حجت الاسلام و المسلمین حسن روحانی در جلسه ستاد
ملی مقابله با ویروس کرونا با بیان اینکه مردم و دولت باید همکاری
خوب و دقیق داشته باشند، اظهار کرد: اگر اینگونه باشد در برابر
مشکلات کرونا سریعتر عمل می‌کنیم و عبورمان راحت‌تر است اما اگر
جز این باشد موفقیت ما دچار مشکل می‌شود.
وی افزود: عادی انگاری این ویروس و کروناهراسی هر دو ما را دچار
مشکل می‌کند. اگر فکر کنیم که دیگر این ویروس را پشت سر
گذاشته‌ایم که ما را دچار مشکل می‌کند و اگر هم فکر کنیم باید همه
کارها تعطیل شود بازهم به مشکل می‌خوریم.
رییس جمهوری یادآور شد: تعطیلی کسب و کار و فعالیت اقتصادی در
طولانی مدت قابل اجرا نیست و هیچ کشوری در دنیا نمی‌تواند شش
ماه این کار را ادامه دهد و مردم هم نمی‌پذیرند. اما راه درست در ادامه
فعالیت‌های اقتصادی یا فرهنگی فقط منحصر به رعایت پروتکل‌های
بهداشتی است و هیچ راه دومی وجود ندارد.
روحانی تاکید کرد: تجمعات به طور کلی در وضعیت امروز غیرقابل
قبول است. چه عزا چه عروسی، چه سمینار چه جشنواره. همه اینها مضر
است و حتی اگر برای کنکور هم وزارت بهداشت مشکلی داشته باشد