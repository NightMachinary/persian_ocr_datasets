24070
معاون اول رییس جمهور:اقدامات صادرکنندگان در تأمین ارز مورد
نیاز کشور در تاریخ ماندگار خواهد شد
به گزارش ایسنا، اسحاق جهانگیری عصر امروز(چهارشنبه) در جلسه
ای که به مناسبت گرامیداشت روز جهانی استاندارد برگزار شد ضمن
تسلیت رحلت پیامبر اکرم(ص) و شهادت امام حسن مجتبی(ع) و امام
رضا(ع)، اظهار داشت: امروز مردم کشور نیز به نشان استاندارد بر
روی کالاها و محصولات توجه جدی دارند و این حساسیت جامعه تا
حدی ارتقا پیدا کرده که مردم نه تنها به استاندارد کالا بلکه حتی به برند
محصولات نیز توجه دارند.
معاون اول رییس جمهور با تأکید بر اینکه سازمان ملی استاندارد باید
حساسیت ویژه ای نسبت به استاندارد کالاهای تولیدی در کشور
داشته باشد خاطرنشان کرد: کشورهای همسایه نظیر افغانستان،
ترکیه، عراق و آذربایجان از مهمترین مقاصد صادراتی ایران هستند و
لازم است دستگاه هایی نظیر سازمان ملی استاندارد با کشورهای هدف
صادراتی ایران به تفاهم و توافقاتی برسند تا فرایند صادرات برای
صادرکنندگان کشور تسهیل شود.
جهانگیری با قدردانی از رییس سازمان ملی استاندارد و دست
اندرکاران این سازمان به خاطر اقدامات انجام شده در عرصه داخلی و
بین المللی تصریح کرد: دستاوردها و موفقیت های این سازمان نشان می