10744
رئیس انجمن شطرنج ناشنوایان درباره سطح این مسابقات خاطر نشان
کرد: در این مسابقات شطرنج بازان خوبی از دنیا حضور داشتند که
سطح آنها بسیار بالا بود. در بخش مردان نیز که شنبه هفته آینده برگزار
خواهد شد،حدود 30 نفر از شطرنج بازان برتر دنیا حضور دارند و من
تصور می کنم شطرنج بازان کشورمانرقابت سنگینی را در هفته آینده
پیش رو خواهند داشت. به هر صورت حضور در این مسابقات سبب
افزایش انگیزه ورزشکاران می شود و این شرایط خوبی را برای
ورزشکاران ما رقم می زند.
وی اضافه کرد: شطرنج ناشنوایان مدت یک سال است که راه اندازی
شده و تلاش ما بر این است تا بتوانیم استعدادهای خوبی را در این بخش
شناسایی کنیم تا در آینده با حضور در مسابقات مختلف، شطرنج
ناشنوایان را در سطح آسیا و جهان مطرح کنیم.
دانشور با اشاره به حضور چهره های شاخص شطرنج در بخش کادر فنی
شطرنج ناشنوایان گفت: برای اینکه بتوانیم در شطرنج ناشنوایان
پیشرفت خوبی داشته باشیم سعی کردیم در بخش زنان از حضور شادی
پریدر اولین استاد بزرگ شطرنج بانوان و در بخش مردان از صالح زاده
استفاده کنیم. همچنین در شورای فنی نیز از احسان قائم مقامی استفاده
کردیم تا با حضور این افراد در کادر فنی شطرنج ناشنوایان، گام های
موثری برداریم و مسیر رشد و پیشرفت شطرنج ناشنوایان را در آینده