10488
محمدرضا نیلی، دبیر علمی این همایش و عضو هیئت علمی گروه
تکنولوژی آموزشی با بیان ضرورت استفاده از تکنولوژی های
نوین ارتباطی گفت: فناوری‌های نوظهور مانند تلفن هوشمند
تغییرات چشمگیری را در سبک زندگی بشر ایجاد کرده است که در ابعاد
مختلف آموزشی، اقتصادی، اجتماعی و فرهنگی تأثیر زیادی
گذاشته است. یکی از کارکردهای فناوری‌های نوین، تسهیل
فرآیند یاددهی و یادگیری است. موبایل به خاطر ویژگی‌های
منحصربه‌فرد مانند همه‌جایی و همه‌زمانی، سهولت در انتقال،
کاربردهای چندگانه داشتن، چندرسانه‌ای، ضبط و پخش انواع
رسانه‌های صوتی و تصویری، اتصال به شبکه اینترنت و استفاده از
برنامه های بسیار متنوع و متعدد کاربردی، بازی و دسترسی به سایت‌ها
و شبکه‌های اجتماعی همگی باعث شده تا جز لاینفک زندگی بشر باشد
به‌گونه‌ای که همراه نبودن آن باعث اختلال در زندگی روزمره و
اضطراب کاربران می‌شود.
دبیر علمی این همایش در خصوص برنامه های درنظر گرفته شده افزود:
سعی بر آن است که دو محور نظر و عمل، در برنامه‌های همایش لحاظ شود و
بر این اساس در روز اول همایش به مبانی نظری پرداخته می شود و روز
دیگر کارگاه‌ها برگزار خواهد شد. محورهای همایش به مباحثی
مانند مبانی نظری، الگوها، زیرساخت ها، استانداردها، سیستم های