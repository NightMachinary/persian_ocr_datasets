20476
عربستان سعودی انتقاد کرد.
این سازمان در بیانیه‌ای این اقدام دولت انگلیس را بی‌توجهی به قانون
خواند.
عفو بین‌الملل اظهارات اخیر لیز تروس، وزیر تجارت انگلیس و
توصیف حملات هوایی نیروهای عربستان در یمن به اتفاقات فردی را
اظهاراتی بسیار پلید خواند.
در این بیانیه آمده است که انگلیس تسلیحاتی را به ارزش پنج میلیارد
پوند طی جنگ یمن به عربستان فروخته است و تصمیم جدید آنها برای
فروش مجدد سلاح به ریاض تلاشی برای بی‌توجهی به قانون بین‌المللی
است.
این سازمان با اشاره به اظهارات اخیر کیت آلن، مدیر عفو بین‌الملل
خواستار بازنگری لندن در سیستم نظارت بر سلاح های انگلیس شد.
آلن اخیراً با انتقاد از تصمیم دولت لندن برای صادرات مجدد سلاح به
ریاض گفت به نظر می‌رسد این اقدام تلاشی برای بازنویسی تاریخ و
نادیده گرفتن قوانین بین‌المللی است.
این مقام سازمان عفو بین‌الملل همچنین افزود که انگلیس در حال کنار
گذاشتن تعهدات خود در چارچوب کنترل بین‌المللی سلاح است.