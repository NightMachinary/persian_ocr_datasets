17896
استاندار لرستان گفت: در بخش دولتی و خصوصی سرمایه‌گذاری
کمی در لرستان شده و نیاز است نهادهای عمومی و غیردولتی وارد
استان شوند.
سید موسی خادمی امروز در شورای اداری لرستان با تاکید بر اینکه
دستگاه‌های اجرایی باید در زمینه جذب اعتبارات بیشتر کار کنند،
اظهار کرد: اعتبارات سال 98 تا اوایل شهریور ماه باید جذب شوند.
وی ادامه داد: دستگاه های اجرایی نسبت به اعلام موافقتنامه‌های سال
99 تسریع کنند.
خادمی با اشاره به مهم بودن ثبت و فروش اموال مازاد دستگاه‌های
اجرایی، افزود: سال گذشته بعد از بسته شدن بودجه دولت با هدف کمک
به اقشار با درآمد ثابت حقوق کارمندان را 50 درصد افزایش داد که
برای تامین اعتبار مورد نیاز با کمبود منابع مواجه شد.
استاندار لرستان ادامه داد: یکی از منابع در دسترس برای تامین این
کمبود فروش اموال مازاد دستگاه‌های اجرایی است که از این محل
باید 1300 میلیارد تومان تامین شود.
وی ادامه داد: اگر دستگاهی در معرفی اموال مازاد خود کوتاهی کند
ممکن است در پرداخت حقوق و دستمزد کارکنان خود دچار مشکل
شود که در اینجا قانون به ما اجازه دخالت و فروش اموال مازاد را داده
است.