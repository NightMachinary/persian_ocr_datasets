20065
وی افزود: فرزندان که بر اثر طلاق والدین، حامیان اصلی خود را از
دست می‌دهند بیش‌از دیگران در خطرند و به راحتی فریب ظاهر آراسته
و سخنان فریبنده افراد را می‌خورند.
بیرانوند با اشاره به این‌که طلاق آثار مخرب معنوی و مادی زیان باری
در پی دارد که بارزترین نتیجه آن از نظر کمی و کیفی بر روی کودکان
است، عنوان کرد: بی‌گمان بعضی از بزهکاران جوان متعلق به
خانواده‌هایی هستند که دچار تعارض و کشمکش‌های خانوادگی و
اختلالات روانی و عاطفی هستند.
این جامعه‌شناس بیان کرد: وجود تنش‌های روانی و اختلالات عاطفی
در خانواده کودک می‌تواند او را وادار به فرار از خانه کند تا با گروه
بزهکاران همکاری و تشریک مساعی کند.
وی تصریح کرد: در روانشناسی جنایی، بروز انحرافات اجتماعی یا
جامعه زدگی و تشکیل گروه آسیب‌دیدگان اجتماعی، ثمره جراحت
عاطفی کودکان در خانواده‌های طلاق تشخیص داده می ‌شود.
بیرانوند بیان کرد: طلاق علاوه‌بر ناراحتی‌های روانی و
گرفتاری‌های زندگی، فرزندانی را برجای می‌گذارد که به علت
پرورش در شرایط نامساعد از نظر روانی و جسمانی وضع طبیعی
ندارند.
این جامعه‌شناس با اشاره به این‌که طلاق موجب افسردگی نوجوانان