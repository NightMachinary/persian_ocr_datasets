13964
داستان‌هایی برای نجات سینمای «ورشکسته» 
نویسنده «اگه بابا بمیره»، داستانی که فیلم «جاده‌های سرد» مسعود
جعفری‌جوزانی بر اساس آن ساخته شده است، در گفت‌وگو با ایسنا،
درباره تجربه خود در نوشتن این داستان و داستان‌های دیگری که به
ساخت فیلم منجر شده‌اند بیان کرد: همه داستان‌ها جنبه تصویری بالا
ندارد، البته هر داستانی باید این‌گونه باشد، ولی ضعف‌های
نویسندگان در نگارش یا نشناختن درست قالب داستان باعث می‌شود
تعدادی از داستان‌ها فاقد این جنبه باشند و به راحتی نشود داستان آن‌ها
را به نمایش درآورد.
او افزود: انسان نباید از کار خودش تعریف کند ولی داستان‌های بنده
معمولا دارای جنبه‌ تصویری بالا هستند و شاید همین باعث شده
کارگردانان و فیلم‌نامه‌نویسان به برخی از این آثار روی بیاورند.
برخی از کارها به ندرت با اطلاع و اجازه من و خیلی‌های دیگر بدون
اطلاع و اجاره من و پرداخت حق مولف به فیلم تبدیل شده است.
سرشار با بیان این‌که به نظر می‌رسد کارگردانان سینمای ما زیاد اهل
مطالعه داستان نیستند یا این‌که داستان ایرانی نمی‌خوانند گفت:
ظرفیت‌های بسیاری در داستان‌های ایرانی وجود دارد که می‌تواند
سینمای ورشکسته ما را از این وضع نجات دهد. همه آن‌هایی که اهل فن
هستند می‌دانند که ما کارگردانان خوب و بازیگران خوبی داریم و