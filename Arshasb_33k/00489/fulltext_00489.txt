489
راهکارهای اصلاحی» آورده است؛ کارت بازرگانی مجوزی برای
انجام فعالیت‌های بازرگانی نظیر انجام واردات، صادرات و ... است.
هر چند در حال حاضر ادعا می‌شود، کارت‌های بازرگانی به‌صورت
هوشمند بوده و قسمت عمده پروسه صدور آنها نیز به‌صورت
الکترونیکی صورت می‌گیرد و این صدور هوشمند باعث جلوگیری
از بروز برخی تخلفات شده است، اما متقاضیان از تشریفات زیاد و
طولانی مراحل صدورکارت و نیز دارندگان آن نسبت به شرایط
سخت تمدید آن معترض هستند که می‌تواند یکی از دلایل افزایش
انگیزه استفاده از کارت‌های بازرگانی یک‌سال مصرف و به‌تبع آن
افزایش تخلفات تلقی شود. علاوه‌ بر این صاحبنظران اقتصادی نیز
معتقدند که شرایط فعلی صدور کارت و موارد کاربرد آن عملاً ‌موجب
سواستفاده‌های زیادی شده است که لازم است شرایط صدور و
استفاده از آن بازنگری شود. گزارش مرکز پژوهش‌های مجلس
می‌افزاید؛ یکی از مشکلات عمده که هم‌اکنون در زمینه کارت
بازرگانی وجود دارد پدیده‌ای است که به کارت‌های بازرگانی
اجاره‌ای (یک‌سال مصرف) معروف شده است. به‌گونه‌ای که برخی
بازرگانان با استفاده از کارت‌های بازرگانی صادر شده به نام دیگران به
فعالیت تجاری غیرشفاف می‌پردازند که پیامدهای منفی زیادی از
جمله فرار مالیاتی و عدم ایفای تعهدات ارزی داشته است. در این