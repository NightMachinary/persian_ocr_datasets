1083
آموزش‌ها منطبق بر نیازهای صنعتی هر منطقه باشد
محمد خاکی امروز نوزدهم شهریور در نشست هیات رییسه اتاق
بازرگانی لرستان با معاون وزیر کار و رئیس سازمان آموزش فنی و
حرفه ای کشور گفت: آموزش مبحث بسیار مهمی در هر حوزه است و در
انجام امور بازرگانی نیز این موضوع بسیار با اهمیت است و در این راستا
اشنایی با سیستم های مالیاتی، قانون تجارت و... را در اتاق بازرگانی به
عنوان لازمه دریافت کارت بازرگانی در نظر گرفته ایم و اجازه صدور
برای کسی که این آموزش‌ها را ندیده، نداریم چرا که اعتقاد داریم هر
کسی که قصد ورود به کار بازرگانی دارد ابتدا باید الفبای آن کار را
بداند.
وی با اشاره به اینکه منکر وجود کارت های بازرگانی اجاره ای و فرار
مالیاتی نیستیم، افزود: این موارد وجود دارند ولی تلاش ما بر برخورد با
عوامل آنها بوده است.
خاکی با اشاره به اینکه هفت کمیسیون تخصصی در اتاق لرستان فعال
است، ادامه داد: فراخور مسائل و مشکلاتی که در صنایع، معادن و بخش
کشاورزی در استان لرستان است مشکلات موجود در این کمیسیون
ها بررسی می شود و ماحصل آنها به سیستم دولتی از طریق شورای گفت و
گوی دولت و بخش خصوصی و ستاد اجرای سیاست های اقتصاد
مقاومتی منتقل می شود.