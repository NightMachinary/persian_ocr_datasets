31686
کیفیت، تنوع و قیمت خودروهای داخلی در شأن مردم ما نیست
به گزارش ایسنا، علیرضا رزم‌حسینی در نشست هم‌اندیشی شب گذشته
(چهارشنبه شب) خود با مدیران رسانه‌های کشور، کیفیت، تنوع و
قیمت خودروهای تولید داخل را در شان مردم ایران ندانسته و اظهار
کرد: بسته اصلاح صنعت خودرو را ارائه کرده‌ایم که به زودی نهایی
می‌شود. این در حالی است که باید رقبای جدید در حوزه
خودروسازی وارد شده و بخش خصوصی نیز بایستی تقویت شود.
وزیر صمت ضمن اشاره به افزایش تولید خودرو در دو خودروساز
بزرگ کشور طی چند ماهه اخیر، گفت: افزایش تولید 50 درصدی در
حوزه خودرو پیش‌بینی شده است که تا پایان سال محقق خواهد شد.
رزم‌حسینی همچنین در بخشی دیگر از سخنان خود، دو نرخی بودن ارز
را ریشه بسیاری از فسادها دانسته که سبب از بین رفتن ثروت ملی می‌شود
و در این رابطه اعلام کرد: در 20 قلم کالایی که ارز ترجیحی دریافت
می‌کنند ثبات نسبی، کاهش قیمت و وفور را شاهد هستیم.
وی با بیان اینکه صادرکنندگان در این شرایط سخت تحریمی
مجاهدان اقتصادی هستند، بیان کرد: ابلاغ سیاست‌های جدید
صادراتی توسط رئیس‌ جمهور و با هماهنگی بانک مرکزی و ستاد
اقتصادی دولت سبب خرسندی فعالان اقتصادی و حل بسیاری از
پرونده‌ها در این حوزه شده است. در این زمینه فعالان اقتصادی که از