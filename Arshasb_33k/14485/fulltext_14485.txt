14485
درخواست عفو بین الملل برای تحقیق مستقل بین المللی درباره پرونده
خاشقجی
به گزارش ایسنا، به نقل از روزنامه عربی21، عفو بین الملل در بیانیه‌ای
اعلام کرد: محاکمه متهمان در پرونده قتل جمال خاشقجی، روزنامه
نگار منتقد سعودی در ریاض از شفافیت لازم برخوردار نیست. حکم
نهایی که در این باره صادر شد دست داشتن مقامات عربستان در این
جنایت هولناک را نادیده گرفت و مکان جسد را مشخص نکرد.
عفو بین الملل در توییتر نوشت: در نبود دستگاه قضایی مستقل و شفاف در
عربستان، ما خواهان تحقیقات بین المللی مستقل و بی طرفانه برای
رسیدن به واقعیت و عدالت درباره این روزنامه‌نگار هستیم.
سازمان ملل سه‌شنبه حکم‌های صادره از سوی دادگاه عربستان علیه
متهمان در پرونده ترور خاشقجی را محکوم و تاکید کرد این حکم‌ها با
میزان جنایت متناسب نیست و محاکمه دور از شفافیت بوده است.
دادگاه ریاض دوشنبه پنج تن از متهمان را به 20 سال حبس و سه تن دیگر را
به هفت تا 10 سال حبس محکوم کرد و از بستن پرونده خبر داد.
درخواست عمار حکیم برای تحقیق درباره حمله نیروهای امنیتی به
تظاهرکنندگان در بغداد
به گزارش ایسنا، به نقل از سومریه نیوز، عمار حکیم، رهبر جریان
حکمت ملی عراق در صفحه کاربری خود در توییتر نوشت: ما نسبت به