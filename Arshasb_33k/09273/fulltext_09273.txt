9273
وزیر نفت در خصوص پرداخت حق آلایندگی نیز داشتیم و در حال
پیگیری هستیم اما اکنون اولویت شهرداری اهواز باید جلوگیری از
آتش‌سوزی سایت صفیره باشد و ضرورت امروز مردم این موضوع
است.
نماینده اهواز در مجلس شورای اسلامی بیان کرد: نباید اجازه داده
شود مشکلی مانند آلایندگی برای مردم رخ دهد و بعد مشکلات با
سخنرانی حل شوند.
یوسفی با اشاره به استفاده از ظرفیت نظارتی نمایندگان مجلس شورای
اسلامی، گفت: در زمینه هزینه‌کرد اعتبار برای مهار ریزگردها در
چهار سال گذشته ورود کردیم و تحقیق و تفحص را مطرح کردیم تا
مشخص شود هزینه‌کرد این منابع اعتباری چگونه بوده است. از
ظرفیت ملی برای حل مشکلات خوزستان استفاده کردیم و همان‌گونه
که نگاه به خوزستان ملی است باید نگاه به حل مشکلات این استان نیز ملی
باشد.
وی که در یک برنامه تلویزیونی صحبت می‌کرد، افزود: پیگیری بحث
اعتبارات، نافی نظارت بر عملکرد دستگاه‌ها نیست و به دستگاه‌ها تذکر
می‌دهیم. در عملکرد و اولویت‌ها باید تجدیدنظر شود و برای دریافت
حق مردم با کسی تعارفی نداریم. اگر ببینیم اولویت‌بندی‌ها به سمت
خطا می‌رود، تذکر خواهیم داد.