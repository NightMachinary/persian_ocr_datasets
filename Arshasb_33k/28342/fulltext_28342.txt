28342
واکنش معاون اسماعیل هنیه به انتشار ویدیویی توهین‌آمیز به همسر
پیامبر در لبنان هم از دیگر اخبار پربازدید بود.
درپی انتشار ویدیویی توهین آمیز به همسر پیامبر در لبنان، صالح
العاروری، معاون رئیس دفتر سیاسی جنبش حماس در یک سخنرانی
گفت: می دانیم که چه کسی به دنبال ایجاد فتنه‌های فرقه‌ای در لبنان است
زیرا تمام فتنه‌ها و جنگ‌های داخلی به سود اسرائیل است که از طریق هم
پیمانان خود آن ها را شعله ور می کند.
وی افزود که آیت‌الله خامنه ای در فتوایی دینی توهین به همسر و صحابه
پیامبر را حرام اعلام کرده است.
مخالفت شدید مسکو با تلاش آمریکا برای تمدید تحریم تسلیحاتی
ایران
نامه لاوروف به گوترش در مخالفت با تلاش آمریکا برای تمدید
تحریم تسلیحاتی ایران هم از خبرهای مورد توجه مخاطبان سرویس
سیاسی ایسنا بود.
وزیر امور خارجه روسیه در نامه‌ای به دبیرکل سازمان ملل مخالفت
مسکو را با تلاش آمریکا برای بهره‌گیری از توافق هسته‌ای و قطعنامه
2231 شورای امنیت سازمان ملل در راستای اعمال تحریم تسلیحاتی
نامحدود بر ایران، اعلام کرد و دولت ترامپ را به ایجاد کارزاری با
انگیزه سیاسی علیه ایران متهم کرد.