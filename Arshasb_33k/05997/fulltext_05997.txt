5997
صورتم بردارم و داخل شوم یا با ماسک بروم چون حتی یک کدام از افراد
داخل هم ماسکی به صورت ندارند. مرد پشت میز با خنده می‌گوید:
«آتش‌نشانی را که رد کردی دیگر نه کرونایی می‌تواند وارد شود، نه
داعش! من در خدمت شما هستم اینجا امن امن است. اینجا بدن‌ها ضد
ضربه است، من در خدمت شما هستم!» او که مصرانه می‌خواهد در
خدمت باشد، می‌گوید این محل همه شهرستانی هستند: «از زابل،
ایلام، کردستان، بندرعباس و کرمانشاه همه هستند یک جا را بگو که
نباشد. اینجا 99 درصد زمین‌ها هم قولنامه‌ای و روی هواست. به هرحال
ما در خدمتیم! اینجا هر کسی بیاید فقط باید بخندد.» همه می‌زنند زیر
خنده.
از بین کارگاه‌های مختلفی که با کرکره نیمه بسته در حال فعالیت هستند،
از مجسمه‌سازی تا لوسترسازی و تراشکاری و برشکاری و ریخته‌گری
وارد مغازه‌ای می‌شوم که دستگاه برش پارچه روغن گرفته‌اش وسط
سیاهی دیوارهای مغازه خودنمایی می‌کند. تا می‌آیم بگویم چرا
کسی اینجا بهداشت را رعایت نمی‌کند، مرد جوانی با ماسک تو
می‌آید. او مشغول نگاه کردن به کنتور می‌شود و مردی که پشت دستگاه
ایستاده سریع ماسکی تمیز به‌ صورت می‌زند. مرد دیگری هم که روی
تخته‌های پارچه نشسته، ساکت نگاه می‌کند.
«من برای دیدن کنتور داخل همه خانه‌های این محل رفته‌ام و باید