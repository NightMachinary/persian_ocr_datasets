15571
این انتخابات با تقلب و خشونت ضایع شده است؛ اتهاماتی که دادگاه
قانون اساسی بروندی هفته گذشته آنها را رد کرد.
قانون اساسی بروندی تاکید دارد که پاسکال انیابندا، رئیس شورای
ملی بروندی باید در حال حاضر زمام امور کشور را به دست گیرد تا زمانی
که انداییشیمیه به طور رسمی دوره ریاست جمهوری هفت ساله خود را
از اواخر اوت آغاز کند.
هنوز مشخص نیست که انکرونزیزا دقیقا چه روزی فوت کرده است.
دولت بروندی در بیانیه‌ای گفت: رئیس جمهور روز شنبه مشغول
تماشای یک بازی والیبال بود اما همان شب بیمار شد و به بیمارستان منتقل
شد. وضعیت سلامتی او در روز یکشنبه بهبود یافت اما به طور کاملا
غیرمنتظره صبح دوشنبه وضعیت سلامتی او وخیم شد و ناگهان دچار
ایست قلبی شد. پزشکان به مدت چند ساعت بر روی او عملیات احیا قلبی
ریوی انجام دادند اما نتوانستند انکرونزیزا را نجات دهند. برخی
منابع از احتمال ابتلای وی به بیماری کووید 19 خبر داده بودند.
دولت در این بیانیه از مردم خواسته تا آرامش خود را حفظ کنند و هفت
روز عزای عمومی اعلام کرد.
در این بیانیه آمده است: دولت جمهوری بروندی با تاثر و تاسف
درگذشت ناگهانی رئیس جمهور پی‌یر انکرونزیزا را اعلام می‌کند.
رئیس جمهور بلغارستان خواستار برکناری دولت مافیایی کشورش