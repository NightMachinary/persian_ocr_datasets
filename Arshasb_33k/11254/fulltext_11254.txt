11254
منجمد در استان شروع شده است. وی با بیان این‌که هیچ گونه
محدودیتی در توزیع گوشت مرغ منجمد در استان وجود ندارد،
اضافه کرد: با هماهنگی ستاد تنظیم بازار کشور و استان در مرحله اول به
میزان 650 تن سهمیه گوشت مرغ برای آذربایجان شرقی تخصیص
یافته است. وی ادامه داد: با توجه به موجودی مناسب مرغ منجمد در
سردخانه‌های آذربایجان شرقی، محدودیتی برای عرضه مرغ در
بازار وجود ندارد و در صورت افزایش مصرف و نیاز بیشتر با هماهنگی
ستاد تنظیم بازار کشور و استان می‌توان نسبت به افزایش سهمیه اقدام
کرد. صدیقیان اضافه کرد: هماهنگی برای توزیع مرغ منجمد در
شرکت‌های تعاونی مصرف کارمندی و فروشگاه‌های زنجیره‌ای
انجام شده است و توزیع آن از امروز در این واحدها آغاز شده و ادامه
خواهد داشت. وی گفت: مردم در زمینه تامین گوشت مرغ به هیچ وجه
نگران نباشند، زیرا ذخایر استان در این زمینه به میزان مطلوب و قابل
قبول است. به گفته وی، طبق مصوبه ستاد تنظیم بازار کشور در مورد
گوشت مرغ مقرر شده است 15 هزار تن سهمیه گوشت مرغ از طریق
شرکت پشتیبانی امور دام در سطح کشور توزیع شود.