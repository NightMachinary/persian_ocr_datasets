24620
به گزارش ایسنا، هایکو ماس، وزیر خارجه آلمان در گفتگویی با
روزنامه فرامنطقه‌ای الشرق الاوسط متعلق به عربستان، درباره
عادی‌سازی روابط میان رژیم صهیونیستی و امارات و بحرین و
پیامدهای آن بر صلح و همکاری اقتصادی در خاورمیانه ضمن اشاره به
استقبال برلین از دو توافق امضا شده در این زمینه گفت: این توافق‌ها نشان
می‌دهند که همزیستی مسالمت‌آمیز در کنار یکدیگر در منطقه ممکن
است، همچنین این دو توافق امکاناتی را که پیش روی مردم منطقه قرار
می‌دهند، نشان دادند و بر این اساس این توافق‌ها از نظر ما بر روابط دو
طرف فلسطینی و اسرائیلی نیز تاثیر دارند و تلاش می‌کنیم از این تحرک
تازه شکل گرفته برای آغاز حرکت جدیدی در روند برقراری صلح در
خاورمیانه که به بن‌بست رسیده استفاده کنیم، با شرکایمان در اتحادیه
اروپا، اتحادیه عرب و سازمان ملل برای حمایت از روند مذاکرات
جدید میان دو طرف اسرائیلی و فلسطینی در حال گفتگو هستیم، ما کاملا
باور داریم که راه‌حل تشکیل دو کشور هنوز بهترین راه‌حل برای این
درگیری است چه از منظر امنیت اسرائیل و چه تضمین حقوق فلسطینی‌ها.
ماس در مورد وضعیت لیبی و سوریه و اینکه ترکیه و روسیه تا چه زمانی در
این دو کشور نقش محوری ایفا خواهند کرد، گفت: هر دوی این
درگیری‌ها مدت‌های طولانی است که ادامه دارد و ما به شدت نیاز
داریم راه‌حل نظامی با یک راه‌حل سیاسی جایگزین شود، این