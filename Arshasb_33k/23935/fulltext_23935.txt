23935
مصادره واحدهای تولیدی توسط بانک‌ها را با جدیت پیگیری می‌کنیم
شهرام کرمی با اشاره به انتشار خبری در رسانه ملی در خصوص مصادره
واحدهای تولیدی توسط بانک‌ها در کرمانشاه با استفاده از همراهی
برخی کارشناسان رسمی دادگستری، اظهار کرد: حمایت از رونق
تولید از تأکیدات رئیس قوه قضائیه و دادستان کل کشور بوده و یکی از
سیاست‌های اصلی دستگاه قضایی است که ما نیز در استان آن را در دستور
کار داریم.
به گزارش ایسنا، به نقل از دادسرای عمومی و انقلاب کرمانشاه، کرمی
تصریح کرد: هرچند موضوعی که در رسانه ملی منعکس شد مربوط به
سنوات قبل است، اما دستگاه قضایی استان ضمن مصمم بودن بر حمایت
از تولید و نظارت بر اجرای تکالیف قانونی بانک‌ها، این موضوع را با
جدیت مورد پیگری قرار داده و با افراد متخلف برخورد قانونی خواهد
کرد.
دادستان کرمانشاه در ادامه به تاکیدات مقام معظم رهبری در حمایت از
تولید داخلی اشاره کرد و افزود: ایشان همواره بر حفظ رونق تولید،
ارتقای امنیت اقتصادی، حمایت از گردش چرخ کارخانجات و
هموار کردن مسیر سرمایه‌گذاری‌های قانونی تاکید دارند و با
عنایت به اینکه در جهت حمایت از تولید، شعار سال را جهش تولید
نامگذاری کرده‌اند، باید با همه توان از ظرفیت‌های تولید حمایت