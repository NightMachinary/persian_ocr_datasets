3465
ترامپ» است! بسیاری از شهروندان آمریکایی برای فرار از کابوس
ریاست‌جمهوری دوباره ترامپ، سراغ فردی به نام بایدن و حزبی به نام
دموکرات آمده‌اند! آنها نه‌تنها عملکرد بایدن را قبول ندارند، بلکه
نسبت به کارآمدی حداقلی وی در کاخ سفید نیز تردید دارند. با این
حال آنها محکوم هستند برای شکست ترامپ به معاون رئیس‌جمهور
سابق آمریکا رای دهند.
در نظریه مشهور ساختارگرایی «کنت والتز»، اینگونه استدلال
می‌شود که «ساختار» هوشمند است و رفتار بازیگران و حدود و ثغور
حرکت آنها را تعیین می‌کند. بنابراین بازیگران به جای آنکه
«ساختار» را تحت تاثیر خود قرار دهند، باید از سوی ساختار، مورد
گزینش و ارزیابی قرار گیرند. هر چند کنت والتز تاثیر ساختارگرایی
را در حوزه روابط بین‌الملل مورد بررسی قرار داده است اما «ساختار
حکومتی آمریکا» به‌گونه‌ای است که هر بازیگری در آن بخواهد
ذره‌ای از آن عدول کند را به بدترین نحو ممکن حذف می‌کند. بهتر
است جهت اثبات این موضوع، گریزی به انتخابات
ریاست‌جمهوری سال 2016 میلادی بزنیم. در آن زمان «برنی
سندرز» نامزد دور مقدماتی انتخابات درون‌حزبی دموکرات‌ها
توانست با درخشش در ایالات اولیه‌ای مانند «نیوهمپشایر» و
«کارولینای جنوبی»، گوی سبقت را از هیلاری کلینتون برباید. از