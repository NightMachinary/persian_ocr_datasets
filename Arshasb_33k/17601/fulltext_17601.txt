17601
سامانه گرمسیری نیازمند جذب اعتبار است/ نباید این همه سرمایه
گذاری مستهلک شود
«سارا فلاحی» نماینده استان ایلام در مجلس شورای اسلامی در این
بازدید اظهار کرد: نظارت میدانی رویکردی مبتکرانه از اعضای
مجلس یازدهم در راستای توجه به مناطق محروم کشور است تا با کمک
سایر نمایندگان هر چه سریع تر مشکلات آنها در اولویت مجلس قرار
گرفته و رفع شود.
عضو کمیسیون امنیت ملی مجلس گفت: پیش‌تر طی بازدیدی که از
پروژه سامانه گرمسیری استان داشتم، با چالشهای آن از نزدیک آشنا
شدم و در نتیجه گزارشی از این پروژه و بار امنیتی و اقتصادی عدم تکمیل
آن برای نظام، به کمیسیون امنیت ملی ارائه دادم. ریاست کمیسیون
امنیت ملی نیز نظر به اهمیت بالای آندستور دادند که هر چه سریع تر این
بازدید با نمایندگان منتخب کمیسیون های مرتبط با پروژه برگزار و
گزارش آن به کمیسیون امنیت ملی و سیاست خارجی داده شود.
فلاحی ادامه داد: هزینه هایی که برای طرح سامانه گرمسیری شده،
سرمایه نظام و مردم است و ما نباید اجازه بدهیم که به بهانه نداشتن اعتبار،
ناتمام بماند و این همه سرمایه گذاری مستهلک شود و با این همه وعده
برای آبی شدن زمین ها و اشتغال، باعث از بین رفتن سرمایه اجتماعی
شود.