15026
توان خرید مسکن ندارند و بازار در قبضه دلالان و سوداگران است.
بهمن ماه سال گذشته در بین گروه‌های متراژی، بالاترین رشد
معاملات سالیانه به ترتیب به واحدهای 160 تا 180 متر مربع به میزان 76
درصد، واحدهای 120 تا 140 متر مربع به میزان 69 درصد و آپارتمان
های 100 تا 120 مترمربع به میزان 61 درصد رشد سالیانه تعلق داشته
است. به نظر می رسد سرمایه گذاران با هدف غلبه بر انتظارات تورمی و
کسب سود در آینده اقدام به خرید واحدهای لوکس و نیمه لوکس
کرده‌اند.
طبق برآوردها هم اکنون 77 درصد خرید و فروشها در بازار مسکن
ایران را معاملات سرمایه‌گذارانه و سفته بازانه تشکیل می‌دهد؛
افرادی که هیچ نوع مالیاتی پرداخت نمی‌کنند. این در حالی است که
در بیش از 180 کشور جهان شامل کشورهای توسعه یافته، در حال
توسعه و توسعه نیافته، مالیات بر عایدی املاک به عنوان عامل کنترل
کننده قیمت‌ها در بازار مسکن در حال اجرا است و اغلب کارشناسان
اقتصادی در ایران بر لزوم اجرای این پایه مالیاتی تاکید دارند. البته
دولت از سال گذشته قرار بوده لایحه مالیات بر عایدی سرمایه و املاک را
به مجلس ببرد که گفته می شود در کمیسیون اقتصادی دولت در جریان
است.
سوداگران در اسفند ماه به طور گسترده مسکن خریداری کرده‌اند