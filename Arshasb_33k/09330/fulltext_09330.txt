9330
تخصیص اعتبارات به فعالیت‌های فرهنگی در دستگاه‌های دولتی در
اولویت آخر است
فرانک قدسی امروز پنجشنبه در جلسه ستاد امر به معروف و نهی از منکر
استان که به‌ مناسبت هفته عفاف و حجاب در دفتر نماینده ولی فقیه در
کردستان برگزار شد با طرح این پرسش که چرا در بحث حجاب و عفاف
موفق نشده‌ایم؟ اظهار کرد: اگر تمام فعالیت‌های فرمانداری‌ها و
دستگاه‌های ذیربط در حوزه حجاب و عفاف را بررسی کنیم می‌بینیم
که در این فعالیت‌ها به مقوله تبلیغات محیطی، آموزش، برگزاری
همایش و قسمی نیز اردوهای تشویقی زیارتی، سیاحتی و تفریحی
پرداخته شده است.
وی افزود: هر چند از ظرفیت فضای مجازی به صورت تخصصی بهره
گرفته نشده، اما از این حیطه نیز غفلت نشده و برای آن نیز وقت گذاشته‌ایم.
مدیرکل امور اجتماعی و فرهنگی استانداری کردستان با ذکر اینکه با
وجود تمامی این فعالیت‌ها و هزینه‌هایی که در این حوزه شده است،
تغییر محسوسی مشاهده نمی‌شود، تصریح کرد: باید بررسی کرد که
چرا نتایج کسب شده از ارزیابی‌های ادارات از حجاب و عفاف که در
رده بالایی قرار گرفته، زمانی که به عرصه اجتماع و خانواده آورده
می‌شود چندان رضایت‌بخش نیست؟
وی با بیان اینکه دستورالعمل‌ها و بخشنامه‌ها نمی‌توانند حجاب و