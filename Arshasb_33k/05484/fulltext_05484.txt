5484
انعقاد تفاهم‌نامه خرید 100 دستگاه سونوگرافی از تولیدکنندگان
داخلی
به گزارش ایسنا، محمد کاشفی فرد درباره جزئیات خرید دستگاه‌های
سونوگرافی از تولیدکنندگان داخلی اظهار کرد: حضرت آیت الله
خامنه‌ای رهبر معظم انقلاب اسلامی، سال 99 را سال جهش تولید
نام‌گذاری کرده‌اند و بر نقش اقتصاد مبتنی بر دانش در ارتقای هویت
ملی، قدرت سیاسی و استقلال کشور تأکید دارند لذا باید حمایت همه
جانبه از شرکت‌های دانش‌بنیان و تولیدکنندگان داخلی کشورمان
صورت گیرد و در این راستا وزارت بهداشت و هیات امنا، حامی
تولیدکنندگان داخلی تجهیزات سرمایه‌ای و مصرفی پزشکی است.
وی با اشاره به انعقاد تفاهم‌نامه خرید 100 دستگاه سونوگرافی از
تولیدکنندگان داخلی یادآور شد: قرارداد خرید 30 دستگاه
سونوگرافی منعقد شده است و در راستای حمایت هرچه بیشتر از
تولیدکنندگان کشور 70 درصد میزان قرارداد به صورت پیش
پرداخت انجام شده است. بنابر اعلام وبدا، کاشفی فرد با بیان اینکه
خرید اولین دستگاه‌های سونوگرافی ایرانی توسط هیات امنای
صرفه جویی ارزی در معالجه بیماران صورت گرفته است، افزود: این
تولیدکننده ایرانی دارای مجوزهای لازم از اداره کل تجهیزات
پزشکی بوده همچنین سونوگرافی‌های خریداری شده توسط