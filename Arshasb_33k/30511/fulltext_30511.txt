30511
وی با بیان اینکه مجلس همت کرده و قانون انتخابات را اصلاح کند،
گفت: نظام انتخابات باید اصلاح شود، شورای نگهبان صرفا براساس
قانون وضع شده توسط نمایندگان مجلس، در حال بررسی صلاحیت
افراد هست.
وی یادآور شد: در دور قبل از اعضای شورای نگهبان داشتیم که علیه
دیگر اعضای شورای نگهبان مصاحبه می کردند؛ گرایش‌های سیاسی
در شورای نگهبان چه در دوره قبل و چه در دوره فعلی، متفاوت است.
وی در پاسخ به سوالی درباره بودجه عمرانی شورای نگهبان گفت: قرار
شد که از سال 79، دفاتر استانی شورا جهت کمک به شورا احداث شوند و
غالب این بودجه‌ها صرف آن دفاتر می‌شوند. جدا از اینکه رقم بودجه
شورای نگهبان پایین است، از طرفی هم دولت باید ارقام را بصورت
کامل تخصیص دهد که تخصیص نمی‌دهد؛ ضمن اینکه دیوان
محاسبات در شورای نگهبان نماینده ناظر دارد و به صورت دقیق
عملکرد مالی شورا را بررسی می‌کند؛ از سوی دیگر، فقهای معظم
شورای نگهبان هم بر هزینه‌کردهای شورا نظارت دارند.