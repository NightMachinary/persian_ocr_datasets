23855
کمبود اکسیژن، گفت: بیماری کرونا مصرف اکسیژن را به حد قابل
توجهی افزایش داد و هر بیمار خارج از بخش ویژه به 12 لیتر در دقیقه و
بیمار درون بخش ویژه به 24 تا 32 لیتر در دقیقه اکسیژن نیاز دارد که این
میزان مصرف اصلا با ظرفیت های موجود تناسبی نداشت، بنابراین
تمام همکاران شبانه روز برای تامین اکسیژن تلاش کردند.
وی افزود: خوشبختانه تلاش ها نتیجه داد و در حال حاضر در تمام
استانهای کشور مشکل کمبود اکسیژن به حداقل رسیده و معدود
نقاطی هستند که در این زمینه مشکل داشته باشند که در حال رفع آن
هستیم.
نمکی تصریح کرد: با توجه به پیگیری های صورت گرفته تا دو هفته
آینده هیچ نقطه ای در کشور نخواهد بود که مشکل کمبود اکسیژن
داشته باشد.
وزیر بهداشت افزود: در زمینه تامین تخت هم همه تلاشمان را به کار
گرفته ایم و تعهد می دهم که هیچ وقت به هیچ ایرانی نمی گوییم تخت
خالی نداریم و هر بیماری مراجعه کند تحت هر شرایطی بستری می‌شود.
نمکی عنوان کرد: امیدواریم تامین این امکانات موجب نشود مردم
نسبت به خطر کرونا بی توجه شوند و باید بدانند کادر بهداشت و درمان
فشار بسیاری تحمل می‌کنند. از همه مردم تقاضا دارم برای نجات جان و
سلامتی خودشان با کادر بهداشت و درمان همکاری کنند.