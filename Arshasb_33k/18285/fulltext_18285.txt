18285
کارگرها را پرداخت کردم و چون فردای آن روز، روز عید و تعطیل بود
می‌خواستم در مراسمی شرکت کنم به همین دلیل آمدم تا کفش مناسبی
بخرم و دیدم حمام خسروآغا که تا دیشب بود، دیگر نیست. بهت‌زده با
ماشین وسط چهارراه ایستادم؛ چهارراهی که تا شب قبل فقط سه‌راه بود.
پلیس آمد و گفت: «برای چی وسط چهارراه ایستادی؟» گفتم: «ولله تا
دیشب اینجا سه‌راه بود و یک حمام هم اینجا وجود داشت.» گفت: «نه
اشتباه می‌کنی!» من گفتم: «پرسنل من اینجا کار می‌کرد، مصالح من
اینجا بود ولی الان همه‌اش پشت دیوار بانک جمع شده». خلاصه اینکه
حمام را خیلی راحت با لودر خراب و جمع کرده بودند.
بعدازاینکه جای خالی حمام خسروآغا را دیدم به منزل رفتم و دوربین
آنالوگم را برداشتم و آمدم و عکس گرفتم. عکس‌ها را به عکاسی کنار
دروازه دولت دادم که چاپ کند ولی گفت فیلم‌ها سیاه شده و نداد. از
حمام خسروآغا عکس‌های زیادی دارم و اینکه آقای سیف‌اللهی
گفته‌اند از حمام عکسی وجود ندارد اصلاً درست نیست. چون من مرمت
آنجا را قبول کرده بودم ازآنجا عکس گرفتم. از هرجایی که در آنجا
شروع به کار می‌کنم ابتدا هرچقدر بتوانم عکس می‌گیرم تا ببینم
وضعیتش چگونه است، در حین کار هم از محل عکس می‌گیرم. از
عالی‌قاپو هم نزدیک به چهار هزار عکس از قبل مرمت در حین مرمت و بعد
از مرمت دارم و همۀ آن‌ها را می‌توان کنار هم گذاشت و مقایسه کرد.