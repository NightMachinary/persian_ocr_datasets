18980
ایام به شرایط آرمانی بازگشته‌اند.
او درباره تمرینات بازیکنان خود در این روزها گفت: تیم ما بازیکنان
را به چند دسته تقسیم کرده است و هر دسته زیر نظر یکی از مربی‌ها هستند.
آن‌ها طبق برنامه‌هایی که داده‌ایم در منزل تمرین می‌کنند و
آمادگیشان از طریق ویدیوهایی که برای مربی‌ها ارسال می‌کنند
سنجیده می‌شود.
شهبا در پاسخ به این سوال که وضعیت سلامت بازیکنان و کادر تیم
آرمان گهر چگونه است گفت: خدا را شکر که هیچ یک از عوامل آرمان
گهر به ویروس کرونا مبتلا نشده‌اند و در سلامت کامل به سر می‌برند.
سرمبی آرمان گهر سیرجان با بیان اینکه ویروس کرونا شوخی بردار
نیست و سلامتی مردم از هر موضوعی مهم‌تر است، گفت: تمامی تیم‌های
حاضر در لیگ دسته اول تا به اینجا زحمت کشیده و هزینه کرده‌اند.
بسیاری از تیم‌ها مدعی قهرمانی و صعود به لیگ برتر هستند و بی‌نتیجه
ماندن لیگ را دوست ندارند. امیدوار هستم با مدیریت درست
تصمیمی گرفته شود که حق کسی خورده نشود.
بسیاری‌ از تیم‌ها یکی از نگرانی‌های خود در این ایام را هزینه‌هایی
دانسته‌اند که تا به اینجا فصل خرج شده است. شهبا در رابطه با وضعیت
مالی آرمان گهر گفت: تیم ما زیر نظر شرکت آرمان گهر سیرجان است و تا
به امروز از نظر مالی مشکل نداشته‌ایم. آن‌ها به تمام تعهدات مالی خود