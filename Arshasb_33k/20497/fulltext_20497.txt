20497
این خصوص می‌گوید:مسئولان مربوطه در دانشگاه شیراز ابتدا
معتقد بودند فعالیت این پناهگاه سبب شده تا تعداد سگ‌های رها در
اطراف محوطه‌ی دانشگاه زیاد شود اما بعدتر، با ما همکاری کردند و در
نهایت هم پناهگاه را به نقطه‌ای دیگر از شیراز منتقل کردیم.
بانی پناهگاه امید، که با وجود داشتن مدرک مهندسی الکترونیک، حالا
در دامپزشکی هم مهارت کسب کرده و آنرا مدیون علاقه‌اش به
حیوانات و البته بی‌مهری بسیاری از آدم‌ها به حیوانات رها می‌داند؛
علاوه بر امداد و غذارسانی به حیوانات رها، در عقیم‌سازی و
پلاک‌گذاری سگ‌ها فعال است.
پناهیان می گوید:آن زمان به پناهگاه نیاز بود، اما الان به این نتیجه
رسیدم که نقاهتگاه نیاز است تا اگرحیوانی رها و بدون صاحب، مریض
یا مجروح شد،مدتی در نقاهتگاه نگهداری و بعد از بهبودی رها شود.
معدوم کردن سگ ها بی نتیجه است
در ادامه‌ی این گفت‌وگو صحبت از آسیب سگ ها به انسان شد؛هنوز
زمان زیادی از خبر مرگ دلخراش کودک هشت ساله با حمله ی سگ های
وحشی در میبد نمی گذرد؛ حتی سلطان آباد شیرازبعد از گذشت چند
سال از مرگ یک کودک دو ساله، آن هم در اثر حمله ی سگ های
رها،همچنان در بهت است. این ها شاید برای عده ای دلیلی قانع کننده
برای معدوم کردن سگ ها باشد.