13121
حق بیمه تأمین اجتماعی فروردین سهم هنرمندان واریز شد
به گزارش ایسنا و طبق اعلام صندوق اعتباری هنر، فرزاد طایفه حیدری
با اشاره به پرداخت حق بیمه سه‌ماهه نخست امسالگفت: در راستای
حمایت از اعضای تحت پوشش برای جبران خسارت‌های ناشی از
کرونا، طی هماهنگی‌های صورت‌گرفته با سازمان تأمین اجتماعی
مقرر شد صندوق اعتباری هنر سهم حق بیمه سه‌ماهه اول سال 99 اعضایی
را که تا پایان اسفند 98 دارای قرارداد بیمه فعال بودند پرداخت کند.
او در ادامه افزود: در مرحله اول حق بیمه و سرانه درمان فروردین بالغ بر
هشت‌هزار نفر از اعضایی که هیچ اقدامی برای اخذ فیش و پرداخت حق
بیمه انجام نداده بودند، به حساب سازمان تأمین اجتماعی واریز شد.
حیدری تصریح کرد: در مرحله دوم حق بیمه فروردین بیش از 9 هزار نفر
از اعضا که مبادرت به دریافت فیش پرداخت از سازمان تأمین اجتماعی
کرده و بعد از اطلاع‌رسانی‌های صندوق اقدام به پرداخت مستقیم به
حساب آن سازمان کردند، از سوی صندوق به حساب افراد واریز شد.
مبلغ سرانه درمان این گروه از اعضا نیز متعاقباً به حساب آنان واریز
خواهد شد.
معاون صندوق اعتباری هنر افزود: همچنین برابر با اطلاعیه‌های قبلی
حق بیمه گروه سوم (اعضایی که مبادرت به پرداخت سهم بیمه خود به
حساب سازمان تأمین اجتماعی کرده‌اند)، براساس اطلاعات