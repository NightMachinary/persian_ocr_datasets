7958
بعضی از مردم کرونا را فراموش کرده‌اند
ماشاالله نعمتی در گفت‌وگو با ایسنا، اظهار کرد: روزانه به‌طور میانگین
بین 8 تا 10 نفر در شهرستان کوهدشت به کرونا مبتلا می‌شوند.
وی ادامه داد: عده‌ی قابل توجه‌ای پروتکل‌های بهداشتی را رعایت
می‌کنند اما متاسفانه بعضی از مردم کرونا را فراموش کرده‌ و حقوق
دیگران را ضایع می‌کنند.
نعمتی با بیان اینکه برای برگزاری جشن عروسی با چند تالار برخورد
کرده‌ایم، افزود: بر اساس مصوبات ستاد مقابله با کرونا عمل می‌کنیم و
برگزاری مراسم عروسی در تالارها همچنان ممنوع است.
فرماندار کوهدشت تاکید کرد: اگر ستاد ملی مقابله با کرونا اجازه دهد
جشن‌های عروسی با یک‌سوم ظرفیت و رعایت پروتکل‌های بهداشتی
در تالارها برگزار شود، خیلی بهتر است، چون متاسفانه عروسی‌ها در
منزل برگزار می‌شود و این موضوع خیلی خطرناک است.
وی با اشاره به اینکه کمبود ماسک نداریم، افزود: اگر ماسک با هزینه
کمتر به دست برخی خانوارها برسد که مشکل اقتصادی دارند، خیلی
خوب می‌شود.
نعمتی بیان کرد: با توجه به اینکه کرونا هر روز شکل جدیدی از خودش
نشان می‌دهد باید مراقبت‌های بیشتری داشته باشیم و به حقوق هم احترام
بگذاریم.