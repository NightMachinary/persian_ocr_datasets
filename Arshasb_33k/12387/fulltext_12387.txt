12387
جزییاتی از حادثه باغ شخصی در تهران/جانباختن 6 مرد در باغ
سید جلال ملکی در گفت و گو با ایسنا، در این باره اظهار کرد: ساعت
09:47 دقیقه روز جاری یکی از شهروندان در پیتماس با سامانه 125
سازمان آتش نشانی تهران اعلام کرد دودی را مشاهده می کند. آتش
نشانان به آدرسی که فرد تماس گیرنده اعلام کرده بود واقع در بزرگراه
آزادگان، خیابان صفا اعزام شدند، این منطقه بیشتر بخش کشاورزی
است و باغ و مشابه آن در این محل وجود دارد.
وی افزود: در یکی از این باغ ها به وسعت حدود 300 تا 350 متر حریقی
رخ داده بود. داخل این بخش دو اتاقک که در مجموع 40 متر وجود
داشت. این اتاق ها مثل یک سوییت کوچک دارای سرویس بهداشتی و
آشپزخانه بودند.
ملکی با بیان اینکه بخشی از این منزل شعله ور بود گفت: البته
آثارسوختگی زیادی روی در و دیوار ها مشاهده می شد و مشخص بود
که در دقایق اولیه شدت دود و حرارت بسیار بالا بوده است.
سخنگوی سازمان آتش نشانی تهران اظهار کرد: در حین عملیات
خاموش کردن آتش، آتش نشانان با وضعیت کاملا بی حال شش نفر مرد
مواجه شده بودند که دو نفر سوختگی شدید داشتند و چهار نفر دیگر نیز
دچار سوختگی شده بودند که البته سوختگی آن ها کمتر از دو نفر دیگر
بود.