16597
موج می‌زند.
وی افزود: من خواب نداشتم. همه چیز شبیه یک کابوس بود. مرگ در
آن فضا پرسه می‌زد. ناامیدی بر من غلبه کرد. می‌ترسیدم در تنهایی و
بدون فشردن دست خانواده یا دیدن دوستانم بمیرم.
او گفت: از دیدن چشمان پرمحبت کادر درمان از پشت آن همه لباس و
تجهیزات محافظتی آرام می‌شدم.
بسیاری از پزشکان خط مقدم بسیار جوان بودند. این موضوع جای
امیدواری داشت.
رفت و برگشت از دروازه جهنم
وان چون‌هوی 44 ساله اهل چین درباره ابتلایش به بیماری کرونا
گفت: در ابتدا بسیار وحشت کردم اما رفتن به دروازه جهنم و بازگشت از
آن نگرش من به زندگی را تغیر داده است.
وی که بیش از 17 روز را در بیمارستان هوشن‌سان شهر ووهان در مرکز
استان هوبی چین به عنوان مرکز شیوع کرونا گذرانده در این باره
می‌گوید: به نظرم بزرگترین شانس زندگی من پیدا کردن نگاه متفاوت
به زندگی است.
این مرد 44 ساله گفت: من اینک بسیار آرام هستم. تا دم مرگ رفتم و
برگشتم. با چشمان خودم دیدم بسیاری از مردم مردند و خوب نشدند و
این موضوع تاثیر بسیاری روی من گذاشت.