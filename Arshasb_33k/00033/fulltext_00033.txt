33
قانون اساسی دولت مکلف شده که ساختارها و اقداماتی را انجام دهد و
کلیه نهادها باید برای تحقق قانون اساسی تلاش کنند.
واعظ مهدوی ادامه داد: به هرصورت لایحه نظام جامع تامین
اجتماعی تدوین شد و شاید بیش از 20 جلسه در دولت وقت در دهه 70 در
دستور کار و بررسی قرار گرفت. در نهایت قانون به تصویب رسید و
مواد مختلف آن سازمان اجرایی کشور را جهت می دهد. هدف نهایی
اقدامات دولت بهینه سازی سطوح رفاهی و تامین نیازهای اساسی
برای جامعه است. بر این اساس همه اهداف، ابزارهایی هستند تا
شهروندان به سطحی از رفاه اجتماعی دست یابند که از منظر بینش
اسلامی نیز مقدمه ای برای رشد و کمال انسانی است. بنابراین بسیار مهم
است که در ساختارهای اجتماعی ببینیم هدف چیست و برای رسیدن به
هدف اقدامات خود را انجام دهیم.
وی با بیان اینکه ثمرات و دستاوردهای برخورداری همگانی به خوبی
در قانون اساسی مورد اشاره قرار گرفته است گفت: اصول قانون اساسی
برای اجرایی شدن، به قانون نظام جامع تامین اجتماعی تبدیل شده و از
ارزنده ترین قوانین کشور است. در قانون نظام جامع تصریح شده که
نظام شامل سه سطح مساعدت های اجتماعی، بیمه و بیمه های تکمیلی
است و لایه مساعدت اجتماعی باید به سمت توسعه نظام بیمه ای حرکت
کند.