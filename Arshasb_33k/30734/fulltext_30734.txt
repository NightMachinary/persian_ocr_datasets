30734
شد. اگر برای واحدهای اقامتی تسهیلات در نظر گرفته شود و یا به آن‌ها
پول تزریق شود، همچنان پرسنلی که بیکار شده‌اند؛ باز نخواهند
گشت و تنها زمانی این مشکل برطرف خواهد شد که گردشگران به مشهد
بازگردند و برای این اتفاق نیاز به برنامه‌ریزی مناسب داریم.
کرونا؛ عامل تقویت فوتبال دولتی؟
به گزارش ایسنا، روزنامه دنیای‌ اقتصاد نوشت: «فصل جدید فوتبال
باشگاهی ایران به زودی در حالی آغاز خواهد شد که ما در جدول لیگ
بیستم نهایتا پنج تیم «خصوصی» داریم. چهار تیم که با مالکیت شخصی و
بدون کمک‌های دولتی اداره می‌شوند، تراکتور و ماشین‌سازی
تبریز، شهرخودرو مشهد و نساجی ماندران هستند. تیم پنجم هم
گل‌گهر سیرجان است. به این ترتیب یک رقابت نابرابر بین این دو گروه
برقرار است؛ یک طرف از جیبش خرج می‌کند و طرف مقابل دلخوش به
مواهب و امتیازات دولتی است. در تمام طول فصل می‌توان رگه‌های
درشتی از وضع و حال متفاوت این دو مدل باشگاه‌داری را دید اما شاید
آشکارترین نمود این تفاوت در دوران نقل‌وانتقالات باشد.
این روزها باشگاه‌های دولتی مثل «بنز» در حال جذب بازیکنان جدید
هستند و آن چه در مورد خصوصی‌ها به گوش می‌رسد، اغلب اخبار
مربوط به از دست دادن بازیکن است. به‌عنوان مثال شهرخودرو که
پارسال در کوران مسابقات ناچار شد یحیی گل‌محمدی سرمربی‌اش