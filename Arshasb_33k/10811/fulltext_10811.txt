10811
تخصصی اشاره می‌کند و می‌گوید: «حضور در کلاس درس و همراه
شدن با دانش‌آموزان انگیزه مضاعفی برای تدریس به من می‌دهد ولی
در فضای مجازی برای تهیه یک فیلم آموزشی باید ساعت ها با دوربین
موبایلم صحبت کنم. از طرفی هنوز خیلی از دانش‌آموزان و والدین و
حتی خود معلم‌ها به فضای مجازی عادت نکرده‌اند و برگزاری کلاس
مجازی برای دروس تخصصی مثل فیزیک که سؤالات زیاد و
نظریه‌های متفاوتی درپی دارد، کمی سخت است.»
او هم معتقد است تدریس مجازی وقت و انرژی زیادی از او می‌گیرد و
نتیجه آنچنانی هم به دست نمی‌آید: «اواخر سال تحصیلی گذشته که
همه کلاس‌ها به شکل مجازی برگزار می‌شد سعی می‌کردم حتی
ساعت‌های پایانی شب سؤالات و اشکالات دانش‌آموزان را جواب
بدهم. برای من که سال هاست در کلاس درس تدریس می‌کنم و از بچه‌ها
انرژی می‌گیرم صحبت کردن با دیوار و لنز دوربین سخت است اما با
وجود این فیلم آموزشی تهیه می‌کردم و برای دانش‌آموزان
می‌فرستادم.»
اما قبول دارد که آموزش حضوری هم همچنان مشکلات خودش را
دارد. او می‌گوید: «وارد کلاس هم که می‌شود فضا طور دیگری است؛
امروز از 13 دانش‌آموز پایه یازدهم فقط 5 نفر در کلاس حاضر بودند.
استرس و نگرانی در چهره بچه‌ها و والدین حس می‌شد و این موضوع در