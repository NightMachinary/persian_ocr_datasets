9068
دادگاه متهم عینا مطالب گذشته را تکرار نموده و می‌گوید هیچ گونه
اختلافی با همسرش نداشته و در روز حادثه همراه همسرش، فرزندش را
به دبییرستان رسانده بودند و چند ساعت قبل از وقوع حادثه او اساسا در
منزل نبوده و همچنان بر این قضیه تاکید می‌ورزد که همسرش را بسیار
دوست می‌داشته است.
این وکیل دادگستری در دفاع از اتهام انتسابی به متهم شدیدا منکر
انتساب قتل عمدی به موکلش شده و در دفاع از اتهام وی چنین عنوان
می‌کند: اگر فرضیه پزشک قانونی را محمول بر صحت بدانیم، قطعا می
بایستی درگیری فیزیکی میان طرفین اتفاق افتاده و آثار ضرب و شتم و
کبودی در گلوی متوفی مشاهده می‌شده است.
خرمشاهی در عین حال افزود: لازم به توضیح است که پزشکی قانونی
علت فوت را «فشار بر عناصر حیاتی گردن متوفی» دانسته بود، ضمن
اینکه در گزارش ارسالی از سوی پزشکی قانونی تصریح شده بوده
است که هیچ گونه آثار ضرب و جرح در بدن و صورت متوفی مشاهده
نشده است؛ صرفا به لکه خون میکروسکوپی داخل گلوی متوفی اشاره
شده است که می‌تواند حاکی از صحت ادعای متهم باشد، چرا که او از
همان ابتدا اظهار داشته بود که «ابتدا به تنهایی جسد را به لبه کنار استخر
آورده و چانه وی را روی لبه استخر قرار داده بوده است» که این امر
می‌تواند باعث بروز لکه خونی میکروسکوپی یاد شده باشد.