6299
از جمله تناقض‌های واضح، غیرقابل قبول و در عین حال طنزگونه این
است که تشدید سرکوب فلسطینیان، محاصره و کشتار روزانه آن‌ها و
همچنین گسترش شهرک‌سازی در اراضی فلسطینی، همه و همه در
چارچوب آن‌چه از آن به عنوان مذاکرات سازش(صلح) یاد
می‌کنند، انجام می‌شود؛ اقداماتی که فرصت‌های تحقق سازش و
صلح را که ستمدیدگان در انتظار آن هستندنابود می‌کند و از بین
می‌برد. صلح و دین دو اصل و منشا دارد: آزادی و عدالت. در حالی که منشا
اشغال، خشونت است.
در این منطقه که جزئی از سرزمین تاریخی فلسطین است،از زمان اشغال
فلسطین از سوی اسرائیل تاکنون، دست کم دو نسل جدید چشم به جهان
گشوده‌اند، و در زمان اشغالگری اسرائیل بزرگ شده‌اند. آن‌ها
زندگی عادی و طبیعی دیگری نمی‌شناسند. اذهان این افراد از
صحنه‌های خشن که همچون جهنم است، مملو و پر شدهاست. آن‌ها در
این‌جا آینده خود را دور از دسترس می‌بینند. برای آن‌ها، هر
آن‌چهخارج از این سرزمین است، بهشت است؛ اما با این وجود آن‌ها
خواهان رفتن به بهشت نیستند، چرا که آن‌ها به بیماری‌ای به نام امید
مبتلا شده‌اند!
نویسنده فلسطینی در این‌گونه شرایطی(سخت) زندگی می‌کند. در
این‌جا میان نویسنده و هموطن خود هیچ تفاوتی وجود ندارد، جز