24073
صادرکنندگان باید به خاطر کشور و به خاطر ملت این بار را بر دوش
بکشند. البته دولت از آنها نمی خواهد که ارز حاصل از صادرات را به
صورت اسکناس به کشور وارد کنند اما این ارز باید در چرخه اقتصاد
کشور وارد شود و مابه ازای آن کالا و یا مواد اولیه مورد نیاز به کشور
وارد شود.
جهانگیری افزود: هر مسئول و مدیری در هر رده ای که باشد اگر بتواند
مسیر فعالیت تولیدکنندگان و صادرکنندگان را تسهیل کند اما قدمی
در این مسیر برندارد حتماً اقدامی غیرمسئولانه انجام داده است. معاون
اول رییس جمهور ادامه داد: در شرایطی که صادرکنندگان و
تولیدکنندگان به عنوان سربازان اصلی اقتصاد کشور می خواهند
چرخ اقتصاد و تولید را در حرکت نگهدارند و باعث شکست دشمنانی
شوند که هدفشان توقف تولید کشور بوده، اگر مدیری بتواند به
تولیدکنندگان و صادرکنندگان کمک کند اما در این مسیر گام
برندارد موجب تقویت جبهه دشمن می گردد. جهانگیری با اشاره به
برگزاری جلسات هفتگی کارگروه رفع موانع جهش تولید گفت: این
کارگروه که چند هفته است فعالیت خود را آغاز کرده، به دنبال
شناسایی و رفع موانع تولید کشور است که در همین راستا از
تولیدکنندگان می خواهم مقررات دست و پاگیر و موانعی را که بر سر
راه خود می بینند معرفی کنند تا در این کارگروه به آن رسیدگی شود.