19125
شورای انتقالی جنوب یمن معترضان در عدن را مجازات می‌کند
به گزارش ایسنا، به نقل از شبکه خبری الجزیره، احمد سعید بن بریک،
معاون رئیس شورای انتقالی جنوب یمن اعلام کرد کسانی که علیه این
شورا در شبکه‌های اجتماعی تبلیغ کنند و اقدامات آن را به تمسخر
بگیرند و از اوضاع عدن انتقاد کنند یک میلیون ریال جریمه و به شش ماه
حبس محکوم می‌شوند.
فعالان یمنی اعلام کردند شورای انتقالی می‌خواهد از طریق این
تصمیم تظاهرات و اعتراضاتی را متوقف کند که طی روزهای گذشته
در شهر عدن علیه وخامت اوضاع آغاز شده است.
منابع یمنی اعلام کردند نیروهای کمربند امنیتی وابسته به شورای
انتقالی شامگاه شنبه در خیابان‌های عدن برای ممانعت از برگزاری
هرگونه تظاهراتی مستقر شدند.
نیروهای شورای انتقالی مورد حمایت امارات همچنین به سمت
تظاهرکنندگان در عدن تیراندازی کرده و تعدادی از فعالان را
بازداشت کردند.
به گفته شاهدان عینی نیروهای شورای انتقالی با ده‌ها خودروی نظامی
در خیابان‌های شهر کریتر مستقر شدند.
عدن شاهد اوضاع وخیمی در تمام زمینه‌های خدماتی و بهداشتی است
و فعالان یمنی در شبکه‌های اجتماعی هر روز خواهان نجاتشان از