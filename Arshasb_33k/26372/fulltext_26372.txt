26372
هشدار اف‌بی‌آی و آماده باش واشنگتن و ایالت‌های آمریکا هم‌زمان با
تحلیف بایدن
به گزارش ایسنا، به نقل از خبرگزاری رویترز، این منبع گفت، به دنبال
تهدید به خشونت بیشتر از جانب حامیان دونالد ترامپ بعد از حمله ششم
ژانویه به کنگره، اداره تحقیقات فدرال آمریکا (اف‌بی‌آی)
هشدارهایی برای روزهای آتی صادر کرد که دست‌کم تا روز تحلیف
در بیستم ژانویه ادامه خواهد داشت.
بنا به یک گزارش، اگر دونالد ترامپ با استناد به متمم بیست و پنجم قانون
اساسی آمریکا برکنار شود، گروهی مسلح قصد دارد دست به
«اعتراضاتی عظیم و مسلحانه» در شهر واشنگتن بزند.
یک گزارش روزانه اف‌بی‌آی که به دست شبکه خبری ای‌بی‌سی رسیده
نشان می‌دهد که به بازپرسان گفته شده «اگر کنگره تصمیم به برکناری
رئیس جمهوری آمریکا بر اساس متمم بیست و پنجم بگیرد، اعتراضات
عظیمی رخ خواهد داد.»
اف‌بی‌آی همچنین اطلاعاتی دریافت کرده که افراطگرایان
هوادار ترامپ هم خواهان «یورش» به ساختمان‌های فدرال، ایالتی و
محلی و بناهای دادگستری شده‌اند.
در گزارش اف‌بی‌آی آمده است: «تظاهرات مسلحانه در مجالس همه
50 ایالت آمریکا از روز شانزدهم تا بیست ژانویه برنامه‌ریزی شده، و