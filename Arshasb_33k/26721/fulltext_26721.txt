26721
جلسات شورای شهر هم گفت: من هم منتقد این رفتار هستم و اگر بدترین
اعضای شورای شهر را هم داشته باشیم، شهردار وظیفه دارد در جلسات
شورا حاضر شده و پاسخگوی افرادی باشد که او را به عنوان شهردار
انتخاب کرده اند.
وی افزود: حتی اگر یک نفر از اعضای شورای شهر از شهردار سوال داشته
باشد، شهردار باید در جلسه حاضر شده و پاسخگو باشد و اگر آن عضو از
جواب شهردار قانع شد که مسئله تمام است و اگر قانع نشد موضوع
استیضاح شهردار مطرح می شود که برای استیضاح یک سوم اعضای
شورای شهر باید درخواست بدهند و در جلسه استیضاح هم باید دو سوم
اعضا موافق باشند تا شهردار استیضاح شود.
وی خاطرنشان کرد: تا این لحظه شهردار در زمینه عدم حضور در
جلسات تقصیری نشده و قصوری متوجه او نیست، چرا که در هیات
رییسه جدید سه بار از ایشان برای جلسات شورا دعوت شده که دو جلسه
آن به رسمیت نرسید و خود اعضای شورای شهر جلسه را از رسمیت
انداختند.
وی افزود: در جلسه اخیر هم قرار بر این بود که شهردار ساعت 17 بیاید که
افراد قبل از ساعت 17 جلسه شورا را از رسمیت انداختند.در جلسه
دیگری هم که شهردار دعوت شده بود، جلسه به حد نصاب نرسید و
رسمیت پیدا نکرد.