4908
به گفته عضو هیئت امنای دانشگاه آزاد اسلامی، این طرح از ابتدای
اردیبهشت ماه 99 به صورت مرحله به مرحله و با توجه به مصوبات ستاد
ملی مبارزه با کرونا اجرا می شود.
دکتر طهرانچی در ابتدای این نشست با تبریک سال نو و فرا رسیدن نیمه
شعبان، گفت: وقتی دین اسلام، دین خاتم شد، دو مقوله باید ظهور و بروز
می یافت که یکی از آنها ظهور انسان کامل است. حضرت علی(ع) به
عنوان همراه همیشگی و یار پیامبر اسلام(ص) و انسان کامل، در
غدیرخم، خداوند چنین مقدر کرده که انسان کامل هم برپا شود، اما
جریان نفاق اجازه نداد این حکومت شکل گیرد و مانع حاکم شدن
حکومت انسان کامل شد. پس تشکیل این حاکمیت جزئی از خاتمیت
رسالت پیامبر اسلام(ص) است و آنچه از ظهور انتظار می کشیم، جزئی
از خاتمیت رسالت و نبوت پیامبر اکرم(ص) است.
رئیس دانشگاه آزاد اسلامی با اشاره به اقدامات این دانشگاه در حوزه
امنیت غذایی، اظهار داشت: یکی از حوزه هایی که با گسترش شیوع
ویروس کرونا در جهان مورد تحقیق قرار گرفته، امنیت غذایی است،
چرا که شبکه ترانزیت و حمل و نقل بین المللی غذا تقریباً قطع شده و در این
شرایط تنها کشورهایی که به امنیت غذایی اهمیت می دادند، می توانند
از این بحران عبور کنند که الحمدلله دانشگاه آزاد اسلامی از سال
گذشته اقدامات خوبی در این زمینه انجام داده است.