5679
وزیر علوم، ارزیابی نهادهای پژوهشی مرتبط با وزارت را در اولویت
ارزیابی‌ها دانست و تأکید کرد: ارزیابی‌ها باید به طور مستمر و با
برنامه‌ای مشخص از نهادهای مختلف آموزشی، پژوهشی و فناوری
صورت پذیرد و نتایج آن باید به بروز تغییرات و اصلاحات واضح در
آنها منجر شود.
دکتر غلامی با اشاره به تفاوت مأموریت‌ها و ساختار حقوقی
مؤسسه‌هایی مانند مرکز منطقه‌ای اطلاع رسانی علوم و
فناوری(رایسست) با سایر مؤسسه‌های آموزشی، پژوهشی و
فناوری، تأکید کرد: لازم است به موضوع مأموریت‌ها و ساختار
حقوقی اینگونه مؤسسه‌ها که وظایفی غیر از آموزش، پژوهش و
فناوری دارند، پرداخته و نظامی جدید برای آنها طراحی شود.
در ادامه این نشست، گزارش ارزیابی مرکز نظارت، ارزیابی و تضمین
کیفیت از وضعیت «مرکز منطقه‌ای اطلاع‌رسانی علوم و فناوری» و
«پایگاه استنادی علوم جهان اسلام»، ارائه شد و پس از بحث و تبادل نظر
اعضا، مقرر شد نتایج این ارزیابی در اختیار حوزه‌های ذی‌ربط در
وزارت علوم قرار گیرد تا برای پیگیری آنها اقدام شود.
بر اساس اعلام وزارت علوم، «مرکز منطقه‌ای اطلاع‌رسانی علوم و
فناوری» در سال 1370 با هدف ایجاد زمینه‌های همکاری
کشورهای منطقه خاورمیانه، شمال افریقا، شبه قاره هند، آسیای