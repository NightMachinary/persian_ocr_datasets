28693
سیاست‌مداران فعال در خصوص تشکیل دولت، طی ساعات اخیر با
رئیس جریان المستقبل تماس گرفته و وی به آنها تاکید کرد که سخن
جنبلاط در هماهنگی با وی گفته نشده و او درصدد استعفا نیست.
تا به این لحظه، حریری همچنان پایبندی خود را به تشکیل دولت اعلام
کرده است. افراد نزدیک به وی نیز مسؤولیت عدم تشکیل دولت را بر
گردن ریاست جمهوری می‌اندازند، چراکه اصرار دارد که 18
شخصیت تکنوکرات را برای تصدی وزارت خانه‌ها تعیین کند.
منابع نزدیک به حریری اینگونه القا می‌کنند که رئیس جمهوری و
جریان ملی آزاد موانعی را از طریق گذاشتن شرط برای کسب
وزارت‌خانه‌های حاکمیتی مطرح می‌کنند.
جنبش سعد حریری این فکر را در افکار عمومی نهادینه می‌کند که
مشکل داخلی است و خارجی نیست و هیچ وتوی منطقه‌ای برای تشکیل
این دولت وجود ندارد چراکه وی به امارات رفته است و مهمان رجب
طیب اردوغان، رئیس جمهوری ترکیه نیز شده است.
طبق گزارش آناتولی، حریری با اردوغان درخصوص تحکیم روابط
سیاسی، اقتصادی، تجاری و فرهنگی و نیز راه‌های همکاری در مسائل
منطقه‌ای گفت‌وگو کرد. اردوغان بر اهتمام ترکیه نسبت به تحکیم
روابط عمیق خود با لبنان در تمامی زمینه‌ها و نیز بر اهمیت ثبات سیاسی در
لبنان تاکید کرد.