26463
جور دیگری رقم می‌زند.
در استان کرمانشاه در همین دو ماه تابستان تاکنون چندین نفر در اثر
غرق شدن جان خود را از دست داده اند. در 15 تیرماه نوجوان 12 ساله‌ای
جان خود را در یکی از رودخانه‌های شهر کرمانشاه از دست داد، در
چهارم مرداد ماه مردی در اسلام آباد در سراب روستای گاورانی از بین
رفت، در 14 مرداد مرد میانسال 50 ساله در سد شیان غرق شد و آخرین
مورد هم مرگ دو نفر در 19 مرداد در سراب جابری روانسر و تالاب
هشیلان بود.
این موارد غرق شدگی در مدت دو ماه مواردی است که از سوی پلیس
اطلاع‌رسانی شده و شاید موارد دیگری هم باشد که مردم از آن بی‌خبر
باشند.
با توجه به این شرایط، مدیرکل مدیریت بحران استان کرمانشاه نسبت به
افزایش تعداد مرگ و میر در آب‌های کرمانشاه طی چند وقت اخیر
هشدار داد.
جلیل بالایی از افزایش تعداد مرگ و میر در سدها، رودخانه‌ها و
سراب‌های استان طی چند وقت اخیر یاد کرد و گفت: گرمای هوا یکی از
دلایل اصلی تمایل مردم به شنا در رودخانه ها و دیگر اماکن آب است.
وی ادامه داد: از سوی دیگر در تابستان امسال به دلیل شرایط بیماری
کرونا شاهد تعطیلی استخرها بودیم و این موضوع نیز به افزایش شنا در