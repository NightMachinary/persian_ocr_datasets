8791
تازه‌ترین خبر از مقدمات برپایی سی‌ودومین جشنواره تئاتر
خوزستان
ناصر آریایی‌نیا با اعلام این خبر گفت: سی‌ودومین جشنواره تئاتر
استان خوزستان به صورت مجازی برگزار می‌شود.
وی اظهار کرد: در مرحله اول ثبت‌نام آثار نمایشی 53 گروه نمایشی از
سراسر استان خوزستان در سایت جشنواره ثبت‌نام و برای تولید اعلام
آمادگی کردند.
آریایی‌نیا ضمن قدردانی از هنرمندانی که در این شرایط بیماری
کرونا با رعایت پروتکل‌های بهداشتی اقدام به تولید تئاتر کردند
افزود: هم‌اکنون در مرحله دریافت فیلم آثار نمایشی از گروه‌های
نمایشی به دبیرخانه جشنواره هستیم و بعد از اتمام این مرحله فیلم آثار
نمایشی توسط هیات انتخاب مورد بازبینی قرار می‌گیرند و آثار
نهایی منتخب به دبیرخانه سی‌ودومین جشنواره تئاتر استان معرفی
می‌شوند.
به گزارش ایسنا به نقل از تئاتر خوزستان، وی ادامه داد: اجراهای
سی‌ودومین جشنواره تئاتر استان خوزستان به صورت مجازی است
و امکان دیدن تمامی آثار راه یافته به جشنواره، نقد آثار و تمامی مطالب
مربوط به جشنواره برای تمامی مخاطبان به صورت مجازی از یکم تا
چهارم دی 1399 مهیا است.