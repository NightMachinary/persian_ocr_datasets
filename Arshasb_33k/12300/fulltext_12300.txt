12300
وی افزود: سفر از این شهرها یا به این شهرها تا ظهر یکشنبه هفته‌ آینده
ممنوع خواهد بود. لازم به توضیح است محدودیت ارتباطی مربوط
به مسافرت‌های درون‌شهری نیست و اعمال محدودیت قانونی فقط
مربوط به سفرهای بین شهری از مبدا یا مقصد این شهرها است.
باری تاکید کرد: با توجه به شرایط بیماری در کشومان ممکن است این
محدودیت شامل شهرها و استان‌های دیگر شود. درخواستمان از
هموطنانمان این است که از هرگونه اقدام به سفر در تعطیلات پیش رو
خودداری کنند و با رعایت حداکثری پروتکل‌ها شاهد توقف
شیوع گسترده بیماری در کشور باشیم.
جزئیات محدودیت‌های شدید در شهر اهواز / جلوگیری از حضور مردم
در بلوارهای ساحلی
علیرضا عالیپور در گفت‌وگو با ایسنا اظهار کرد: در پی اعلام تعطیلی 9
شهرستان خوزستان از جمله اهواز و شهرستان‌های اطراف، امروز
یکشنبه به منظور تصمیم گیری برای نحوه اعمال محدودیت‌های
تردد، جلسه شورای تامین شهرستان اهواز با حضور مسئولان
شهرستان‌های همجوار به صورت مشترک در فرمانداری اهواز
تشکیل شد. بر اساس مصوبات این جلسه، مجددا محدودیت‌های
شدید ترافیکی و ایجاد فاصله‌گذاری اجتماعی تا آخر هفته جاری در
اهواز اعمال خواهد شد.