29747
شخصا معتقدم در این وضعیت نباید شتاب‌زده عمل کرد.
او اضافه می‌کند: اگر قانون منع تردد از ساعت 9 شب به بعد همچنان ادامه
داشته باشد، بسیاری از مجموعه‌های تئاتری مانند شهرزاد تنها
می‌توانند میزبان یک گروه نمایشی باشند که اجرایش راس ساعت 8 به
پایان برسد. از طرف دیگر رعایت پروتکل‌های بهداشتی و فاصله
گذاری هم باعث بالا رفتن هزینه‌ها می‌شود.
دشت گلی ادامه می‌دهد: در این مدت وضعیت تهران از نظر شیوع کرونا
مدام تغییر کرده و در این چند وقت اخیر نیز که آلودگی هوا هم به آن
اضافه شده و آن گونه که گفته می‌شود هوای تهران از نظر آلودگی هوا در
وضعیت قرمز است. با این حساب اولا چه تضمینی وجود دارد که شرایط
کرونایی پایدار بماند و بتوان برای اجرای آثار نمایشی برنامه‌ریزی
کرد؟! چراکه ستاد ملی مقابله با کرونا مدام تاکید می‌کند وضعیت
تهران شکننده است. از طرف دیگر چقدر می‌توان امیدوار بود که مردم
در این شرایط به سالن‌های تئاتر مراجعه کنند.
او خاطرنشان می‌کند: به جز اینها ضد عفونی کردن سالن بعد از هر نوبت
اجرا، چیدمان اجراها به طوری که ورود و خروج گروه‌های نمایشی با
یکدیگر تداخل نکند و خالی ماندن نیمی از ظرفیت سالن، کار را برای
سالن‌ها بویژه سالن‌های خصوصی سخت می‌کند و این چنین است که
نمی‌توان به سرعت تصمیم گرفت.