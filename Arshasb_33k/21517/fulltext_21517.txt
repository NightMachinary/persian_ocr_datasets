21517
نماینده مردم خاش در مجلس شورای اسلامی، فرماندار و امامان جمعه
شیعه و سنی خاش نیز در این دیدار بر ضرورت و اهمیت رفع مشکلات
اقتصادی و تحقق شعار جهش تولید و گام برداشتن برای اجرای پروژه
های راه و بازارچه مرزی روتک، تسریع در اجرای پروژه خط انتقال
آب کارواندر به خاش و تامین آب شرب مردم این شهرستان و اجرای
باند دوم جاده خاش به زاهدان تاکید کردند.
محمدباقر قالیباف رییس مجلس شورای اسلامی در راس هیئتی با
همراهی استاندار سیستان و بلوچستان وارد خاش سیستان و
بلوچستان شد و با امامان جمعه شیعه و سنی، فرماندار، نماینده مردم
خاش در مجلس و شماری از علما و معتمدان و مردم محروم و کپرنشینان
روستای رباط از توابع بخش مرکزی خاش دیدار و گفت و گو کرد.
نداشتن راه و فضای آموزشی، بهداشتی و آب شرب و عدم دسترسی به
مسکن مناسب، مخابرات و اینترنت، ناتوانی در اجرای طرح های
کشاورزی و دامداری، سخت گیری های منابع طبیعی و نداشتن برق و
زیرساخت های توسعه روستایی از مشکلات و دغدغه های مهم مردم
این منطقه و خاش بود که به اطلاع رییس مجلس رسید.
در حاشیه سفر رییس مجلس شورای اسلامی به سیستان و بلوچستان،
رییس و اعضای کمیسیون عمران مجلس شورای اسلامی مهمترین
مشکلات عمران شهر و روستایی، گازرسانی و راه آهن و اجرای سد