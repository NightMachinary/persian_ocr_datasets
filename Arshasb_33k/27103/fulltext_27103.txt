27103
رئیس شورای اسلامی شهر شیراز طرح و بررسی موضوعات مرتبط با
صرفه و صلاح را بسیار مفید توصیف و اضافه کرد: در عین حال، اعضای
شورا نگران‌اند که تبدیل بحث‌های دانشگاهی و ورود مجامع علمی به
حوزه کاربردی، با موانعی همچون یاپان یافتن عمر موضوع یا عدم
باور به مطالعات دانشگاهی مواجه شود؛ از همین رو ضروری است
دانشگاهیان به کاربردی شدن و ارائه مصادیق عملی در پژوهش‌ها
اهتمام ورزند.
اداره مطلوب شهر نباید منجر به تزاحم بین شورا و شهرداری شود
دانشیار و معاون دانشجویی دانشگاه شیراز نیز در این نشست، با اشاره به
اینکه در مصوبات شورا، صرفه و صلاح باید به گونه‌ای تعریف شود که
همزمان منافع هر دو مرجع شورا و شهرداری را در برگیرد، گفت: این در
حالی است که عملاً گاهی شهرداری با مشکل بودجه مواجه بوده و ممکن
است در مواردی انعطاف نشان دهد که در کوتاه‌مدت و یا بلندمدت به
نفع شهر نباشد و حتی اعضای شورا با آگاهی از این مهم بنا به ضرورت
ناچار باشند با آن وضعیت کنار آیند.
دکتر سید مجتبی واعظی، اصل تقدم منافع عمومی بر منافع خصوصی
را در زمینه اداره کردن شهر، مهم برشمرد و افزود: در عین حال، همواره بر
این نکته نیز تاکید می‌شود که اداره مطلوب شهر نباید به تزاحم بین این دو
حوزه منجر شود.