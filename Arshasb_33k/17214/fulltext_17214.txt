17214
بودن این معضل در آنها تشدید می‌یابد. بدیهی است که کاهش بنیه
اعتقادی و توان اقتصادی مردم و نیز نابسامانی معیشتی تهدیدی برای
سلامت روانی انسان هاست و خودکشی معلول افسردگی و تضعیف
سلامت روانی جامعه است.
وی در ادامه، به بیان راهکارهایی پرداخت تا افراد در دام تفکرات سوق
دهنده به سمت خودکشی کشیده نشوند و گفت: برگزاری
آموزش‌های همگانی در راستای ارتقای مهارت‌های زندگی و تلاش
برای تقویت بنیه دینی و اعتقادی مردم، نخستین گام است تا بتوان
تاب‌آوری جامعه را افزایش داد. دولت نیز مکلف است نسبت به تثبیت
اقتصاد جامعه اهتمام جدی داشته باشد چرا که بی‌ثباتی اقتصادی، بی
ثباتی روانی را رقم می‌زند و افراد آشفته احوال خواهند شد.
زنان بیشتر خودکشی می کنند، اما مردان موفق ترند
دکتر عبدی در پاسخ به این پرسش که در شرایط بحران‌های اقتصادی و
اجتماعی، زنان بیشتر به خودکشی تمایل دارند، یا مردان، گفت: عکس
العمل مردان و زنان نسبت به استرس متفاوت است. در واقع احتمال
اقدام به خودکشی در بین بانوان دو الی سه برابر بیشتر از مردان است، ولی
آمار خودکشی‌های موفق در بین مردان بیشتر است و از این حیث بین
اقدام به خودکشی و خودکشی موفق در بین مردان و زنان تفاوت وجود
دارد.