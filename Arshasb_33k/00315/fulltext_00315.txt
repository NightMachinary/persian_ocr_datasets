315
بحرالعلومی درباره چگونگی به سرانجام رسیدن فیلم اظهار داشت: از
پاییز 97 با فیلمنامه‌نویس روی متن کار کردیم و از تابستان 98 به اتفاق
«پگاه احمدی» تهیه‌کننده، پیگیر جذب سرمایه و مهیا نمودن شرایط
تولیدی شدیم. مشارکت بنیاد سینمایی فارابی را به نحوی گره‌گشایی
در پروسه تامین مالی «شهربانو» می‌دانم که به عنوان کارگردان،
سرمایه‌گذار و مجری طرح فیلم، بابتش از مسئولان بنیاد سینمایی
فارابی بسیار ممنونم.
او گفت: «شهربانو» با هنر و همراهی تک‌تک دوستانم به مقصد رسید.
به‌ویژه «فرشته صدرعرفایی» که جدا از توان بالای بازیگری به زعم
من، از نظر اخلاق و تعهد حرفه‌ای هم یک الگوی کامل برای اهالی سینما
است و با وجود حجم بالای حضور از پیش تولید تا پایان کار، حتی یک
جلسه هم استراحت نداشت اما پر انرژی و صبور پای کار بود.
بر اساس این خبر، قصه فیلم سینمایی «شهربانو» به قلم «پژمان
تیمورتاش» با مضمونی اجتماعی و مبتنی بر چالشی در یک خانواده
روایت می‌شود.
فرشته صدرعرفایی، بهناز جعفری، گلاره عباسی، سامان صفاری،
محمد ولی‌زادگان، علی کیان ارثی و بهرنگ علوی، با حضور یوسف
تیموری بازیگران «شهربانو» هستند.
آخرین وضعیت شماره‌گذاری خودروهای وارداتی و لاکچری‌/