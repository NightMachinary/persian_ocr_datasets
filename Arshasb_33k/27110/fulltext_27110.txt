27110
منفعت عمومی.
عضو هیئتعلمی دانشگاه آزاد اسلامی ملاک‌های خیر عمومی را برشمرد و
گفت: حقوق و آزادی‌های بنیادین، کارآمد بودن مصوبات، در نظر
گرفتن توسعه پایدار و رعایت کرامت انسانی شهروندان باید در
مبحث خیر عمومی در نظر گرفته شود.
واکسن آنفلوآنزا حدود 80 درصد در پیشگیری موثر است/ اواخر
شهریور بهترین زمان برای تزریق واکسن
رضا فدایی در گفت و گو با ایسنا، اظهار کرد: آنفلوآنزا یک بیماری
ویروسی است که معمولا هر سال در فصل پاییز و زمستان شایع می شود و
هر 2 تا 3 سال یک بار نیز با شدت بیشتری شیوع پیدا می کند.
وی با بیان اینکه در استان اصفهان معمولا شدت آنفلوآنزا یک بار در
اواخر آذر یا اوایل دی ماه بیشتر است و یک بار در اواخر اسفند و حوالی
نوروز، افزود: به طور کلی موج آنفلوآنزا در اواخر آذر یا اوایل دی ماه
شدیدتر است.
مسئول بیماری های واگیر مرکز بهداشت اصفهان با اشاره به اینکه
آنفلوآنزا یک بیماری تنفسی است که از راه قطرات تنفسی از فرد بیمار به
اطرافیان منتقل می شود، گفت: بیماری آنفلوآنزا معمولا با تب ناگهانی
و بدن درد شروع می شود و سردرد، سرفه، گلودرد و بی حالی هم ممکن
است همراه آن باشد.