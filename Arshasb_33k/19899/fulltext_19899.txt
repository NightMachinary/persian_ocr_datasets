19899
متعددی شدند.
وی افزود: عمده منافع صید ترال، متوجه تعدادی محدود می‌شود.
اولویت برداشت باید با صیادان محلی باشد. ما بنا به درخواست مردم
منطقه و نمایندگان بومی این مسئله را پیگیری کردیم و یک کمیته فنی
تشکیل دادیم. ما از همه ارگان‌های ذی ربط خواستیم که نماینده‌شان را
به ما معرفی کنند. در جلسه دیروز، اولین تصمیم مربوط به این کارگروه
عنوان شد که آیش دریا بود.
رئیس فراکسیون محیط زیست از تصمیم این فراکسیون مبنی بر «تعطیل
کردن موقت صید ترال» خبر داد و گفت: این صید باید برای مدتی تعطیل
شود تا دریا بتواند به لحاظ اکولوژیک خود را بازیابی کند. اگر این
اتفاق نیفتد، بی‌شک آینده صیادی کشور سخت می‌شود. به محض امضا
شدن این صورت جلسه همه تصمیمات جز به جز رسانه‌ای خواهم کرد.
این کارگروه جلسات خود را متوقف نمی‌کند و با برگزاری جلسات
راه‌حل‌های متقن و علمی برای صید پایدار در دریا و در نظر گرفتن همه
منافع ذی نفعان خصوصاً مردم بومی پیش‌بینی خواهد کرد.
رفیعی ضمن انتقاد از عدم نظارت بر شیلات کشور گفت: تا کنون نظارت
خاصی روی شیلات از سمت مجلس نبوده است. از این پس، این نظارت
دقیق‌تر و عمیق‌تر صورت خواهد گرفت. شیلات باید به خاطر همه
مواضعی که تاکنون گرفته و از این پس خواهد گرفت، مسئول باشد.