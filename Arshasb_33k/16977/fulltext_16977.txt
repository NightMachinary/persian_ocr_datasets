16977
رکورد اشتغال زایی در کانادا شکسته شد!
به گزارش ایسنا به نقل از رویترز، به دنبال بازگشایی بخش بزرگی از
کسب و کارها در نتیجه کاهش شیوع ویروس کرونا، نرخ بیکاری
کانادا در ماه ژوئن با 1.4 درصد کاهش در مقایسه با ماه قبل به 12.3 درصد
رسید. این نرخ بیکاری که 0.3 درصد بیشتر از نرخ مورد انتظار
کارشناسان بود پس ازآن رقم خورد که در ماه ژوین 953 هزار نفر دیگر
شاغل شدند که از این تعداد، 488 هزار شغل تمام وقت و 465 هزار شغل
پاره وقت بوده است.
طی این مدت نرخ مشارکت در بازار کار به 63.8 درصد رسیده که 2.4
درصد بیشتر از رقم ثبت شده ماه قبل این کشوربوده است. هم چنین نرخ
بیکاری جوانان که شمار افراد فاقد شغل 20 تا 24 سال را اندازه می گیرد با
1.9 درصد کاهش نسبت به ماه قبل به 27.5 درصد رسیده است.
متوسط نرخ بیکاری کانادا در بازه زمانی 1966 تا 2019 معادل 7.61
درصد بوده که پایین‌ترین رقم ثبت شده مربوط به ژوئن 1966 با 2.9
درصد و بالاترین رقم ثبت شده مربوط به دسامبر 1982 با 13.1 درصد
بوده است.
ناتان جانسن، کارشناس مسائل اقتصادی در موسسه آر بی سی گفت:
شمار قابل توجهی از افراد به سر کار خود بازگشتند اما هنوز تا جبران
وضعیت پیش آمده ناشی از کرونا راه طولانی در پیش داریم به ویژه آن