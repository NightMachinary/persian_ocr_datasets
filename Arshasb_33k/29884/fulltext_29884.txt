29884
چگونه فرزندان خود را در بحران بلوغ بیمه کنیم؟
فرنوش حقانی پور در گفت وگو با ایسنا، با اشاره به طبقه بندی نیازهای
انسان براساس هرم روانشناسی «مازلو»، اظهار کرد: انسان برای
رسیدن به نیازها و اهداف شخصی براساس این هرم پنج لایه عمل می کند
و والدین باید این شرایط را برای فرزندان فراهم کنند.
وی برخی از نیازهای انسان را دارای اولویت دانست و افزود: نیازهای
اساسی انسان در قاعده هرم مازلو قرار می گیرد، زیرا سطح بیشتری را به
خود اختصاص می دهد، اما دستیابی به لایه های بالایی هرم در گرو
ارضای نیازهای اساسی و اولیه است.
این روانشناس، آب و غذا و مسکن را جزو پایین ترین نیازهای انسان
دانست و تصریح کرد: والدین در تربیت فرزندان باید نیازهای اساسی
و اولیه را در اختیارشان قرار دهند و منت گذاشتن تامین این نیازها بر
فرزند مشکلات تربیتی ایجاد می کند.
حقانی پور، نیازهای روانی را بعد از نیازهای اساسی و نیازهای
خودشکوفایی را بعد از نیازهای روانی دانست و گفت: اگر به نیازهای
اساسی پاسخ داده نشود نمی توان به نیازهای سطوح بالاتر فکر کرد؛
این در حالی است که رسیدن به خودشکوفایی دغدغه اصلی همه انسان
هاست.
وی امنیت را یکی دیگر از نیازهای اساسی انسان دانست و بیان کرد: