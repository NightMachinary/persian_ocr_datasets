5420
می‌زنیم و شما تشریف بیاورید که فکر می‌کنم قضیه را به بوته فراموشی
سپرده‌اند، چون دیگر به بنده اطلاعی ندادند.
او ادامه داد: من شخصاً یک روز جمعه که خلوت بود، رفتم میدان
نقش‌جهان و دوربین را زوم کردم روی گنبد و دیدم وضعیت افتضاح
است. بندهای این ترکی که به‌اصطلاح مرمت کرده و روی گنبد سوار
کرده‌اند با بند سایر ترک‌ها هم‌خوانی ندارد،برخی از گل و برگ‌های
اسلیمی ترکی که مرمت‌شده با ترک‌های مرمت نشده تفاوت دارد و بین
ترک‌ها هم فاصله افتاده است.
این مرمتگر باسابقه خاطرنشان کرد: روی قسمت مرمت‌شده سفیدک
زده بود و این یعنی مصالحی که انتخاب کرده‌اند درست نبوده است. به
نظرم رسید که قصد دارند با آزمون‌وخطا روی گنبد شیخ لطف‌الله کار
یاد بگیرند و حتی حاضر نیستند نظر باتجربه‌ها را هم جویا شوند.
فرشته نژاد توضیح داد: متأسفانه این مدرک‌ها جوان‌ها را پرمدعا کرده
است. می‌خواهند بگویند ما اگر دکترا گرفتیم و مهندس شدیم به‌حق
بوده، برای همین هر کاری دلشان خواست می‌کنند؛ درحالی‌که تازه
بعد از گرفتن مدرک باید دست قوی کنند، زیر نظر بزرگ‌ترها کارهای
کوچک را شروع کنند، نه اینکه یک‌راست بروند سراغ اثری که نگین
فیروزۀ جهان اسلام است.
این متخصص حوزۀ مرمت گفت: گاهی می‌شنوم که می‌گویند فرشته