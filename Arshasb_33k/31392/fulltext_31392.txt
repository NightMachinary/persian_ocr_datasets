31392
وی درباره نوسانات شدید قیمت تخم مرغ در بازار نیز، توضیح داد: در
فصل سرما نگهداری تخم مرغ تا حدودی راحت تر است، بنابراین در یک
بازه زمانی عرضه تخم مرغ در بازار کم شد و دامن زدن به این شرایط سبب
شوک به تقاضا در بازار و برهم خوردن تعادل عرضه و تقاضا و افزایش
قیمت و کاهش فراوانی شد.
سخنگوی ستاد تنظیم بازار استان اصفهان گفت: خوشبختانه در استان
اصفهان زیاد با کاهش فراوانی در بحث تخم مرغ مواجه نیستیم، اما باید
کاهش قیمت داشته باشیم و در تلاشیم چرخه توزیع قیمت ها به تعادل
برسد.
وی با بیان اینکه در حال حاضر تخم مرغ با قیمت های حمایتی عرضه می
شود، گفت: روزانه بیش از 50 تن تخم مرغ با قیمت های حمایتی در بازار
اصفهان عرضه می شود و اکنون در 550 نقطه شهرستان اصفهان تخم مرغ با
قیمت مصوب توزیع می شود و تا چند روز آینده به تعادل خواهیم
رسید.
وی تصریح کرد: خوشبختانه کمبود کالاهای اساسی در بازار
نداریم، اما قبول دارم در برخی کالاهای اساسی با گرانی مواجه هستیم،
با این وجود در تلاشیم در فروشگاه های بزرگ و زنجیره ای و شرکت های
تعاونی مصرف کارکنان دولت، کارگران و ... با قیمت های مصوب
کالاهای اساسی توزیع شود.