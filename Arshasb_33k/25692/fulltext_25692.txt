25692
هیچ ملتی بدون اتکا به خود نتوانسته به پیشرفت‌ برسد. پس لازم است
دستگاه دیپلماسی کشور برنامه خود را در خصوص انتخابات آمریکا
بر پایه بدبینانه‌ترین سناریو طراحی کند. غرب‌گرایان که برای
امضای برجام پایکوبی می‌کردند امروز پاسخگوی خالی‌تر شدن
سفره مردم و بیکاری جوانان و حل نشدن مشکلات کشور باشند.
نماینده مردم دشتستان در مجلس یازدهم در عین حال با بیان این‌که «ما با
آزادی و اینترنت مخالف نیستیم» گفت: ما با مذاکره مخالف نیستیم، با
تحقیر ایرانی و خسارت محض مخالفیم. ما با پارتی‌بازی، تبعیض،
رشوه، بیکاری و فقر مخالفیم. ما طرفدار انسداد نیستیم، حامی محرمان و
مستضعفان هستیم، با آزادی مخالف نیستیم، با بی‌بندوباری و چپاول
مخالفیم با وعده‌های پوشالی مخالفیم.
وی با اشاره به برخی وعده‌های داده شده در بحبوحه امضای سند برجام
در زمینه قیمت دلار، فروش نفت و بازگشت پول‌های بلوکه شده، رونق
اقتصادی و بی نیازی مردم به یارانه گفت: امروز به جای شما و به جای
کسانی که با فرار رو به جلو به رهبری نامه سراسر کذب می‌نویسند از مردم
مظلومی که در این سال‌ها زندگی‌شان سخت‌تر شد، از جوانانی که
نتوانستند ازدواج کنند، از کارگران بیکار شده و جوانان
تحصیلکرده که کار پیدا نمی‌کنند و از بازنشستگان و فرهنگیان که فقیر
و فقیرتر شدند، عذرخواهی می‌کنم.