28148
پاکستان از آسه‌آن خواست علیه اسلام‌هراسی موضع‌گیری کند
به گزارش ایسنا به نقل از خبرگزاری آناتولی، بر اساس بیانیه‌ای از
وزارت خارجه پاکستان، این خواسته از سوی شاه محمود قریشی،
وزیر امور خارجه این کشور در بیست و هفتمین مجمع منطقه‌ای، که به
صورت آنلاین برگزار شد، مطرح شد.
این نشست به ریاست ویتنام و با حضور وزرای امور خارجه و مقامات
ارشد کشورهای مجمع منطقه‌ای آسه‌آن، برگزار شد.
قریشی در اظهارات خود، خواستار تلاش‌های بین‌المللی هم‌نوا به
منظور مبارزه با همه‌گیری کرونا و توسعه واکسنی که به عنوان یک
کالای عمومی جهانی برای همه قابل دسترس باشد، شد.
قریشی با تأکید بر تعهد اسلام‌آباد به هماهنگی بین ادیان، گفت کشورش
سال گذشته، گام مهم گشودن کریدور کارتارپور را برداشته تا
موجب تسهیل راه زائران سیک از هند و دیگر جاها شود.
وی ضمن محکوم کردن اقدامات کشورها مبنی بر تغییر
جمعیت‌شناختی قلمروهای مورد مناقشه تحت اشغال غیرقانونی
آن‌ها، بر اهمیت راه‌حل مسالمت‌آمیز اختلافات بنا بر قطعنامه‌های
مرتبط شورای امنیت سازمان ملل، تأکید کرد.
وزیر امور خارجه پاکستان هم‌چنین با تأکید بر آنکه یک افغانستان
مسالمت‌آمیز و با ثبات در صلح منطقه‌ای نقش محوری دارد، بر حمایت