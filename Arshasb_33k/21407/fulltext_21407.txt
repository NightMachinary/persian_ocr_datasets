21407
همیشه در خیابان‌ها از محل خط‌کشی عابران عبور می‌کنم اما بسیاری از
عابران بدون توجه به محل‌های خط‌کشی، مقررات را زیر پا گذاشته و از
محلی غیر از محل تعیین‌شده عبور می‌کنند، برخی از افراد نیز در
خیابان‌های پرتردد و شلوغ پل هوایی را نادیده می‌گیرند و به‌رغم
مکانیزه بودن پل‌های عابر پیاده و راحتی استفاده از آن، ترجیح
می‌دهند از عرض خیابان عبور کنند، برخی عابران بدون توجه به
چراغ‌قرمز از خیابان می‌گذرند و علاوه بر اینکه در تردد منظم
خودروها اختلال به وجود می‌آورند، ممکن است دچار حادثه
شوند، این بی‌نظمی‌ها و توجه نکردن به قانون گاهی ترافیک سنگینی
ایجاد می‌کند و همه افرادی که قانون را زیر پا گذاشتند تنها یک دلیل
دارند که عجله دارند و فرصت ندارند ثانیه‌ای از وقتشان را به بطالت
بگذرانند و این قوانین را جدی نمی‌گیرند.
در همان حال که به احترام به قانون فکر می‌کنم، سوار تاکسی شدم
راننده تاکسی که خودش کمربند ایمنی‌اش را نبسته است در واکنش به
من که در حال بستن کمربند ایمنی هستم می‌گوید «نمی‌خواهد
خودت را اذیت کنی، اینجا پلیسی نیست»، فکر می‌کنم که برخی از
مردم قانون را رعایت نمی‌کنند چراکه عوامل بازدارنده آن را
احساس نمی‌کنند و حتماً باید یک عامل بازدارنده برای آن‌ها وجود
داشته باشد.