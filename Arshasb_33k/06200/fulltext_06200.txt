6200
وزیر همه اقشار جامعه در کل عراق باشد و قدرتش را اعمال کند.
وی در خصوص تظاهرات روزهای اخیر شهرهای اقلیم گفت: برخی
طرف‌ها از اعتراضات شهرهای سلیمانیه و دیگر شهرها سو استفاده
می‌کنند و تلاش دارند آن را از طریق اقدامات خرابکارانه از مسیر
مسالمت‌آمیز به انحراف بکشانند.
بارزانی افزود: خشونت منجر به پرداخت حقوق‌ها نخواهد شد. اقلیم
در حال گذر از مرحله‌ای دشوار است که مستلزم همکاری و وحدت
همگان است، ما از حقوق قانونی مردم‌مان حمایت کرده و با تعرض به
حقوق دیگران مخالفیم.
وی از همه طرف‌ها خواست تا خطر وضعیت کنونی را درک کرده و از
تعرض به اموال عمومی و نهادهای خدمات‌رسان اجتناب کنند.
نخست‌وزیر اقلیم کردستان عراق اظهار کرد: مسؤولیت دولت، حفظ
ثبات و امنیت در همه شهرهای اقلیم است، ما از تظاهرات مسالمت‌آمیز و
متمدنانه حمایت می‌کنیم و از شهروندان می‌خواهیم که به دور از
خشونت به بیان دیدگاه و نظرات خود بپردازند.
وی با عرض تسلیت به همه خانوادگان جانباختگان اتفاقات اخیر در
اقلیم کردستان عراق افزود: حکومت اقلیم کردستان همه تلاش خود
را کرده تا راه برون رفت از وضعیت موجود را پیدا کرده و آرامی و
امینت را بازگرداند.