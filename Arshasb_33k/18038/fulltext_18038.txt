18038
سعیدی: به وضعیت آب شرب سیستان و بلوچستان رسیدگی کنید
به گزارش ایسنا، معین الدین سعیدی نماینده مردم چابهار و کنارگ در
مجلس شورای اسلامی در تذکر شفاهی جلسه علنی امروز مجلس خطاب
به وزیر نیرو گفت: شاخص دسترسی به آب شرب در جنوب استان
سیستان و بلوچستان 19 درصد است و 81 درصد مردم به صورت سقایی و با
سهمیه رقت باری آبیاری می‌شوند. چه زمانی می‌خواهید ندای
تشنگی مردمان سرزمین من را بشنوید.
وی خطاب به وزیر آموزش و پرورش عنوان کرد: وضعیت معلمان
طرح خرید خدمات چه به لحاظ پرداخت حقوق و چه به لحاظ امنیت شغلی
مورد توجه قرار گیرد.
نماینده مردم چابهار بیان کرد: آیا وزیر بهداشت سال 97
بیمارستان‌های حوزه انتخابیه کلنگ زده شده ولی هیچ اقدام
عملیاتی در آن جا اتفاق نیفتاد مردم صبر ایوب دارند ولی عمر نوح
ندارند.
وی در پایان بیان کرد: دشمنان سرزمینم بدانند که این کم لطفی‌ها و
مشکلات هرگز نمی‌تواند رخنه‌ای در پیوند استوار میان مردم و نظام
ایجاد کنند.
سعیدی: عباسعلی بنا بر توصیه پزشک معالج به آلمان می‌رود/ او از
امیدهای توکیو است