15222
دوره معاصر؛ دوران بی نظیر شعر عاشورایی
فیروز فاضلی در همایش شعرخوانی «بصیرت عاشورایی» که در اداره
فرهنگ و ارشاد اسلامی شهرستان شفت برگزار شد، با بیان اینکه شعر
عاشورایی دوره معاصر در شعر فارسی بی نظیر است، اظهار کرد: شعر
عاشورایی از حیث فراوانی به دوره صفویه بازمی گردد، اما از نظر معنا و
اصالت در دوره معاصر شکوفا شده است.
وی عاشورا را یک متن تاریخی بسته ندانست و افزود: عاشورا یک
فرهنگ است و اگر کسی این فرهنگ را بسته ببیند دیگر نمی تواند در
روزگاران مختلف تعابیر مختلف از آن را داشته باشد.
مدیرکل فرهنگ و ارشاد اسلامی گیلان، با بیان اینکه متون بسته در زمان
و زبان خودشان می مانند، گفت: متن باز لحظه به لحظه در حال بازخوانی
است و زمان و مکان محدود ندارد.
فاضلی، فرهنگ را نیازمند عاملیت و کلیت دانست و اضافه کرد: انسان
عاملیت فرهنگ است و در فرهنگ عاشورا نیز شاهد رقم خوردن این
حادثه به دست انسان و بازخوانی آن توسط انسان هستیم، اما کلیت
فرهنگ مطابق اقشار و نهادهای مختلف قابل تغییر است.
وی با بیان اینکه انقلاب اسلامی زمینه پرداختن به فرهنگ عاشورا را
فراهم کرده است، یادآور شد: تا قبل از شیخ عباس قمی، روضه خوانی
عاشورا تنها از کتاب «روضه الشهدا» اثر ملا حسین واعظ کاشفی انجام