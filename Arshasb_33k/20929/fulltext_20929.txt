20929
اظهارکرد: فرار ما از این کمپ دروغ است. در این زمینه مشکلی بین
باشگاه ما و پیمانکاری که این کمپ را برای تیم در نظر گرفته بود، به
وجود آمد و بعد نیز به خاطر این‌که تست کرونای یکی از بازیکنان ما
مثبت شده بود، یکسری شیطنت‌ها ایجاد شد که به بازیکنان نفت، شام و
ناهار ندهید و همین باعث شد که در نهایت این کمپ را ترک کنیم.
وی ادامه داد: به هر حال صحبت‌های مطرح شده در خصوص تغییر مکان
اردوی تیم در تهران، کاملا نادرست است، زیرا قرار شد هزینه
اقامت‌مان در آن کمپ، طی یک فاکتور به باشگاه تحویل داده شود تا
مسئولان باشگاه نیز آن‌ مبلغ را پرداخت کنند و اصلا مشکلی در این
زمینه وجود ندارد.
مربی تیم فوتبال نفت‌مسجدسلیمان گفت: وقتی در این کمپ اقامت
داشتیم، به ما گفتند ساختمان محل اقامت را ترک کنید و به ساختمان
دیگری در کمپ بروید. این ساختمان نیز از شرایط سرمایشی خوبی
برخوردار نبود و بازیکنان ما هم زیر بار حرف زور نرفتند و در نهایت نیز
در هتل دیگری که شرایط خیلی بهتری از آن کمپ دارد، مستقر شدیم.
وی با بیان این‌که شرایط تمرینی‌مان در اردوی تهران بسیار خوب است
و باشگاه‌نیز با چنگ و دندان تمام هزینه‌های تیم را پرداخت می‌کند،
افزود: نمی‌شود مشکلات مالی را کتمان کرد و باید فکر اساسی در این
زمینه صورت بگیرد اما باشگاه تمام تلاش خود را داشته است.