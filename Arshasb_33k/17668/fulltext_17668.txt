17668
وی خاطرنشان کرد: هرکجا مشاهده کردیم که شرایط به‌نحوی‌که
می‌خواهیم پیش نمی‌رود باید از قانون و ابزار قهریه استفاده کنیم
چراکه هیچ‌چیزی نباید برای ما مهم‌تر از سلامت عمومی باشد؛ برای
مثال در صنوف؛ ما علاقه‌ای به تعطیلی صنوف نداریم و آخرین مرحله
تعطیلی است؛ اگر یک صنف علی‌رغم تأکید و تذکر موارد بهداشتی را
رعایت نکند معاون دادستان باید ورود پیدا و آن را پلمب کند، معیشت
برای ما اهمیت دارد اما رعایت پروتکل‌ها باید جدی گرفته شود.
جمالی‌پور یادآور شد: در جلسات ستاد کرونا باید جمع‌بندی از
محیط بیرون ارائه شود که در کدام بخش مردم بی‌توجه هستند و آن
بخش اولویت اصلی ستاد قرار بگیرد، برای کنترل،مقابله و پیشگیری
این ویروس باید از مراکز حساس مانند بازار، بازیگاه‌ها، مدارس و
سایر تجمعات مردمی مراقبت بیشتری به عمل آید تا بتوانیم شرایط را به
نحو مطلوب‌تری به نفع سلامت مردم تغییر دهیم.
وی اظهار کرد: ابلاغ یک مصوبه کافی نیست و اجرای آن اهمیت دارد،
متأسفانه این روزها برخی بی‌تفاوتی‌ها نسبت به شیوع این ویروس در
ساختار اجتماعی جامعه ایجادشده است که باید پیگیری شود و
موردبررسی قرار بگیرد، همچنین باید رعایت دستورالعمل‌های
بهداشتی و مراقبت‌های لازم در اولویت برنامه‌هایمان باشد.
استاندار قزوین یادآور شد: اگر روند به همین شکل ادامه داشته باشد ما