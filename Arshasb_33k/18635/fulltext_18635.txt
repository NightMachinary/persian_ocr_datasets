18635
جمعیت سالن را آنها تشکیل داده اند. وقتی اینها شعار دادند ما فقط
نشستیم و گوش کردیم و اینها شعارهایشان را دادند. دیدند ما هیچ
کاری نمی کنیم. یک عده از مردم عادی هم که آمده بودند هم دست زدند
که ما کارمان را شروع کنیم. من هم به پرویز گفتم که تصنیف آخر را اجرا
کنیم و بعد برویم. ما دو قسمت برنامه داشتیم در هر کدام پنج تصنیف بود
که فقط تصنیف آخر را اجرا کردیم و بلند شدیم و رفتیم بیرون و بچه ها
سازهایشان را هم آوردند. به کسی که برنامه را اعلام می کرد گفتم پشت
میکروفون بگوید به احترام کسانی که از راه های دور و نزدیک بلیت
خریده و آمده بودند ما این تصنیف را اجرا کردیم ولی به اعتراض از این
بی حرمتی که اینها به ساحت هنر و شما مردمان داشتند، کنسرت را تعطیل
می کنیم و پول هایتان را پس بگیرید و بروید. بعدا معلوم شد
برگزارکننده خودش با اینها دستش یکی بوده که من پشت صحنه آمدم
هرچه توانستم به او گفتم.
به دلیل همین اخلال در این کنسرت، سه کنسرت دیگر را اصلا برگزار
نکردیم. کلی هم شخص خودم ضرر و زیان برای کنسرت ها دادم،
مخارج و پول سالن هم افتاد گردن من و همه را پرداخت کردم. هیچ کس
نیست که بگوید آفرین شجریان که این کارها را کردی! من نمی
خواستم کار سیاسی بکنم. ما از سیاست به دور هستیم اما عده ای کار
سیاسی می کنند و برنامه ما را به هم می زنند.