24908
نارضایتی فرماندار از وضعیت ساختمان اداری آب شیراز
محمدرضا امیری که در راستای ارزیابی عملکرد ادارات و پایش
رعایت پروتکل‌های بهداشتی، به طور سرزده از اداره امور منابع آب
شهرستان شیراز بازدید می‌کرد، گفت: مناسب سازی ساختمان‌های
اداریدر راستای تکریم شهروندان به ویژه سالمندان و افراد ناتوان
جسمی و حرکتی، باید در اولویت کار سازمان‌ها و ادارات باشد.
به گزارش ایسنا به نقل از روابط عمومی فرمانداری شیراز، او با تاکید بر
اینکه در ارائه خدمات مطلوب به مردم هیچ عذری از ادارات و مدیران،
پذیرفتنی نیست، بر ضرورت ارائه خدمات مردمی و میز خدمت در
طبقات همکف تاکید و خاطرنشان کرد: نبود آسانسور و پله های
استاندارد در محیط‌های اداری به ویژه در اداراتی که امکان اصلاح
وضعیت موجود فراهم است، پذیرفته نیست و در راستای رفاه حال
مردم شیراز تعویض ساختمان اداره آب منطقه ای در حال حاضر یک
ضرورت لازم‌الاجرا است.
فرماندار شیراز همچنین از نحوه ارائه خدمات به شهروندان ابراز
نگرانی و تاکید کرد: پراکندگی خدمات در سطح شهرستان علاوه بر
ایجاد مزاحمت و هزینه مضاعف برای ارباب رجوع بر حجم ترددهای
غیرضروری شهروندان در سطح شهر نیز خواهد افزود.
نارضایتی و نگرانی سعودی‌ها از تصمیمات ریاضتی دولت