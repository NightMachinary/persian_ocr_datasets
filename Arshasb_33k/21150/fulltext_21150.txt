21150
مربوط، این طرح را بررسی خواهند کرد و نظرات دیگر نمایندگان را
هم اخذ می‌کنیم، پس از آن طرح در صحن علنی مجلس ارائه خواهد شد تا
درباره آن تصمیم‌گیری شود.
طرحی مناسب برای تعیین مهریه حداقلی، ضرورت تقویت قوانین
حمایتی از زنان
احتمالا با قیمت 11 میلیونی امروز سکه، دستیابی بسیاری از خانم‌ها به
مهریه میلیاردی غیرممکن است، چراکه خیلی از آقایان حتی امکان
پرداخت ماهانه یک ربع سکه سه‌میلیون تومانی را هم نخواهند داشت.
بنابراین شاید بتوان گفت طرح فعلی برخی نمایندگان مجلس برای
محاسبه حداقل مهریه عندالمطالبه با مبنای 5 هزار روز حقوق یک
کارگر منطقی باشد و جلوی برخی وسوسه‌ها و رفتارهای هیجانی را
بگیرد اما در کنار آن باید به نکات مهمی هم توجه داشت تا آسیب‌های
تحمیل‌شده به زنان سرپرست خانوار (که از همسران خود جدا
شده‌اند) بیشتر نشود. این درست که نوسانات قیمت سکه با میزان
افزایش حقوق کارمند و کارگر تناسبی ندارد و به تبع آن، سال به سال بار
مالی مهریه روی دوش مردان سنگین‌تر می‌شود، اما از طرف دیگر باید
پذیرفت که متاسفانه هزینه‌های زندگی روزمره هم تابع قیمت سکه و
دلار است و اگر قرار باشد یک زن، بعد از جدایی از همسرش، هزینه‌های
یک زندگی را خودش تامین کند مطمئنا زیر بار این هزینه‌ها شانه خم