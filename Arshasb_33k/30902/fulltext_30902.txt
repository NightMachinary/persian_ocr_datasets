30902
اسفند ماه کوتاه آمده‌اند.
مطابق اعلام رئیس اتحادیه مشاوران املاک تهران، دفاتر املاک
می‌توانند از پایان ماه جاری با حفظ اصول بهداشتی در جهت مقابله با
ویروس کرونا فعالیت خود را آغاز کنند.
بر اساس اعلام وی، به منظور حفظ فاصله اجتماعی و رعایت اصول
سلامت و بهداشت عمومی، اتحادیه املاک در پایان ماه جاری فعالیت
خود را با حضور یک پنجم نیروها آغاز می کند.
از سوی دیگر بررسی فایل های موجود در بازار مسکن نشان می دهد که
نرخ رشد قیمت‌های پیشنهادی در مناطق جنوبی و مناطق پر تقاضا بیش
از واحدهای مسکونی عرضه شده در شمال تهران است. به خصوص در
بخش املاک لوکس و نیمه لوکس طبق معمول سال های گذشته رکود
بیشتر و رشد قیمت کمتری مشاهده می شود.
برآوردها حاکی از آن است که در فروردین ماه، قیمت آپارتمان در
مناطق 1 تا 5 از ثبات بیشتری نسبت به دیگر مناطق شهر تهران برخوردار
است و این وضعیت دست کم تا زمان ماندگاری ویروس کرونا ادامه
خواهد داشت.
جدا از کاهش انعقاد قرارداد حضوری در دفاتر املاک، طبق برآوردی
که از افت فعالیت 30 کسب و کار آنلاین به علت شیوع ویروس کرونا
انجام گرفته، آگهی‌های یک سامانه ملکی 15 درصد کاهش یافته است.