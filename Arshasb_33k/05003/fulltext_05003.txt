5003
رئیس دانشگاه آزاد اسلامی واحد بروجرد ادامه داد: دلیل دیگر،
نیروی انسانی ماهری است که در این خصوص در این دانشگاه مانند
گروه شیمی، گروه فیتوشیمی، گروه‌های کشاورزی و منابع طبیعی
داریم.
جاوید خاطرنشان کرد: ازجمله کارهای پژوهشی که در زمینه
گیاهان دارویی انجام شده است، چاپ پنج کتاب در زمینه گیاهان
دارویی است، استادانی داریم که رشته آنها به گیاهان دارویی مربوط
است و در سطح کشور درجه یک هستند مانند دکتر لاری که دانشیار
گروه زیست‌شناسی است و طرح کشوری با سازمان برنامه و بودجه به
ارزش 400 میلیون تومان اجرا کرده بود.
وی بیان کرد: گروه‌های مختلفی در واحد بروجرد داریم که کارهای
تحقیقاتی و طرح‌های پژوهشی در زمینه گیاهان دارویی اجرا
کرده‌اند و در کنار آن هسته‌های فناور فعالی داریم که در زمینه
داروهایی گیاهی کار می‌کنند و در حال تبدیل‌ به شرکت‌های
دانش‌بنیان هستند.
رئیس دانشگاه آزاد اسلامی واحد بروجرد اضافه کرد: در این دانشگاه
طرح‌های متعدد پژوهشی را نیز اجرا کرده و به پایان رسانده‌ایم و
گروه‌های مختلف مقالات متعددی در زمینه گیاهان دارویی در
مجله‌های معتبر و با رتبه‌های بالا چاپ کرده‌اند.