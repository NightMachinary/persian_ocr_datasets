29387
وی تاکید کرد: متأسفانه بخش‌هایی از دولت امریکا فعلاً به قواعد بین
المللی پایبندی ندارد و مشکل یکجانبه گرایی آمریکاست.
بهاروند ادامه داد: با تشکیل سازمان ملل متحد همه کشورها پایبندی
خود را به آن اعلام کردند، اما دولت آمریکا همیشه تزی به نام استثناگری
آمریکا داشته و با یکجانبه گرایی و نادیده گرفتن اصول و ارزش‌های
بین المللی متأسفانه به تعهدات خود عمل نکرده است بطور نمونه اگر
آمریکا ادعا کند موارد بهداشتی و قضایی تحریم نیست این ادعای غلط
و پوچی است چرا که وقتی شما تبادلات پولی و بانکی ندارید و
نمی‌توانید چیزی را پرداخت کنید چه فرقی می‌کند تحریم باشید یا
نباشید.
معاون وزیر امور خارجه افزود: به هر حال ما کشوری هستیم که همیشه از
بحران‌ها توانسته ایم عبور کنیم و می‌توان گفت مردم ما با بقیه جهان
متفاوت هستند و در حالت بحران توانسته ایم خودمان را به جلو ببریم و در
حال حاضر به نحوی داریم این کار را انجام می‌دهیم، اما این چیزی از
مسئولیت امریکا به خاطر نادیده گرفتن قواعد و اصول کم نخواهد
کرد.