24196
معرفی پرت کننده یک قلاده سگ از ساختمان به مرجع قضایی در
رودسر
علی محمدپور در جمع خبرنگارانگفت: شخصی که نسبت به اذیت و
آزار یک قلاده سگ اقدام کرده بود شناسایی و به مرجع قضایی معرفی
شد.
وی افزود: این فرد در رحیم آباد شهرستان رودسر نسبت به پرت کردن
یک قلاده سگ از طبقه دوم ساختمان اقدام کرده بود توسط مامورین
یگان حفاظت این اداره شناسایی و با تشکیل پرونده تخلف به مرجع
قضایی رحیم آباد معرفی شد.
محمدپور ادامه داد: یکی از سازمان های مردم نهاد این شهرستان
بلافاصله جهت درمان به موقع و تیمار حیوان آسیب دیده اقدام کرد.
وی تصریح کرد: حیوان آزاری یکی از انواع بداخلاقی های
اجتماعی، بزهکاری یا اختلالات روانی است که موجب جریحه دار
شدن افکار عمومی شده و جرم تلقی می شود.
رییس اداره حفاظت محیط زیست شهرستان رودسر با اشاره به توصیه
های مکرر در آیات و روایات اسلامی نسبت به محبت به حیوانات و عدم
اذیت و آزار این مخلوقات گفت: مامورین یگان حفاظت محیط زیست
نسبت به این ناهنجاری زیست محیطی حساس بوده و با قاطعیت با عوامل
آن و متخلفین برخورد می کند.