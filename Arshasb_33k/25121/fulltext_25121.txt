25121
مردم درخواست می کنیم با رعایت دستورالعمل های بهداشتی مراقب
سلامت خود و خانواده شان باشند.
نجابت: دو حکم روز گذشته قوه قضاییه در راستای عدل و داد بود
به گزارش ایسنا، روح الله نجابت در جلسه علنی امروز یکشنبه مجلس
شورای اسلامی در نطق میان دستور خود گفت: در شرایطی که نظام سلطه
در تلاش است علاوه بر فشارها یک جنگ تمام عیار اقتصادی را علیه امت
اسلامی به راه بیندازد از یک سو شاهد عادی سازی روابط برخی
کشورهای عربی با رژیم نامشروع صهیونیستی هستیم که خیانت به
اسلام و مردم مظلوم فلسطین است. از سویی دیگر شاهدیم که ملت ایران
همچنان پرقدرت در صحنه ایستاده و هر چه در توان دارد در مسیر حق
گذاشته است.
نماینده مردم شیراز در مجلس با استناد به سخنان مقام معظم رهبری در
مورد عدالت گفت: عدالت مفهوم بالایی است، خواسته طبیعی همه
آحاد بشر در طول تاریخ بوده است. حتی قیام امام زمان عج برای تحقق
عدل و عدالت است. متاسفانه در نظام جمهوری اسلامی عدالت
جایگاهی را که باید داشته باشد، ندارد. و این هم به معنی ضعف در مقام فهم و
تحلیل و هم در زمینه عمل و تلاش است.
نجابت در ادامه نطق خود در مورد مفهوم عدالت خواهی گفت: اگر
عدالت خواهی ذیل عدالت اجتماعی تاریخی نباشد کور است.