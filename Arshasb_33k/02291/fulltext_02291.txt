2291
ادامه حملات هوایی ترکیه به شمال عراق و آواره شدن ده‌ها خانوار
به گزارش ایسنا، به نقل از ارم نیوز، منطقه کانی ماسی در استان دهوک عراق
شاهد حملات توپخانه‌ای نیروهای ترکیه بود.
در همین راستا، مدیر منطقه کانی ماسی به رسانه‌های کرد زبان اعلام
کرد که شش توپ به روستای بیدهی اصابت کرد و منجر به تخریب 10
خانه شد.
وی افزود: در این حملات همچنین خسارت‌هایی به اراضی
کشاورزی روستا وارد و باعث ایجاد رعب و وحشت میان اهالی شد.
این مقام عراقی در ادامه تصریح کرد: این نخستین باری است که مرکز
روستا هدف حملات هوایی قرار می‌گیرد و جنگنده‌های ترکیه از
صبح شنبه مشغول گشتزنی بر فراز بیدهی بودند.
در همین حال، یک منبع محلی نیز گفت که شنبه ده‌ها خانواده ساکن منطقه
زاخو در پی تداوم حملات هوایی ترکیه به مناطق امن‌تر کوچ کردند.
وی افزود: اغلب خانواده‌های مذکور مسیحی بوده و ساکن مناطق
شرنسا و سهل تح هستند و مراکز عبادت و مغازه‌ها در این مناطق بسته شده
است.
ارتش عراق مدتی است که عملیات نظامی را برای هدف قرار دادن
نیروهای حزب کارگران کردستان عراق (پ‌ک‌ک) در شمال این
کشور آغاز کرده است.