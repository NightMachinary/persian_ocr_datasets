30882
برای تماشای این سر و صدا جمع شده اند اما نکته جالب صحبت های
مغازه دار است که می خواهد سریع تر این قائله تمام شود. او می گوید: من
از صبح تا شب در مغازه هستم و نمی توانم تمام این مدت ماسک بزنم، مغازه
ما هم معمولا خلوت است. همه این قدر گرفتاری دارند، نمی شود که
اعصاب همدیگر را بیشتر از این خرد کنیم.
ساده سازی قوانین برای ادامه زندگی
کمال حیدری، معاون بهداشت دانشگاه علوم پزشکی اصفهان و
رییس مرکز بهداشت استان در گفت وگو با ایسنا، درباره رعایت شیوه
نامه های بهداشتی، اظهار کرد: تاکنون نشست های فراوانی با اصناف و
متصدیان واحدهای صنفی پررفت و آمد مانند هایپرمارکت ها و
فروشگاه های بزرگ برگزار کرده ایم. وزارت بهداشت برای حفظ
سلامتی مردم و همچنین با توجه به شرایط اقتصادی و این که افراد بتوانند
زندگی خود را ادامه دهند و مشکل معیشتی برایشان ایجاد نشود، شیوه
نامه هایی را مشخص، ساده سازی و اجرایی کرد تا مردم هم بتوانند
زندگی کنند و هم سالم بمانند.
وی با انتقاد از کمرنگ شدن رعایت شیوه نامه های بهداشتی در جامعه،
ادامه داد: متاسفانه رعایت شیوه نامه های بهداشتی در جامعه کمرنگ
شده و حتی به نظر می رسد که به دست فراموشی سپرده شده، یعنی انگار
برای برخی افراد خطر کووید 19 عادی شده است.