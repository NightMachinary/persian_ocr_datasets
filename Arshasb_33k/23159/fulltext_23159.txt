23159
فردی را در دستور کارمان قرار دهیم و هم‌اکنون بیشتر روی این موارد
تمرکز کرده‌ایم. وقتی سفرهای کاری انجام می‌شد و عملاً جایی برای
اقامت شبانه نبود ظرفیت هتل‌ها با زیر 50 درصد صرفاً جهت همین
سفرهای کاری فعال شد.
غلامی در این خصوص که فاصله‌گذاری اجتماعی در اصناف و
فروشگاه‌ها رعایت نمی‌شود و قوه قهریه‌ای برای کنترل وجود ندارد،
تصریح کرد: با یک دوره گذار 70 روزه و با تبلیغات گسترده‌ای که در
صدا و سیما انجام شد می‌توان گفت که یک مسئولیت فردی و اجتماعی
تبیین شد و خود مردم هستند که باید این مصوبات و فاصله‌ها را رعایت
کنند. اینکه بخواهیم سیستم انتظامی و نظامی در سطح استان داشته
باشیم که همه‌جا کنترل‌ها را انجام دهند قاعدتاً حجم نیرویی به این
وسعت را نداریم که برای مثال جلوی فروشگاه‌ها و تمام خطوط
اتوبوسرانی نیرو بگذاریم.
سخنگوی ستاد استانی مقابله با کرونا در استان اصفهان، افزود: اما
همکاری‌هایی را از طریق تلفن 3113 با تمام نیروهای نظامی و انتظامی
داریم که اگر مردم با این خط تماس بگیرند بلافاصله تیم‌های بازرسی به
محل اعزام می‌شوند و با اقداماتی که انجام می‌دهند امنیت و
فاصله‌گذاری را در این مکان‌ها برقرار می‌کنند. البته انتظار اصلی از
مردم است که خودشان فاصله‌گذاری اجتماعی را رعایت کنند.