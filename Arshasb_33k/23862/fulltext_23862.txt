23862
حضرت آیت‌الله خامنه‌ای با تأکید مجدد بر این موضوع که علاج
مشکلات کشور در داخل است، گفتند: اگرچه بسیاری از مشکلات ما
مربوط به خارج از کشور است اما علاج آنها در داخل و با تکیه بر محاسبه
درست و نگاه صحیح به مسائل کشور و منطقه و با بکارگیری تدبیر،
تلاش، خرد و عزم راسخ است، بنابراین نباید علاج را در خارج از کشور
جستجو کرد چرا که ما هیچ خیر و بهره‌ای از خارج نمی‌بینیم و سر و
صدای اراذل مسلط بر ملت آمریکا نیز نباید ذهن کسی را مشغول کند.
بخش دیگری از سخنان فرمانده کل قوا در مراسم مشترک
دانش‌آموختگی نیروهای مسلح به بیان چند توصیه به دانشجویان و
مسئولان این دانشگاهها اختصاص داشت.
حضرت آیت‌الله خامنه‌ای با اشاره به تحول در تهدیدها، مقابله با آنها را
نیز نیازمند برنامه‌های جدید دانستند و تأکید کردند: در پژوهش‌های
دانشگاههای نیروهای مسلح باید پیش‌بینی تهدیدهای جدید و
شناخت راههای مقابله با آنها مورد توجه جدی قرار بگیرد.
ایشان تجربیات نیروهای مسلح در دوران دفاع مقدس را سرمایه‌ای
ارزشمند خواندند و با تأکید بر لزوم تبدیل آن تجربیات برجسته به
نظریات دفاعی و بسط و تکمیل آنها، بر توجه ویژه به تربیت اخلاقی در
دانشگاههای نظامی توصیه کردند و گفتند: البته این توصیه برای همه
جوانان کشور بویژه نیروهای انقلابی است که باید اخلاص و