6726
پورمحمدی گفت: این‌که برخی صاحب‌نظران اعلام می‌کنند که
انتقال آب ارس به تبریز پرهزینه بوده و راه چاره نیست، این‌گونه نبوده
و انتقال آب رود ارس به تبریز، راهکار ضروری حل این مشکل است،
چراکه از این طریق هم از منابع آبی خود به خوبی استفاده کرده و
نمی‌گذاریم از کشور خارج شود و هم این‌که میزان حق‌آبه استان نیز
محقق می‌شود؛ همچنین این خط انتقال، نقش پدافندی هم خواهد
داشت. وی در خصوص انتقال آب رود ارس به تبریز گفت: به صورت
جدی پیگیر اجرای این طرح هستیم و با توجه به مشکل تأمین اعتبار به
خاطر تحریم‌های اقتصادی، راه‌حل‌های جایگزین را تعریف کرده و
این طرح را اجرایی می‌کنیم. وی در ادامه با بیان این‌که تبریز، شبکه
آب، زون بندی و چاه‌های تعادل درست و حسابی ندارد، گفت:
این‌گونه نیست که متولیان امر بیکار نشسته‌ باشند، بلکه در تکاپو و
تلاش هستند و با وجود تنگناهای مالی، پروژه‌های بزرگی اجرا
می‌شود و شاید طی سال‌های اخیر بیشترین سرمایه‌گذاری در استان در
حوزه آب و انرژی بوده است. استاندار آذربایجان‌شرقی در خاتمه
تاکید کرد: به تدریج جمعیت شهر تبریز هم در حال افزایش بوده و هم
اکنون حدود 40 درصد مردم استان در این شهر زندگی می‌کنند و نیاز
آبی نیز رو به افزایش است که باید به نسبت افزایش جمعیت، به فکر تامین
آب هم باشیم.