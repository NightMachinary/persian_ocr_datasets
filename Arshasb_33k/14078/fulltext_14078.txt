14078
امروز همه ما را وادار کرده که زیست جدیدی را در پیش گیریم و با سبک
جدیدی فعالیت کنیم. اما مهم این است که برای هر کاری بتوانیم آن
فعالیت را در چارچوب پروتکل‌ها ادامه دهیم و آن کار تعطیل نشود.
وی یادآور شد: اگر از ابتدا قرار بود کارها را تعطیل کنیم چقدر به
زندگی مردم لطمه وارد می‌شد و جدای از تامین نشدن ضروریات
زندگی آنان، نشاط اجتماعی هم از میان می‌رفت و در زمینه نیازهای
معنوی هم به مشکل می‌خوردیم.
رییس جمهور با بیان اینکه دانشگاه مرکز نوآوری است و جایگاهی
است که مدیران آینده ما را تربیت می‌کند، تاکید کرد: دانشگاه
همواره فضای نقادی است. نقادی نسبت به حکومت، حاکمان، دولت و
جامعه ماست. شاید هیچ جایی مانند دانشگاه برای نقادی جدی‌تر
نباشد و وقتی این نقادی با در نظر گرفتن واقعیت‌های جامعه باشد، قطعاً به
نفع ماست.
وی با یادآوری تحریم‌های آمریکا و شکست آنان در زمین زدن
اقتصاد ایران، گفت: ما باید روی پای خودمان بایستیم و به درون بنگریم
و از توانمندی داخلی استفاده کنیم اما این واقعیت هم هست که بدون
تعامل با جهان زندگی کردن بسیار سخت و گاهی ناممکن است. ما باید
بتوانیم آنچه تولید می‌کنیم صادر کنیم و در مواردی که چیزی در
داخل موجود نیست، بتوانیم آن را وارد کنیم.