18997
مورد نیاز شهری که گناهی نابخشودنی است، شرمنده نباشند.
پرونده مسکن مهر تا پایان سال جاری باید بسته شود
معاون هماهنگی امور عمرانی استانداری البرز در ادامه با تاکید بر لزوم
بسته شدن پرونده مسکن تا پایان سال جاری یادآور شد: دغدغه
مدیران شرکت‌های خدماتی استان در خصوص نامناسب بودن
جانمایی‌های صورت گرفته پروژه‌های مسکن مهر منطقی و معقول
است اما به هر ترتیب باید به این نکته توجه کرد که سیستم قائل به فرد نیست و
باید در قبال تصمیمات کلان ملی مسئول بود چرا که مردم با امید در این
پروژه‌ها شرکت کردند تا صاحب خانه شوند.
وی ادامه داد: در این زمینه لازم است با برگزاری نشستی تخصصی با
حضور مدیران کل دستگاه‌های اجرایی متولی امر مسکن مهر نسبت به
رفع و رجوع مشکلات باقیمانده اقدام کرده و تمامی واحدها به
صاحبان آنها واگذار شود.
درویش پور در ادامه به اقدام شایسته دولت در حوزه تامین مسکن برای
اقشار کم درآمد جامعه اشاره کرد و گفت: نگاه مدیریت استان در حوزه
طرح اقدام ملی مسکن در حوزه توسعه شهری با هدف بازسازی
بافت‌های فرسوده، خودمالکی و مشارکتی به منظور استفاده از
ظرفیت بخش خصوصی و عدم هزینه کردهای گزاف در حوزه تامین
زیرساخت‌های مورد نیاز است که می‌تواند به نفع مردم و استان باشد.