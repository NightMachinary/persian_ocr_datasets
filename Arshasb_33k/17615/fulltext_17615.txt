17615
برنامه‌ریزی برای طرح اوقات فراغت تابستان با توجه به شرایط
کرونایی کشور شد و گفت: یکی از راه های پیشگیری از خشونت و نیز
وقوع آسیب‌های اجتماعی، برنامه‌ریزی فرهنگی برای جامعه بویژه
در اوقات فراغت است.
وی از دانشکده علوم پزشکی خواست تا نسبت به انجام وظایف اداری
در خصوص پیشگیری از خشونت در شهر آوه اقدام کند. همچنین
اداره اوقاف و امور خیریه نسبت به تعیین محدوده امامزادگان فضل و
سلیمان(ع) اقدام عاجل صورت دهد تا بتوان با مشارکت خیرین در
خصوص مرمت، بهسازی و توسعه بنای این امامزاده تلاش کرد.
امام جمعه آوه در ادامه، به مشکلات شهر آوه اشاره کرد و افزود: تقویت
مبلمان شهری، احداث پارک و افزایش سرانه فضای سبز شهری، رفع
کمبودهای درمانگاه شبانه روزی آوه و رفع مشکلات اجرای طرح
مسکن ملی جوانان در این شهر از مهمترین مطالبات شهروندان آوه
است.
وی خواستار تخصیص اعتبارات لازم برای شهرداری آوه به منظور
اجرای طرح‌های عمرانی و خدماتی شد و افزود: با واگذاری زمین از
طریق مزایده در اجرای طرح مسکن ملی در شهر آوه و نوبران گامی در
جهت خانه‌دار شدن جوانان برداشته شد، اما به دلیل قیمت بالای آن
سطح مشارکت مردم پایین بود.