22794
محمدجواد کولیوند قائم مقام وزیر کشور در امور مجلس شد
به گزارش ایسنا، متن حکم عبدالرضا رحمانی فضلی وزیر کشور
خطاب به محمدجواد کولیوند بدین شرح است:
«با عنایت به مراتب تعهد، تجارب مفید و موثر، به موجب این حکم
جنابعالی را به سمت قائم مقام وزیر در امور مجلس منصوب می‌نمایم.
تعامل پویا، کارآمد و اثربخش با مجلس شورای اسلامی و ارتقای سطح
مراودات و تعاملات مربوط و تلاش در جهت تقویت آن، ایجاد
هماهنگی در کلیه حوزه‌ها و بخش‌های وزارت متبوع در ارتباط با
پیگیری امور مربوط به نمایندگان محترم مجلس شورای اسلامی و
بررسی و اعلام نظر راجع به طرح‌ها و لوایح، از جمله اموری است که
انتظار دارد با جدیت در جهت تحقق آن کوشش و اهتمام نمایید.
توفیق روزافزونتان را در پیروی از منویات رهبر معظم انقلاب اسلامی
حضرت آیت ا... العظمی خامنه ای «مدظله العالی» در جهت پیشبرد
اهداف متعالی نظام مقدس جمهوری اسلامی ایران و سیاست‌ها و
برنامه‌های دولت تدبیر و امید از درگاه پروردگار قادر متعال
خواستارم.»
براساس این گزارش، در پیشینه سوابق خدمتی کولیوند، تصدی
مسئولیت در وزارت امور خارجه، فرماندار، معاون پست بانک ایران،
معاون استاندار و نمایندگی مردم در دوره‌های نهم و دهم مجلس