17751
سرانه فضای آموزشی یزد از میانگین کشوری بالاتر است
«سیدجواد حسینی» پیش از ظهر امروز 21 خردادماه در جریان سفر
خود به یزد با حضور در آیین خشت‌گذاری آموزشگاه خیری
دانش‌آموزان آسیب دیده بینایی در این استان، اظهار کرد: استان یزد
از لحاظ ساخت و تجهیزات فضای آموزشی در کشور می‌درخشد و
الگوی بسیاری از استان‌ها است.
وی ضمن قدردانی از خیرین مدرسه ساز با بیان این‌که یک سوم مدارس
کشور توسط خیرین ساخته شده است،‌ افزود: استعداد، ظرفیت مالی و
ظرفیت تشخیص درست، بزرگترین نعمتی است که خداوند به خیرین
داده است.
معاون وزیر آموزش و پرورش گفت: مدرسه شوقستانی است که اگر به
شوق درآید جامعه را به اشتیاق در خواهد آورد و فردای جامعه از امروز
مدارس رقم خواهد خورد و سعادت جامعه فردا منوط به مدرسه امروز
است.
حسینی با اشاره به این‌که در پهنه سرزمین ایران خیرین استان یزد
همچون دانش آموزان این دیار درخشان هستند، تصریح کرد: باید
دست همه خیرین مدرسه ساز را که جامعه فردا را می‌سازند بوسید و آنان
در قلب آموزش و پرورش قرار دارند.
رئیس سازمان آموزش و پرورش استثنایی کشور در ادامه با بیان