32173
یزد امسال در لیگ برتر کشتی فرنگی نماینده دارد
«عبدالمهدی نصیرزاده» در نشست با مسئولان استان یزد، افزود:
ظرفیت این رشته در یزد بسیار خوب است و تاکنون اقدام‌های موثری
برای توسعه کشتی با همکاری مسئولان صورت گرفته است.
وی ادامه داد: یزد بدون شک با توجه به شهرهای صنعتی و معادن متعددی
که دارد، می‌تواند با پشتوانه مالی خوبی در لیگ برتر کشتی فرنگی
حاضر شود و بدون شک حمایت و همراهی حامیان موضوع مهمی
است.
رئیس سازمان لیگ کشتی در این نشست که با حضور «احمد ترحمی»
معاون سیاسی، امنیتی و اجتماعی استاندار، «مسعود شریعتی» و
«سیداحمد هاشمی» مدیر کل و معاون ورزشی اداره کل ورزش
وجوانان استان و همچنین «مجتبی صدقی» رییس هیات کشتی استان
یزد برگزار شد، خاطرنشان کرد: با توجه به تجربه موفق یزد در برگزاری
فینال لیگ کشتی فرنگی سال 98 و با موافقت هیات رییسه سازمان لیگ،
وعده دادیم که یک تیم از این استان را بتوانیم در لیگ برتر سال 99 داشته
باشیم.
«احمد ترحمی» معاون استاندار یزد هم از حضور یک نماینده از استان
در لیگ برتر کشتی فرنگی استقبال کرد و گفت: هزینه‌کردن در ورزش
معنا ندارد و به نوعی در این بخش، سرمایه‌گذاری است.