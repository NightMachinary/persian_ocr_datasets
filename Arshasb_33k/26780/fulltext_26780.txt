26780
به‌عنوان مثال ممکن است مصرف مشروبات الکلی در یک جامعه
به‌عنوان امری بهنجار و حتی پسندیده باشد، ولی در جامعه‌ای دیگر به
شدت از مصرف آن پرهیز شود و حتی از نگاه دین حاکم بر آن جامعه، امری
حرام باشد و چه بسا ممکن است در زمانی دیگر در همان جامعه که مصرف
مشروبات الکلی امری بهنجار است، امری کاملاً نابهنجار خوانده و با
مجازات غیررسمی یا حتی رسمی همراه شود.
وی تأکید کرد: باید توجه داشت که بسنده کردن به چنین شواهدی ما را
در دام نسبیت‌گرایی می‌اندازد و برای پرهیز از پیامدهای
تهدیدآفرین آن باید مبنا و معیاری روشن را اساس تحلیل و تبیین
موضوع قرار داد که به نظر می‌رسد نگاه دین اسلام در این باره بسیار
راهگشاست. کرم‌الهی با اشاره به این‌که از دیدگاه قرآن کریم معیار
مشروعیت و اعتبار یک عقیده، ارزش و هنجار، هماهنگی آن با خواست
و رضای خداوند متعال است، ادامه داد: بنابراین اگر تنها راه مستقیم دین
خداست، پس هرچه خلاف آن باشد غیرمستقیم و انحراف و نابهنجاری
خواهد بود، در واقع می‌توان هنجارشکنی اجتماعی را از دیدگاه
قرآن چنین تعریف کرد: «هر ایده، ارزش و رفتاری که برخلاف
شریعت الهی و کمال انسانی باشد و از جامعه و روابط اجتماعی برآید و
پیامد آسیبی خود را در آن بر جای گذارد، هنجارشکنی اجتماعی
خواهد بود».