4681
امارات برای عادی سازی روابط با ترکیه شرط گذاشت
به گزارش ایسنا، انور قرقاش، وزیر مشاور امارات در امور خارجه در
سخنانی ضمن ابراز امیدواری نسبت به بهبود روابط آنکارا و قاهره،
گفت که کشورش تمایل به عادی سازی روابط با ترکیه دارد.
وی در این باره اظهار کرد: ما به ترکیه می‌گوییم که خواستار روابط
عادی بر پایه احترام به حاکمیت هستیم. ما هیچ دلیلی برای اختلاف با
ترکیه نداریم و هیچ مشکلی وجود ندارد و امروز رفتارها و اقدامات
ترکیه مانند هم‌گرایی با اروپا دلگرم کننده است.
قرقاش در ادامه تصریح کرد: ما از هر نشانه مثبتی از ترکیه در قبال مصر
استقبال می‌کنیم؛ زیرا به نفع ترکیه است که روابط میان عرب‌ها عادی
باشد.
وی ادامه داد: ما از آنکارا می‌خواهیم که حامی اصلی اخوان المسلمین
نباشد و جهت قطب‌نمای خود در روابط با عرب‌ها را به سمت آنها
برگرداند.
وی درباره بحران شورای همکاری خلیج فارس نیز گفت: نشست
شورای عالی شورای همکاری خلیج (فارس) در العلا عربستان به
اختلافات با قطر پایان داد. و امارات از طریق بیانیه نشست العلا و اعتماد به
رهبری عربستان پرونده اختلاف با دوحه را کنار گذاشت.
امارات برقراری روابط دیپلماتیک با میانمار را اعلام کرد