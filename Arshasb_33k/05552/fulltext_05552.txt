5552
سردار مهری با بیان اینکه صاحبان چک می بایست جهت دریافت دسته
چک های 25 و 50 برگی ابتدا دسته چک 10 برگی را دریافت و میانگین
حساب برای خود ایجاد می کردند، ادامه داد: افراد این باند دسته چک 10
برگی را شخصا پاس کرده و پس از جلب اعتماد به محض دریافت دسته
چک 25 یا 50 برگی اقدام به کلاهبرداری می کردند.
وی در مورد نحوه پرداخت دستمزد به افراد نیازمند گفت: اعضای این
باند در قبال دسته چک 25 برگی 500 هزار تومان و در قبال دسته چک 50
برگی یک میلیون تومان پرداخت می کردند. بنابراین تمامی دسته چک
ها در اختیار عوامل اصلی باند بود که در بازار خرج و یا برای ضمانت وام
در اختیار بانک قرار می دادند همچنین تعدادی از دسته چک ها را در ازای
هر برگ 100 الی 300 هزار تومان به افراد سودجو در بازار تهران
واگذار می کردند.
بر اساس گزارش سایت پلیس، سردار مهری در پایان خاطرنشان کرد: با
توجه به فعالیت این باند در زمینه های مختلف تاکنون 13 نفر از اعضای
اصلی آن دستگیر و میزان کلاهبرداری انجام شده تاکنون بیش از 12
هزار میلیارد ریال عنوان و تعداد شاکیان این پرونده بالغ بر 30 هزار نفر
اعلام شده است ضمنا این پرونده در دادسرای عمومی مشهد مفتوح و
تحقیقات برای روشن شدن دیگر زوایای کلاهبرداری های انجام
شده ادامه دارد.