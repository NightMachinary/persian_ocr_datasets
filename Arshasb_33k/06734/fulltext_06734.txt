6734
که مبانی عقلانیت در نظام اسلامی با مبانی حکمرانی مورد نظر غربی‌ها
تفاوت دارد، مبانی شفافیت دو نظام نیز متفاوت است.
رئیسی بر همین اساس خاطر نشان کرد که هر کدام از شاخصه‌های مطرح
در دنیا به عنوان شاخصه‌های یک حکمرانی خوب، باید با نگاه مبتنی بر فقه
و شریعت و نگاه به حکمت و مبانی دینی باید تبیین شود تا دچار اشتباه
محاسباتی نشویم.
رئیس دستگاه قضا برای نمونه به سند 2030 اشاره کرد و گفت: هر کسی
نکات و محورهای مطرح شده در این سند را ببنید، می‌گوید چه کسی با
این‌ها مخالف است در صورتی که مبانی این سند کاملاً با مبانی اعتقادی
و فکری ما مغایر است و دلیل هشدارهای رهبری حکیم و فرزانه ما این است
که در مدیریت باید به مبانی و اسناد بالادستی خودمان مثل سند تحول
آموزش و پرورش توجه داشته باشیم.
رئیسی بر همین اساس متذکر شد که در تبیین طرز حکمرانی اسلامی باید
مبانی و شاخص هایی، چون کتاب و سنت و سیره و سلوک امام و مکتب
رهبری مورد بحث و بررسی و پژوهش و تحقیق قرار گیرد تا مشخص شود
منظور ما از عقلانیت و عدالت چیست و غربی‌ها چه تعریفی از این مفاهیم
دارند.
رئیس قوه قضاییه، تربیت مدیران تراز نظام اسلامی را دومین عنصر مهم
در دولت سازی اسلامی دانست و با بیان این که سخن گفتن از عدالت بدون