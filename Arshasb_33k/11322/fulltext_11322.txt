11322
مدیرعامل جمعیت هلال‌احمر استان قزوین بیان کرد: یکی از
کارهای مهمی که در حوزه آموزش انجام می‌دهیم، آموزش نوع
برخورد با حادثه است، اگر افراد بدانند در هر حادثه چگونه برخورد
کنند آمار تلفات کاهش می‌یابد؛ در حوادثی مانند زلزله عدم آگاهی
مردم و نوع برخورد با حادثه منجر می‌شود که صدمات افزایش یابد
مانند زلزله تهران که ریشتر زیادی نداشت اما به علت ترس و فرار از زلزله
عده‌ای مصدوم شدند و تعدادی فوت کردند.
وی خاطرنشان کرد: به‌منظور افزایش آگاهی جامعه اقداماتی از
طریق هلال‌احمر صورت گرفته است که ازجمله آن می‌توان به
آموزش مجازی، آموزش در شبکه صدا و سیمای استانی، آموزش
ویژه کارمندان دولت که برایشان ضمن خدمت محسوب می‌شود،
آموزش در پادگان‌ها، مدارس، کانون‌های دانشجویی هلال،
شرکت‌ها و کارخانه‌ها و آموزش طلاب، اشاره کرد.
آصفی یادآور شد: ما باید جامعه را به سمتی ببریم که خودشان مطالبه گر
باشند و بیایند این آموزش‌ها را فرابگیرند، هرچقدر بتوانیم جامعه را
آموزش دهیم، تاب‌آوری جامعه نیز بالا می‌رود، برای بالا بردن
تاب‌آوری جامعه پارامترهای مختلفی تأثیرگذار است در این میان
آموزش مردم برای چگونگی مواجهه با بحران دارای تأثیر بسزایی
است.