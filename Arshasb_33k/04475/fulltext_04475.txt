4475
براساس این گزارش، نرخ تورم در صورتی که مقامات این کشور برای
جبران کسری بودجه خود راهی غیر از استفاده از منابع بانک مرکزی را
اختیار کند می تواند در بازه زمانی 2021 تا 2024 به 15.5 درصد نیز
کاهش پیدا کند.
اقتصاد جهان در بدترین وضعیت یک دهه اخیر
به گزارش ایسنا، کنفرانس تجارت و توسعه سازمان ملل در گزارشی
پیش بینی کرد تحت تاثیر شیوع کرونا و اخلال جدی در زنجیره تامین
جهانی، متوسط رشد اقتصادی کشورهای جهان در سال جاری به منفی
5.6 درصد برسد که در صورت تحقق، بدترین عملکرد از زمان بحران
مالی در سال 2009 تاکنون محسوب می شود. این گزارش اگرچه هنوز
گزارش ناامید کننده ای محسوب می شود اما نسبت به پیش بینی قبلی
منفی 9 درصدی، بهبود نسبی یافته است.
بنابر اعلام آنکتاد، حجم تجارت جهانی در مقایسه با سال قبل 22 درصد
کاهش پیدا کرده است. بخش خدمات بیش از سایر بخش های
اقتصادی در جهان از شیوع کرونا آسیب دیده و در بین قسمت های
مختلف بخش خدمات، گردشگری بدترین وضعیت را تجربه کرده
است. به گفته کنفرانس توسعه و تجارت سازمان ملل، در مقایسه با سال قبل
رشد بخش گردشگری جهان به منفی 15.4 درصد رسیده که بدترین
عملکرد از دهه 1990 تاکنون بوده است.