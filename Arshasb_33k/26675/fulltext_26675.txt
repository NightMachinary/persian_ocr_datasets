26675
سوپرمارکتی، بهداشتی و شوینده، پاساژ و مجتمع‌های تجاری و
بازارهای مرکزی مسقف، آرایشگاه و سالن‌های زیبایی،
آموزشگاه‌های رانندگی، رستوران، اغذیه‌فروشی، طباخی و
فست‌فود، گرمابه، سونا و ماساژ، روزبازارها و نمایشگاه‌ها، مراکز
بازی و تفریحی و گیم‌نت، باشگاه‌های ورزشی و بدنسازی، تالار
پذیرایی و سالن مراسم، قهوه‌خانه، چایخانه و تریا جزو مشاغل پرخطر
محسوب شدند که تا اطلاع ثانوی اجازه فعالیت ندارند که البته از بین
آن‌ها محدودیت فعالیت پاساژها از اول اردیبهشت و آرایشگاه‌ها از
17 اردیبهشت برداشته شد.
با این وجود به نظر می‌رسد آرایشگاه‌ها یکی از بخش‌های حساس است
که عدم رعایت نکات بهداشتی در آن ممکن است به تشدید شیوع
ویروس کرونا دامن بزند؛ بنابراین بهتر است بدانیم که در چنین
شرایطی چه نکاتی باید در آرایشگاه‌ها رعایت شود و ورود به کدام
آرایشگاه‌ها خطر کمتری برای سلامتی‌مان دارد.
بر اساس راهنمای فاصله‌گذاری اجتماعی و الزامات سلامت محیط و
کار در آرایشگاه‌ها در دوران کرونا، نحوه نوبت‌دهی به مشتریان باید
به صورت تلفنی یا اینترنتی و به گونه‌ای باشد که حداقل افراد در سالن
انتظار آرایشگاه‌ها حضور داشته باشند، به‌طوری‌که فاصله حداقل
یک متر بین افراد رعایت شود.