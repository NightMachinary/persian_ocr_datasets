8388
مناسبت سومین سالروز آزادسازی شهر موصل از چنگ گروه
تروریستی داعش خاطرنشان کرد، پیروزی با ثبت حماسه‌های
شجاعت، بزرگی و جانفشانی‌های نیروهای عراقی، جهانیان را
متعجب ساخت.
الحلبوسی در ادامه افزود: تحقق این پیروزی به برکت خون عراقی‌های
شجاع از جمله نیروهای ارتش، پلیس، پلیس فدرال، سرویس مبارزه با
تروریسم، حشد شعبی و حشد عشایری، نیروهای پیشمرگه و
غیرنظامیان و هر شخصی که از نیروهای امنیتی حمایت کرد و نیز با
حمایت مرجعیت دینی عراق و پشتیبانی و حمایت کشورهای دوست و
همسایه محقق شد.
وی همچنین تصریح کرد: ما سومین سالروز آزادسازی شهر موصل را
بزرگ می‌داریم و بر اهمیت تسریع دولت در بازگرداندن آوارگان،
آغاز برنامه‌های ضروری بازسازی شهر و همچنین پرداخت خسارت
مردم استان نینوا و تمامی شهرهای آزاد شده، روشن شدن سرنوشت
اشخاص گمشده، پرداخت حقوق قانونی خانواده‌های شهدا و
زخمی‌شدگان به طور کامل و تضمین زندگی با کرامت برای آنها در
سایه شناخت زیبایی‌های فداکاری این قهرمانان تاکید داریم.
رئیس پارلمان عراق گفت: پیروزی موصل سندی برای عزت و کرامت
نسل‌ها و درسی برای بخشش و جانفشانی بی‌نظیر باقی خواهد ماند.