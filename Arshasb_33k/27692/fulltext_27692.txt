27692
وضعیت فعالیت ادارات لرستان در هفته پیش رو 
سید موسی خادمی، 21 آذر ماه، اظهار کرد: با توجه به اعلام وضعیت
نارنجی در اغلب شهرستان‌های استان به‌ استثنای رومشکان با وضعیت
زرد، کارکنان ادارات از روز شنبه طبق مصوبه وضعیت نارنجی در
محل کار خود حاضر می‌شوند.
وی ادامه داد: بر اساس این مصوبه کارکنان دستگاه‌های اجرایی
ضروری و خدمات‌رسان مانند مراکز درمانی، بیمارستان‌ها، هلال
احمر و امثال آنها با دو سوم ظرفیت کارکنان خود فعالیت خواهند کرد.
خادمی اضافه کرد: سایر دستگاه‌های اجرایی غیر ضروری استان نیز با
تشخیص مدیر مجموعه از 50 درصد ظرفیت کارکنان در محل کار
استفاده کنند و بقیه کارکنان به صورت دورکاری فعالیت داشته باشند.
استاندار لرستان تاکید کرد: طبق مصوبات ستاد استانی مقابله با
بیماری کرونا، ضرورت دارد دستگاه‌های اجرایی برای اجرای
مصوبات و رعایت کامل پروتکل‌های بهداشتی اهتمام داشته باشند.
وضعیت فوق قرمز در قم و لزوم بسیج دوباره
امروز پایگاه اطلاع رسانی دانشگاه علوم پزشکی از قول دکتر قدیر
آورد که: در حال حاضر 450 بیمار کرونایی در مراکز درمانی قم
بستری هستند که وضعیت 89 تن از آنها وخیم است.
محمد رضا قدیر در تبیین آخرین وضعیت بیماری کووید 19 در این