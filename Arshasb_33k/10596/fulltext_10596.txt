10596
به گزارش ایسنا، حسن بهرام‌نیا در تذکری شفاهی در جریان جلسه علنی
امروز مجلس، بیان کرد: بنده افتخار داشتم در طول دوره خدمت
نمایندگی پنج پروژه ملی را برای شهرستان نهاوند با ردیف ملی رقم
بزنم. یکی از این پروژه، پروژه سد گرین نهاوند بود که این پروژه علاوه
بر ردیف ملی دارای برخورداری از ماده 56 نیز می باشد که یک ویژگی
برجسته ای برای پروژه است.
وی در ادامه اظهار کرد: اعتبار ملی این پروژه در سال گذشته و سال
جاری 18 میلیارد تومان که تاکنون 4 میلیارد تومان آن پرداخت شده
است. ما نامه ای به دکتر نوبخت نوشتیم برای جلوگیری از استمرار و ادامه
فعالیت این پروژه مابقی اعتبار تخصیص دهند. تاکنون میسر نشده
است. این اعتبار برای استمرار کار این پروزه ضروری است که ان شاالله
در موعد معین به بهره برداری برسد.