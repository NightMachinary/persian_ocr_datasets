11797
تکلیف نذرهای مردم در محرم و  صفر کرونایی امسال چه می‌شود؟
طبق دستورالعمل ستاد ملی مقابله با کرونا هرگونه پذیرایی در جریان
برگزاری مراسم عزاداری محرم و صفر ممنوع اعلام شده و از خانواده
هایی که نذر دارند، خواسته شده توزیع نذرها را در قالب مواد غذایی
خشک و یا خام داشته باشند. همچنین برپایی ایستگاه‌های صلواتی
توزیع نذر ممنوع است.
حجت الاسلام یوسف احمدی مدیر کل تبلیغات اسلامی استان
کرمانشاه در گفت و گو با ایسنا در خصوص چگونگی ادای نذر در این
شرایط، گفت: با توجه به شرایط خاص کرونایی امسال که امکان ادای
نذر به روال گذشته وجود ندارد، افراد می توانند یا نذرهای خود را با
ایجاد تغییراتی ادا کنند و یا ادای آن را به زمان مناسب دیگری موکول
کنند.
وی با بیان اینکه ستاد کرونا برپایی ایستگاه های صلواتی و پخت
نذورات در منازل را ممنوع کرده، گفت: افراد و خانواده هایی که نذر
دارند، می توانند نذر خود را به صورت خشک و در قالب اجرای
رزمایش مواسات و همدلی به دست نیازمندان برسانند و اگر هم تمایل به
تغییر نذر خود ندارند و می خواهند به شیوه گذشته آن را ادا کنند، می
توانند اجرای نذر خود را به بعد موکول کنند.
وی در ادامه اشاره ای هم به وجوب نذر داشت و گفت: تنها امکان تغییر