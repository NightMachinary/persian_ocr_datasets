108
مدیرکل ثبت احوال استان خراسان رضوی ادامه داد: ساخت و تولید
این کارت با سرعت تمام انجام نمی‌شود. شرکت‌های تولیدکننده
طرف قرارداد با ثبت احوال، در توانی که باید کارت ملی صادر کنند،
تولید نمی‌کنند. این شرکت‌ها براساس تعهد خود کارت به ثبت احوال
تحویل ندادند. اگر ظرفیت ایجاد شود، ثبت احوال ماهانه بیش از دو
میلیون و 500 هزار کارت ملی صادر خواهد کرد. به طوری که در عرض
6 ماه تمامی افراد واجد شرایط که درخواست داده‌اند، کارت خود را
دریافت می‌کنند.
نیری با بیان اینکه «علت تاخیر صدور کارت برای شهروندان تا به امروز
این مسئله بوده است»، تصریح کرد: حدود چهار سال قبل کارت‌های
ملی هوشمند کاملا وارداتی بود. بعد از آن براساس تصمیمات
مسئولین، تنها مواد اولیه کارت وارداتی شد. در حال حاضر کارت
ملی با استفاده از این مواد در داخل کشور تولید می‌شود.
وی با اشاره به اینکه «حدود سه سال پیش، بازده تحویل کارت ملی
هوشمند در اداره ثبت احوال خراسان رضوی به کمتر از 15 روز رسیده
بود»، گفت: امیدواریم مشکلات برطرف و کارت‌ها تولید شود. یک
میلیون و 200 هزار کارت در استان خراسان رضوی در نوبت صدور
قرار دارد،با توجه به اینکه از خرداد 98 به بعد برای انجام کارهای
اداری، بانک، سازمان‌ها و... نیاز به کارت ملی هوشمند است، سازمان