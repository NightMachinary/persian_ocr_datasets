16471
جمشیدیان درباره تاکتیک سپاهانی ها توضیح داد: تاکتیک خاص
سپاهان، باز کردن بازی، به هم زدن تمرکز خط دفاعی حریف و ارسال از
کناره‌هاست و اگر از این طریق نتوانند گل بزنند بازی برایشان سخت می
شود. البته در بازی هایی که سپاهان زود به گل می رسد معمولا حریفشان
نمی تواند به راحتی دروازه آن را باز کند. سپاهان تیمی است که معمولا
حتی برد یک بر صفر را هم حفظ می کند. در بازی دیشب لحظاتی بازی را از
دست دادند و بازی به تساوی کشیده شد.
او درباره مشکل سپاهان هم گفت: فکر می کنم بزرگترین مشکل سپاهان
این است که تقریبا با یک تاکتیک خاص اما خیلی قوی بازی می کند. بعضی
از تیم ها هستند که چند نوع تاکتیک دارند و روی آن ها مثلا 60 درصد
مسلط هستند. سپاهان یک تاکتیک دارد و کاملا روی آن مسلط است ولی
اگر به بن بست بخورد تغییر تاکتیک و نقشه دومی از سپاهان نمی بینیم. در
عمق خیلی کم بازی می کند و شوتزنی هم در تیم کم دیده می شود. اگر تیم
حریف مدافعان میانی متمرکز و دروازه بانی که خوب از دروازه
خارج می شود داشته باشد، گلزنی برای سپاهان سخت می شود.
جمشیدیان درباره پنالتی های از دست رفته سپاهان هم بیان کرد: تیمی
که پنالتی زن خوب دارد همیشه می تواند روی آن بازیکن حساب کند
اما تیمی که دائم پنالتی زنش را تغییر می دهد مشکل پنالتی زدن دارد. تیم
هایی هستند که یک بازیکنشان همه پنالتی ها را گل می کند و به چشم نمی