1734
اجرای طرح پاییزه کتاب در گیلان
فیروز فاضلی در گفت وگو با ایسنا، با اشاره به فرارسیدن هفته کتاب و
کتابخوانی با شعار «دانایی؛ مانایی» از 24 لغایت 30 آبان ماه، اظهار
کرد: امسال برنامه‌هایی با موضوعات مختلف و متنوع در نظر گرفته
شده که شامل تجلیل از ناشران برگزیده، تجلیل از کتابفروشان،
بازدید از کتابفروشی‌ها و انتشارات استان و تجلیل از فعالان فرهنگی در
حوزه کتاب و کتابخوانی است.
وی با بیان اینکه در شهرستان رضوانشهر بازدید از کتابفروشی‌های
شهرستان و نمایشگاه کتاب از نویسندگان را خواهیم داشت، افزود:
تجلیل از مروجین کتاب، دیدار با کتابداران، نشست شاعران و مسابقه
«بهترین جمله در مورد کتاب» بخشی دیگر از این برنامه‌هاست.
مدیرکل فرهنگ و ارشاد اسلامی گیلان، از برگزاری اختتامیه اولین
مسابقه قصه‌گویی مجازی «فرزندان ایرانیم» در شهرستان لاهیجان
خبر داد و اضافه کرد: در شهرستان رودبار برگزاری نمایشگاه کتاب و
مسابقه نقاشی کتابخوانی، در شهرستان بندرانزلی اجرای شب شعر و
مسابقه نقاشی «بهار مهربانی» و در شهرستان ماسال تجلیل از
کتابخوانان برتر شهرستان، معرفی کتاب در فضای مجازی و پویش
کتابخوانی خواهیم داشت.
فاضلی، با بیان اینکه شهرستان تالش در هفته کتاب میزبان خوانش شعر