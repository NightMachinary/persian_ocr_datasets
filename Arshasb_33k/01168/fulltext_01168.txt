1168
رسیده است. آخرین خبرها از او درباره بیماری و بستری‌شدن در
بیمارستان است و گه‌گاه هم شایعات درگذشت او مردم را به روبه‌روی
بیمارستان جم می‌کشاند. این روزها محمدرضا شجریان در خانه
تحت نظر پزشکان است و می‌گویند که وضع ثابتی دارد.
هدف یادگیری موسیقی برتری‌جویی نیست
اما چرا شجریان‌ها، شهنازی‌ها، علیزاده‌ها، لطفی‌ها، طلایی‌ها،
ظریف‌ها و کسایی‌های دیگری در موسیقی ایران زاده نمی‌شوند؟
پیرنیاکان معتقد است که در آموزش‌های حال حاضر فرهنگ موسیقی
انتقال داده نمی‌شود بنابراین شاگردان خوبی هم تربیت نمی‌شوند:
«فرهنگ موسیقی شفاهی است و سینه به سینه منتقل می‌شود. استاد ممکن
است حرفی نزند اما سیره عملی او به شاگرد منتقل می‌شود. شاگرد باید از
استاد یاد بگیرد موسیقی را برای افاده و برتری‌جویی یاد نمی‌گیرد بلکه
هدف معرفت است. موسیقی هنری است که قرار است به شما تعالی ببخشد
و این دقیقا بخشی از فرهنگ موسیقی است. این‌ طور نیست که شما یاد
بگیرید و فردا بگویید که «من آنم که رستم بود پهلوان». استادی و بزرگی
را مردم و متخصصان باید برای شما قایل شوند. این فرهنگ منتقل
نمی‌شود چون سال‌هاست که در آموزش موسیقی تشتت به وجود آمده
است. وقتی در هر چیزی به تولید انبوه برسید و برای پول کاری را انجام
دهید آن ماجرا دچار آفت خواهد شد، البته منظور این نیست که