18642
قوانین و مقررات مربوطه صورت می گیرد. سامانی ادامه داد: برای
شروع روند اعلام تابعیت، متقاضی موظف است درخواست کتبی یا
الکترونیک خود را با اطلاعات کامل و ارائه مستندات به استانداری
محل تولد یا اقامت مادر ایرانی فرزند ارائه کند. در این تقاضانامه نام، نام
خانوادگی، شغل، نشانی محل سکونت و محل کار، مشخصات و
مدارک تابعیت پدر فرزند و مشخصات سجلی مادر فرزند و اطلاعات
قابل ذکر هویتی فرزند بیان می‌شود. وی با بیان اینکه استانداری محل
تولد یا اقامت زن ایرانی مدارک هویتی را جهت بررسی و تعیین اصالت
مدارک و انجام استعلام مربوطه دریافت می‌کند، اظهارکرد: ایرانی
بودن مادر، ازدواج وی با مرد غیر ایرانی و تعلق فرزند به مادر و حصول آن
از ازدواج مذکور برای اعلام تابعیت فرزند توسط استانداری
ضروری است و ارائه اسناد و دلایل مربوط به این موارد به عهده متقاضی و
احراز اصالت این موارد به عهده استانداری‌های سراسر کشور است.
در مورد اسناد سجلی نظر اداره ثبت احوال ملاک است. سخنگوی
وزارت کشور تصریح کرد: استانداری پس از تایید موارد فوق
موظف است وجود یا فقدان مشکل امنیتی را از مرجع امنیتی استعلام
کند. مرجع امنیتی باید حداکثر ظرف سه ماه نظر خود را جهت اعلام
تابعیت ایرانی صریحا به استانداری اعلام کند. سامانی با اشاره به اینکه
این آیین‌نامه درباره متقاضیان خارج از کشور تدابیر خوبی