8782
عزاداری سیدوسالار شهیدان وقف کرده است و امروز بعد از 900 سال
هنوز ثواب آن را می‌برد؛ وجه تمایز وقف با سایر خیرات در این است که
وقف چشمه همیشه جاری است و واقف سال‌ها بعد از مرگ نیز از فیض آن
بهره‌مند می‌شود.
وی با بیان اینکه بعد از فرمایش مقام معظم رهبری مبنی بر کمک مؤمنانه و
مواسات، برنامه‌های مراکز افق اوقاف و امور خیریه با رویکرد
اجتماعی برنامه‌ریزی شد، ادامه داد: با شناسایی نیازمندان مجاور
امامزادگان و بقاع متبرکه استان، 10 هزار بسته معیشتی از سوی اوقاف
لرستان میان آنان توزیع شد.
عباس‌زاده به طبخ و توزیع 120 هزار بسته غذایی در شرایط کنونی
کشور و شیوع ویروس کرونا اشاره کرد و ادامه داد: بیش‌ از شش هزار
بسته مهر تحصیلی بین دانش‌آموزان نیازمند توزیع شده است؛
همچنین توزیع لباس، ماسک و مواد ضدعفونی کننده بین محرومان
در این ایام از دیگر فعالیت‌های اوقاف لرستان است.
معاون فرهنگی و اجتماعی اوقاف و امور خیریه لرستان با بیان اینکه
کارهای فرهنگی در امامزادگان شاخص استان با رعایت
پروتکل‌های بهداشتی اجرا می‌شود، گفت: در سایر امامزادگان تمام
برنامه‌ها فرهنگی نیز تعطیل نشده است و عمدتاً در بستر فضای مجازی در
حال انجام است.