6059
شود تا بخشی از نیازهای کلان شهرها هر چه سریعتر برطرف شود در عین
حال از تمام ظرفیت های شرکت های سازنده اتوبوس برای رفع
نیازهای شهری استفاده خواهیم کرد.
جهانگیری با اشاره به حضور در مراسم های افتتاح طرح های عمرانی
شهرداری تهران در دوران آقای قالیباف و آقای حناچی گفت:
شهرداری تهران نهاد بسیار مهمی است و مسائل پایتخت از اهمیت
بسیاری برخوردار است. امروز کارهای جدیدی به بهره برداری
رسید که برای مردم منطقه جنوب شرق تهران حائز اهمیت است.
معاون اول رییس جمهور با اشاره به اختیارات مدیریت شهری طبق
قوانین کشور گفت: موضوعی نظیر آب و فاضلاب که در اختیار دولت
است باید در اختیار شهرداری قرار گیرد، در این خصوص دولت
میلیاردها تومان سالانه برای تامین آب شهروندان تهرانی هزینه می
کند که به نوعی کمک به مدیریت شهری است.
وی ادامه داد: شاید یکی از دلایلی که این بخش ها به مدیریت شهری
واگذار نشده است، نبود آمادگی لازم در شهرداری تهران و
محدودیت منابع مالی این نهاد بوده است که بخش عمده ای از
درآمدهای آن متاسفانه از فروش غیرقانونی تراکم در سالهای گذشته
انجام می شد که خوشبختانه با ریل گذاری جدید در شهرداری تهران
این امر متوقف شده است.