31665
وی در تذکری دیگری به رئیس سازمان صدا و سیما از رویه موجود در
این سازمان درباره برخورد با کارکنان آن انتقاد کرد و گفت: در همه
دستگاه‌ها کارکنان بعد از چند سال با ارتقای وضعیت روبرو می‌شوند
اما در صدا و سیما افراد بعد از 15 سال کار از وضعیت قراردادی به وضعیت
شرکتی تبدیل شده‌اند که باید این رویه اصلاح شود.
نماینده مردم رشت در مجلس شورای اسلامی در تذکری دیگر به
وزرای راه و شهرسازی و کشاورزی و رئیس سازمان محیط زیست
گفت: یک روز تعطیلی جمعیت رشت را سه برابر می‌کند ما شرمنده مردم
خودمان هستیم. دستگاه‌ها و مسافران به ویژه در ایام کرونا در تنگنا قرار
می‌گیرند.
کوچکی نژاد در تذکری به وزیر کشاورزی گفت: با توجه به نزدیکی به
فصل برداشت برنج باید جلوی واردات بی رویه برنج گرفته شود طبق
قانون سه ماه قبل و بعد از برداشت برنج واردات آن ممنوع است.