17541
شرایط کنونی تلاش روزافزون و همدلانه برای حل مشکلات
اقتصادی است و هرگونه سنگ اندازی و مانع تراشی در مقابل روزنه
های امیدوار کننده داخلی و خارجی که می تواند به حل بحران
اقتصادی درکشور بینجامد، شکاف میان مردم و نظام را افزایش داده و
این تصور عمومی را تقویت می کند که تصمیم سازان کشور بیش از
آنکه به فکر خواسته های به حق جامعه باشند در فکر منافع جناحی به سر می
برند.
عضو شورای هماهنگی جبهه اصلاحات با اشاره به طرح مجلس با عنوان
اقدام راهبردی برای رفع تحریم ها افزود: در مورد محتوای طرح و
آثار آن در صورت اجرایی شدن، ابهامات بسیاری وجود دارد ضمن
اینکه این سوال جدی مطرح است که اگر این طرح برای مانع تراشی در
مسیر دستگاه دیپلماسی و دولت برای رفع تحریم ها از طریق اجرای
برجام نبود، می توانست چند ماه آینده مطرح شود یا در متن طرح،
فرصت بیشتری به دولت برای رفع تحریم ها داده شود تا صحت ادعای
آمریکایی ها برای رفع تحریم و اجرای برجام در فضایی به دور از تنش و
تقابل سنجیده شود نه اینکه در یک حرکت ضربتی و در یک روز، طرح
مطرح، تصویب، رفع ایراد، تایید و به دولت ابلاغ شود.
عضو شورای اسلامی شهر تهران با اشاره به اینکه نباید با دست خود به
انزوای کشورمان در عرصه بین الملل و ایجاد ائتلاف جهانی علیه ایران