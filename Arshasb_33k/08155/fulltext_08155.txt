8155
شهبازی پرداخت مطالبات را ضروری دانست و اضافه کرد: برای
اینکه بتوانیم کارهای عمرانی و توسعه‌ای را پیش ببریم، نیازمند
وصول مطالبات هستیم.
وی تاکید کرد: در کنار هزینه‌ای که برای پروژه های جدید داریم،
سلالانه حدود سه تا چهار هزار میلیارد ریال نیز هزینه نگهداری و
نوسازی تاسیسات می شود.
مدیرعامل شرکت گاز استان کرمانشاه با بیان اینکه تاکنون خبری از
افزایش تعرفه گاز نیست، ادامه داد: طرح حذف قبوض کاغذی را
امسال هم با جدیت پیش می‌بریم.
برآورد 5000 انشعاب غیرمجاز گاز در کرمانشاه
شهبازی درباره وضعیت انشعابات غیرمجاز گاز در استان نیز تاکید
کرد: برآورد ما این است که پنج هزار انشعاب غیرمجاز در کرمانشاه
داریم که عمدتا در مناطق حاشیه شهر و مربوط به خانه‌هایی است که
مجوز ساخت و ساز ندارند.
وی با بیان اینکه در این انشعابات غیرمجاز از اتصالات و تاسیسات
غیرمجاز استفاده می‌شود، خاطرنشان کرد: علاوه بر خطر انفجاری که
این انشعابات ایجاد می‌کند، از بیمه انفجار و آتش‌سوزی که برای سایر
مشترکین از سوی شرکت گاز برقرار می‌شود، برای این انشعابات
خبری نیست.