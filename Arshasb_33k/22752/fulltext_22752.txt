22752
محصولات با ارزش افزوده پایین، بیماری مشترک کشورهای در حال
توسعه
به گزارش ایسنا، سید سروش قاضی نوری در اولین کنفرانس ملی علم،
فناوری و پیچیدگی اقتصادی که امروز به همت مرکز تحقیقات سیاست
علمی کشور در دانشگاه الزهرا(س) به صورت آنلاین در حال
برگزاری است، اظهار کرد: موضوع هدف این کنفرانس برای کشور
دارای اهمیت جدی است. خام‌فروشی یا تمرکز بر ساخت محصولاتی
که ارزش افزوده پایینی در زنجیره ارزش دارند، بیماری مشترک
کشورهای در حال توسعه است.
وی ادامه داد: نشانه‌های این بیماری به شکل‌های مختلفی دیده
می‌شود.خام فروشی در معدن، تبدیل گاز به محصولات ساده و با ارزش
افزوده نسبتا پایین در پتروشیمی، وابستگی شدید به بذر گران قیمت
خارجی، وابستگی به نژاد و واکسن و حتی در بعضی موارد خوارک
خارجی در بخش دام و طیور، نمونه‌هایی از این عارضه هستند که
کشورهای در حال توسعه و به ویژه کشور ما را تحت تاثیر جدی قرار
می‌دهند.
قاضی‌نوری افزود: تحقیق و توسعه، همکاری مستمر بین بنگاه‌های
اقتصادی و نهادهای حوزه علم و فناوری، سرمایه‌گذاری بر افزایش
قابلیت‌های استراتژیک در بنگاه‌های اقتصادی، بخش مهمی از نسخه