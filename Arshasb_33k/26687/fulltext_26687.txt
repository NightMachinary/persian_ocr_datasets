26687
کارگردان نمایش «کریملوژی» از نقش فرهنگ‌ساز تئاتر سخن
می‌گوید و ادامه می‌دهد: هنرمندان باید نسبت به عموم مردم یک گام
جلوتر باشند و باعث تولید فکر و اندیشه شوند. در غیر این صورت
تکلیف رسالت هنری چه خواهد شد.
بهرامی بهنقش تعیین‌کننده تئاتر در دوره جنگ دوم جهانی و حضور
اثرگذار هنرمندانی مانند برشت اشاره می کند و می گوید:تئاتر در
طول تاریخ نقش سازنده‌ای در رشد فکری، سیاسی و اجتماعی
جوامع داشته است ولی جالب است برخی از همکاران ما می‌گویند
تئاتر، جان ماست اما بحث اجرا در این شرایط که به میان بیاید، با وجود
امتیازاتی که برایشان در نظر گرفته می‌شود، از این کار سر باز می‌زنند.
او تاکید می‌کند: اگر امروز برای یک تماشاگر اجرا کنم، با افتخار چنین
می‌کنم. مهم این است که بدرستی بتوانم این کالای فرهنگی را به
تماشاگر فهیم خود ارایه دهم و ارتباط موثری با او برقرار کنم. حتی اگر او
را برای لحظه‌ای به تفکر وادارم، کار خود را بدرستی به انجام رسانده‌ام.
بهرامی از مشکلات تئاتر در این دوره سخن می‌گوید و می‌افزاید: با
اینکه می‌دانیم پایان اجرا، دستمزد قابل توجهی به اعضای گروه تعلق
نمی‌گیرد ولی سختی‌ها را به جان می‌خریم تا چراغ کم‌سوی تئاتر،
خاموش نشود.
او که پیش از این همین نمایش را اجرا کرده بود، درباره دلایل بازتولید