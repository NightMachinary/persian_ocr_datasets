25948
کتابی را بخوانم و خوشم بیاید، دوست دارم که مخاطبانم را هم در این
تجربه خوب شریک کنم. در این بین مهم نیست که نویسنده‌اش را بشناسم
یا هرگز ندیده باشم. کتابی را در صفحه‌ام توصیه می‌کنم که بتوانم پشت
آن بایستم. صرفاً به خاطر دوستی با کسی کتاب معرفی نمی‌کنم. وجه
دیگرش این است که حالت بده بستان پیدا می‌کند و این بد است، من
کتاب تو را معرفی می‌کنم و تو کتاب من را.
او تاکید کرد: به نظرم همان‌طور که آدم باید بتواند پشت حرف‌هایش
بایستد، باید قادر باشد که پشت پست‌هایش هم بایستد. در شرایط
جامعه ما باید برای افرادی که کتاب می‌خرند احترام قائل باشیم، زیرا
کتاب خریدن جزو اولویت‌های مردم نیست. آن‌قدر مشکلات
مهمتر دارند که اولویت‌هایشان تغییر کرده است. حالا حق کسانی که با
این احوال کتاب میخرند، این نیست که کتاب بد و ترجمه بد و سردستی
به دستشان داده شود. من که تبلیغ می‌کنم باید بتوانم از کتاب دفاع
کنم. به نظرم عدم توجه به این نکته منجر به از دست دادن اعتماد مردم به
مطالعه و کتاب می‌شود. بزرگترین سرمایه ما هم اعتماد مردم است. به
عقیده‌ی من، ادبیات رفاقت و دوستی بر نمی‌دارد. ماهیت ادبیات با این
کار جور نیست.
میرمعزی درباره انتخاب کتاب از لیست‌ها پرفروش برای ترجمه و
عرضه سریع آن به بازار کتاب هم گفت: دلم نمی‌خواهد خودم را در مقام