33020
علی عبادی روز سه شنبه 20 خرداد در جمع خبرنگاران با اشاره به
وضعیت فعالیت در رشته‌های صنایع دستی در البرز اظهار کرد: از بین
295 رشته مصوب حوزه صنایع دستی، 70 رشته در البرز فعال است.
به گزارش ایسنا، وی با بیان اینکه تا کنون صنایع دستی ای که صرفا
مختص البرز باشد شناسایی نشده، ادامه داد: البرز استان مهاجرپذیری
است و بررسی ها نشان می‌دهد جز یک طرح خاص بافت گلیم که مختص
طالقان است، این استان صنایع دستی در یک رشته خاص که بومی باشد
ندارد.
این مسئول در ادامه به چگونگی صادرات صنایع دستی استان نیز اشاره
کرد و گفت: بیش از 90 درصد آثار هنرمندان البرزی که به خارج کشور
صادر می‌شود ارسالشان به صورت چمدانی است.
عبادی با گلایه از اینکه البرز نمایشگاه دائمی صنایع دستی ندارد،
اضافه کرد: این مساله باعث شده هم علاقه مندان به صنایع دستی برای
خرید آثار مورد نظر خود با مشکل مواجه شوند و هم هنرمندان در فروش
تولیدات خود با محدودیت های جدی روبه رو باشند.
معاون صنایع دستی و هنرهای سنتی اداره کل میراث فرهنگی البرز
گفت: علاوه بر اینکه پیگیر تملک زمین برای ایجاد نمایشگاه دائمی
صنایع دستی در استان هستیم، تا یک ماه و نیم آینده نیز یک نمایشگاه
صنایع دستی در طبقه همکف اداره کل میراث فرهنگی دایر خواهد