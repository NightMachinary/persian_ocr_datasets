10503
تئاتر ایران سال‌هاست گرفتار بلای روزمرگی است و گویی هیچ
چشم‌انداز مشخصی نمی‌توان برای آن متصور شد. ظاهرا هیچ عزمی
هم وجود ندارد که تئاتر را از نقطه «آ» به نقطه «ب» برساند. در نبود یک
برنامه مدون که چراغ راه مدیران باشد، طبیعتا هر مدیری تلاش
می‌کند دوره مدیریت خود را به سلامت سپری کند، درگیر حاشیه
نشود و برای خودش دردسری نتراشد.
در همین وضعیت است که هر مدیری بنا به سلیقه خود چیزی را کم و زیاد
می‌کند، نمونه مشخص این تغییرات، عنوان بخش‌های مختلف
جشنواره تئاتر فجر است که هر سال در هر فراخوان، تغییر می‌کند که این
مطلب نیز گویای آن است که این جشنواره هرچند به چهل سالگی نزدیک
می‌شود ولی هنوز اساسنامه‌ای ندارد یا همین کارگاه نمایش تئاتر
شهر که زمانی «پلاتو اجرا» است، گاهی «کارگاه نمایش» و زمانی هم
«سالن تمرین». اینها کوچکترین و عینی‌ترین نمونه‌هایی است که
می‌توان از آنها یاد کرد.
درست است تئاتر ما در همین 20 سال گذشته روزهای تابناک زیادی
داشته و جوانان مستعد بسیاری معرفی کرده ولی همه اینها وابسته به
شرایط خاص آن دوره و بدتر از آن قائم به اشخاص بوده است. به عنوان
نمونه، رونق تئاتر شهر در دوره مدیریت حسین پاکدل، بیش از هر چیز
وابسته به توانمندی ذاتی و دلسوزی شخصی این مدیر بوده است نه