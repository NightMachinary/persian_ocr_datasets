25451
مسئولیت با خود سرمایه‌گذار است.
رئیس سازمان بورس و اوراق بهادار با تاکید بر این که سرنوشت
شاخص بورس به تحولات آینده بستگی دارد، اظهار کرد: قیمت هر
سهم براساس انتظارات مشخص می‌شود. درواقع عرضه و تقاضا در
بازار قیمت را مشخص می‌کند. در حال حاضر باید به افزایش قیمت‌ها
در بازار سرمایه به عنوان یک فرصت برای بنگاه‌های اقتصادی نگاه کرد.
قالیباف با تاکید بر این که بازار سرمایه فرصت بی نظیری را برای رشد
اقتصاد ایجاد کرده است، اظهار کرد: بنگاه‌ها باید از این فرصت استفاده
کنند. این که برخی قیمت‌ها بی رویه بالا می‌رود، مسئولیتش با سرمایه
گذار است که سهمی را ارزان نخرد.
وی با اشاره به شعار سال جاری عنوان کرد: رهبر معظم انقلاب اسلامی
عنوان جهش تولید را برای امسال انتخاب کرده است و اصل اولیه تولید
تامین مالی است که فرصت آن در حال حاضر در بازار فراهم بوده است. در
واقع مسیر اصلی جهش تولید از بازار سرمایه است و من توصیه می‌کنم
بنگاه‌ها و هولدینگ‌ها از این فرصت استفاده کنند.