26156
نیکبخت: مثل 15 سال پیش با تراکتور نتیجه می‌گیریم/ تغییرات زمان بر
است
به گزارش ایسنا، علی نیکبخت بعد از ظهر شنبه در نشست خبری پیش از
بازی تراکتور و ماشین سازی اظهار کرد: قسمت شد بعد از 15 سال به
تبریز بیایم و بتوانم خدمت گذار فوتبال این شهر باشم. همان‌طور که
15 پیش خدا لطف کرد و توانستیم نتیجه بگیریم، امیدوارم در این مقطع
هم که در خدمت شما هستم بتوانیم نتایج خوبی بگیریم و باعث
خوشحالی طرفدارها و مدیریت باشگاه شویم. ابتدا لازم است که از
پیشکسوتان و بزرگان فوتبال تبریز کسب اجازه کنم و هم‌چنین از
کادرفنی قبل تشکر کنم که زحمت بسیاری برای این تیم کشیدند.
او ادامه داد: امیدوارم فردا یک بازی خوب و جوانمردانه را ارائه دهیم. ما
فرصت کردیم دو جلسه با این تیم تمرین کنیم و به دلیل حضور بازیکنان با
استعداد و بزرگ خیلی خوب توانستند با آن چیزی که مسعود شجاعی
خواسته هماهنگ شوند و قطعا تغییر به وجود می‌آید اما کمی زمان‌بر
است. امیدوارم که بازی ما تماشاگرپسند باشد.
مربی تراکتور درباره غایبان تراکتور گفت: فقط مسعود شجاعی است
که هنوز مشخص نیست به بازی می‌رسد یا نه و امروز جواب تست
کرونایش می‌آید. محمدرضا خانزاده هم مصدوم است اما بقیه
بازیکنان مشکلی برای بازی کردن ندارند.