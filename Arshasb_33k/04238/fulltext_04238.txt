4238
افزایش فوتیهای ناشی از آتش سوزیهای جنگلی در کالیفرنیا
به گزارش ایسنا، بنابر اعلام مقامات محلی آتش سوزیهای مهیب
جنگلی که مناطقی از ایالت کالیفرنیا را در بر گرفته به کشته شدن دستکم
سه نفر دیگر منجر شده و هزاران نفر را مجبور کرده تا خانه های خود را ترک
کنند.
بنابر اعلام پلیس، جسد سه نفر در منطقه ای در شمال شرق سان فرانسیسکو
پیدا شده است. گفته شده یکی از این سه قربانی راکب موتور سوار بوده
که در حین تلاش برای فرار از شعله های آتش جان خود را از دست داده
است.
ایالت کالیفرنیا که در اواسط یک دوره 20 ساله از خشکسالی قرار دارد
گرفتار ده ها مورد آتش سوزی جنگلی است.
به گزارش ایسنا به نقل از شبکه خبری بی بی سی، بنابر اعلام مقامات محلی با
فوت این سه نفر تعداد موارد مرگ و میر در این ایالت از ماه گذشته به
دستکم 11 تن رسیده است. در سال جاری بیش از 930 هزار هکتار از
اراضی این منطقه در آتش سوخته است.
افزایش قاچاق روانگردان‌ها به هند در دوران قرنطینه کرونایی
به گزارش ایسنا، در شرایط فعلی همه‌گیری کرونا با توجه به
محدودیت‌ها و قرنطینه‌های موجود در هند، سرگرمی‌های در
دسترس افراد کمتر و احساس ناامیدی در آنها بیشتر شده است و از این رو