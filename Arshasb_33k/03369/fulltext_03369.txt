3369
دیدار خاطرنشان کرد: همه بازیکنان در شرایط خوبی هستند. البته
خستگی پرواز و بازی‌های فشرده باعث شده آنها در شرایط آرمانی
نباشند، اما اطمینان دارم در بازی فردا در بهترین شرایط بدنی به میدان
خواهند رفت.
اسکوچیچ در واکنش به اینکه گفته بود به دنبال حریفی است که وقت تیم
ملی ایران ار تلف نکند و نکات خوبی را بعد از این بازی به دنبال داشته
باشد، اظهار کرد: همیشه در بازی‌های دوستانه دنبال این هستم که
حریف بازیکنانم را تحت فشار بگذارد تا بتوانم از آنها جواب بگیرم.
می‌توانستیم تیم‌های ملی ضعیف‌تر بازی کنیم و نتیجه مطلوب هم
بگیریم، اما این مسئله هیچ وقت هدف من نبوده است.‌ الان زمان این را
داریم که برخی بازیکنان جدید و روش بازی خودمان را آزمایش
کنیم.
وی تاکید کرد: البته خیلی بازیکنان را داریم که به لحاظ بازی ملی
باتجربه هستند و نیازی نیست که آنها را امتحان کنم، اما دوست دارم
بازیکنان کم تجربه‌تر را به بازی بگیرم و ببینم در عمل چگونه هستند و
حس خوبی از بازی آنها داشته باشم.
اسکوچیچ تصریح کرد: در تیم ملی کار خیلی سخت است، چون زمان
کم و فشرده‌ای برای معرفی ایده‌ها با بازیکنان وجود دارد و به همین دلیل
دیروز مجبور بودم در زمان فشرده و کوتاهی بازیکنان را به صورت