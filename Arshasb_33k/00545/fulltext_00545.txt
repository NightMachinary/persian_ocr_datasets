545
آغاز برداشت زغال اخته از باغات قزوین
علی اکبری با اعلام برداشت زغال اخته از باغات استان قزوین، اظهار
کرد: سطح باغات زغال اخته استان 720 هکتار و با عملکرد 4700
کیلوگرم در هکتار است که پیش‌بینی‌می‌شود از این میزان باغ بیش از
3340 تن زغال اخته برداشت شود.
وی خاطرنشان کرد: بیشترین سطح زیرکشت این محصول در استان را
شهرستان قزوین، مناطق الموت و طارم سفلی تشکیل می‌دهد که در
منطقه الموت روستاهای بخش رودبار شهرستان شامل روستای هیر و
در منطقه طارم سفلی دهستان کوهگیر روستای یوزباش چای بیشترین
میزان تولید را به خود اختصاص داده‌اند .
بنابراعلام روابط عمومی سازمان جهاد کشاورزی استان قزوین،
مدیر باغبانی سازمان جهاد کشاورزی استان قزوین افزود: در این
مناطق محصول زغال اخته از عملکرد و مرغوبیت بیشتری نسبت به دیگر
مناطق برخوردار است.
اکبری با اعلام اینکه استان قزوین رتبه اول سطح زیرکشت و تولید
محصول زغال اخته را در کشور دارد، خاطرنشان کرد: با توجه به
تفاوت در توپوگرافی استان و توده‌های محلی موجود، زمان
برداشت این محصول از اوایل مرداد تا اواخر مهر انجام می‌شود که یک
مزیت برای استان به حساب می‌آید .