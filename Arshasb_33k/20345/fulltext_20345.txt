20345
عربستان برنامه‌ای برای حمایت از برادر سعد حریری ندارد
به گزارش ایسنا، چند منبع وابسته به سعد حریری، نخست‌وزیر سابق
لبنان به روزنامه الجمهوریه گفتند که دیدار ولید البخاری، سفیر
عربستان در بیروت با سعد حریری از نظر زمان و محتوا استثنایی و
درخور توجه است.
این منابع به نقل از البخاری بر حفظ روابط با سعد حریری به عنوان یک فرد
دارای جایگاه خاص تأکید کردند.
طبق گفته این منابع، این دیدار هیچ ارتباطی با حمایت عربستان از بها یا
سعد حریری در اختلاف میان آنها نداشته و اخبار منتشر شده در این باره
بی‌پایه و اساس است.
سعد حریری یکشنبه با ولید البخاری در بیروت دیدار کرد.
این دیدار پس از تنش‌های اخیر در لبنان و مناقشات به وجود آمده میان
سعد حریری و برادرش بها حریری در پی اعلام آمادگی بها برای ورود به
صحنه سیاسی لبنان و کنار زدن برادر خود از قدرت صورت گرفت.
در همین راستا، منابع آگاه در گفت‌وگو با روزنامه الجمهوریه لبنان
اعلام کردند که عربستان همچنان از سعد حریری حمایت می‌کند و وی
هم‌پیمان نخست ریاض به شمار می‌رود و عربستان برنامه‌ای برای
حمایت از بها حریری ندارد.
عربستان به کاهش تولید اضافی نفت پایان می‌دهد