11323
شرکت 2000 نفر در دوره‌های آموزشی کمک‌های اولیه
وی خاطرنشان کرد: سال گذشته دو هزار و 791 نفر در دوره آموزش
کمک‌های اولیه، 24 نفر در دوره تربیت مربی کد 3 کمک‌های اولیه،
هزار و 196 نفر در دوره مهارت‌های پایه داوطلبی و 690 نفر در دوره
آموزش آمادگی در برابر مخاطرات شرکت کردند.
مدیرعامل جمعیت هلال‌احمر استان قزوین بیان کرد: همچنین 44
قسمت برنامه تلویزیونی با موضوع آشنایی با مخاطرات رایج و
همچنین 100 قسمت محتوای آموزشی در بستر فضای مجازی با
موضوع مخاطرات و کمک‌های اولیه توسط این جمعیت تولید و
منتشرشده است.
بستری 45 نفر در نقاهتگاه هلال‌احمر
وی در ادامه با اشاره به فعالیت هلال‌احمر در حوزه کرونا، تصریح کرد:
در این ایام نیز واحدهای مختلف جمعیت هلال‌احمر دست‌به‌کار
شدند و با هم‌افزایی خدمات مختلفی به مردم ارائه دادیم، خدماتی که
نمود بیرونی داشت شامل آموزش مجازی، غربالگری در مبادی
ورودی و خروجی شهری، غربالگری و تب سنجی اصناف، مجتمع‌ها و
شرکت‌ها، اطلاع‌رسانی از طریق ماشین‌های هلال‌احمر در سطح شهر
و پخش هشدارهای صوتی در سطح شهرستان‌های استان توسط
اکیپ‌های امدادی بود.