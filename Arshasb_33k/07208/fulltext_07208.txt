7208
خانواده دانشگاه است. در صورتی که گام‌های اجرایی این طرح قرار
باشد اجرا شود مهم‌ترین دغدغه و نکته که باید به آن پرداخته شود بحث
امنیت دانشگاه است. امنیت دانشگاه هم شامل امنیت اجتماعی
دانشجویان، امنیت فضاهای مختلف دانشگاه و منابع دانشگاه که
همگی مهم است می‌شود. در این زمینه حتما بررسی‌هایی انجام خواهد
شد تا امنیت دانشگاه به مخاطره نیوفتد. طرح تفصیلی یک ظرفیت سازی
قانونی است نه یک الزام که بلافاصله بعد از تصویب طرح دانشگاه مجبور
به حذف دیوارها باشد، شاید اجرایی کردن این طرح ملزم به بوجود
آمدن ارزش‌هایی در جامعه باشد و مدت زمان زیادی لازم باشد تا برای
کسب این ارزش‌ها صبر کرد.
وی گفت: من احساس می‌کنم بخشی از نگرانی که ایجاد شده به دلیل
الزامی است که از طرح تفصیلی برداشت می‌شود. دوستان دانشگاهی ما
نگران این مطلب هستند که بلافاصله پس از تصویب دیوارها برداشته
شود بدون اینکه پیش زمینه‌هایی برای حفظ امنیت دانشگاه فراهم شود.
مطالعات و بررسی‌های تکمیلی اگر به این نتیجه برسند که فعلا امکان
اجرای این طرح وجود ندارد قطعا این طرح به تعویق می‌افتد تا زمانی که
زمینه‌های لازم فراهم شود. من ضمن تاکید بر درست بودن این دغدغه
در رابطه با امنیت دانشگاه، تاکید می‌کنم تا زمانی که این دغدغه‌ها رفع
نشود نباید این طرح را اجرایی کرد.