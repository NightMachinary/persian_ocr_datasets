15259
دولت بدهی 250 هزار میلیارد تومانی خود به تأمین اجتماعی را
پرداخت کند
ابوالفضل ابوترابی در گفت‌وگو با ایسنا در خصوص افزایش 26
درصدی حقوق و 200 هزار تومانی حق مسکن کارگران، اظهار کرد:
در این خصوص دو موضوع مطرح است، یکی واقعیت زندگی کارگر
با گرانی‌های فعلی و دیگری توان پرداخت کارفرما و پیمانکاران با
وضعیت موجود. از طرفی با این افزایش حقوق نمی‌توان مایحتاج
عمومی زندگی را تأمین کرد و از طرفی هم کارفرمایان حقوق بیشتر از
این را نمی‌توانند پرداخت کنند.
وی افزود: بنابراین یک راه حل خوب وجود دارد که هم حق کارگر به
درستی پرداخت شود و هم حق کارفرما و پیمانکار حفظ شود و بتوانند
حق کارگران را به درستی پرداخت کنند. هم‌اکنون 250 هزار میلیارد
تومان، تأمین اجتماعی از دولت طلب دارد. پیشنهاد می‌کنم دولت این
طلب را به نمایندگی از کارفرمایان و پیمانکاران تقبل کند و این مبلغ را
برای افزایش حقوق کارگران و بازنشستگان تأمین اجتماعی
اختصاص دهد.
نماینده مردم نجف‌آباد و تیران و کرون در مجلس شورای اسلامی،
گفت: در گذشته نیز به حقوق کارگران اضافه کردند و این مابه‌التفاوت
حقوق را دولت پرداخت کرد و از بدهی دولت به تأمین اجتماعی کم