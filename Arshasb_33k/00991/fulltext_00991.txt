991
آمریکا به دنبال تبدیل عراق به کشوری کاملا بی‌خطر برای اسرائیل
است
وی با تاکید بر این که در این چارچوب، هدف راهبردی آمریکا
پیشبرد امور از طریق این مذاکرات در جهت به حداقل رساندن قدرت
تاثیرگذاری ایران در معادلات داخلی عراق است، افزود: در کل،
اهداف راهبردی آمریکا از این مذاکرات راهبردی را باید در
چهارچوب سیاست خارومیانه‌ای این کشور تجزیه و تحلیل کرد؛
سیاستی که یکی از مولفه‌های اساسی آن حمایت از اسرائیل است.
آمریکا این حمایت را در چارچوب منافع راهبردی خود در این منطقه
می‌داند. از این رو، باید در نظر داشت که هدف راهبردی‌تر آمریکا که به
تبع تحقق اهداف پیشین پیگیری می‌کند، تبدیل کردن عراق به
کشوری کاملا بی‌خطر برای اسرائیل است. به این معنا که در آینده
کوچک‌ترین تهدیدی متوجه این رژیم نشود. این را نیز از طریق
حضور مداوم و تثبیت شده نظامی دنبال می‌کند. به هر حال عراق از لحاظ
تاریخی یکی از پایگاه‌های مهم ناسیونالیسم عربی بوده است و از زمان
تشکیل اسرائیل در سال 1948 همواره با آن سر ستیز داشته و درگیر بوده
است.
چرا آمریکا در زمان عادل عبدالمهدی انجام مذاکرات راهبردی با
عراق را آغاز نکرد؟