15256
این کشور صورت بگیرد و نخست صد نفر از زندانیان طالبان با
درنظرداشت سن، وضعیت بهداشتی و آسیب پذیری آنها در برابر
ویروس کرونا رها خواهند شد.
اما خواست گروه طالبان رهایی زندانیان دیگری بود.
حکومت چند روز پیش اعلام کرد که طالبان برای اولین مرحله رهایی
زندانیان‌شان، فهرست پانزده نفری از فرماندهان جنگی‌شان را به
حکومت دادند که عملا دست‌شان به خون مردم آغشته است. و این کار
ممکن نیست.
دولت گفت که آماده رهایی چهارصد زندانی کم خطر این گروه است
اما طالبان قبول نمی‌کند.
اما سهیل شاهین، سخنگوی دفتر سیاسی طالبان در قطر گفت که این
پانزده نفر شامل فهرست پنج هزار زندانی هستند که قبلا با حکومت
افغانستان شریک شده و رهایی آنها برای کمک به تیم فنی طالبان برای
شناسایی سایر زندانیان لازمی است.
او پس از اعلام مخالفت دولت با رهایی این پانزده نفر، شب گذشته در
توئیتی گفت که بر اساس توافقنامه صلح طالبان و آمریکا باید تا حالا
زندانیان این گروه رها می‌شد و زمینه برای گفت‌وگوهای
بین‌الافغانی مساعد می‌شد اما قصدا این روند به تعویق انداخته
می‌شود.