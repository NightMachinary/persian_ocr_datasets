22720
رئیس ستاد استانی مبارزه با کرونا میزان رعایت مقررات منع ورود
ساکنین شهرهای قرمز و نارنجی به دیگر شهرها را 92 درصد اعلام کرد و
گفت: در این زمینه نیز درخصوص 818 مورد تخلف صورت گرفته
اعمال قانون شده است.
وی میزان رعایت مقررات منع تردد خودروهای شخصی از ساعت 21
شب تا ساعت 4 صبح را 95 درصد عنوان کرد و گفت: در این راستا 2960
مورد تخلف گزارش شده که در این زمینه نیز برخورد قانونی صورت
گرفته است.
استاندار ایلام در پایان ضمن تقدیر تشکر از همراهی خوب مردم،
اصناف و بازاریان، ادارات و همه عوامل درگیر در کار ستاد استانی
کرونا به ویژه مجموعه عوامل نیروی انتظامی، امنیتی، بسیج، سپاه،
دستگاه قضا و نظارتی، حوزه بهداشت و درمان، صدا و سیما، اصحاب
رسانه و خبرنگاران و ... بطور کلی تمامی دستگاه های درگیر در ستاد
کرونا، گفت: حال که نتیجه رعایت دستورالعمل ها و پروتکل‌های
بهداشتی توسط مردم و پای کار بودن مجموعه دستگاه های درگیر در
ستاد کرونا تاثیر مثبت داشته است لازم است این روند همدلی و همراهی
تا ریشه کنی بیماری کرونا ادامه یابد.