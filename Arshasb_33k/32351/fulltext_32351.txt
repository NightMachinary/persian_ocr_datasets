32351
آخرین نمایشگاه از آثارم هم که در آخرین ماه‌ سال گذشته برگزار شد
توسط یک مجموعه‌دار انجام شد که تعدای از آثارم را در اختیار داشت.
احصایی یادآور می‌شود: در ایام قرنطینه هر روز صبح که بیدار
می‌شوم تصمیم می‌گیرم چه کاری انجام دهم. در این مدت کارهایی که
از گذشته مانده بود را تکمیل کردم و کارهای جدیدی را اتود می‌کنم و
البته گاهی هم از خواندن اخبار شیوه برخورد با موضوع کرونا در
کشور دندان قروچه می‌کنم. همانند هر انسان دیگری از این جریان
متاثر هستم؛ اگرچه سال‌هاست که عادت کرده‌ام در هر اتفاقی خیر
می‌بینم و این نگاه برایم تسکین‌دهنده است. این روزها مثنوی مولانا،
مقالات شمس و حافظ، کتاب‌های بالینی‌ام هستند و مطالعه این
کتاب‌ها باعث ایجاد حس همزادگرایی و تسکین می‌شود.
این هنرمند پیشکسوت می‌گوید: سال‌ها قرآن را با خط محقق کار
می‌کردم و نستعلیق را ترک کرده بودم‌. در این مدت به سبب واقعه کرونا
کار با نستعلیق را آغاز کردم. این موضوع دو خاصیت برایم داشت؛
یکی اینکه دستم روان شد و دوم اینکه از آنجایی که چون این نوشتن‌ها
برای هیچ قصد مشخصی نیست و فقط به قصد نوشتن است در نتیجه دفتر از
نوشته‌ها سیاه می‌شود و حالت جالب فروتنی را برایم به وجود آورده
است. بعد از یک ماه نوشتن متوجه شدم چقدر این کار تاثیر روانی خوبی
دارد. وقتی مشغول کار هستم چیز دیگری به ذهنم نمی‌آید و لذتی که از