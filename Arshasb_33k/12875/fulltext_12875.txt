12875
از ظرفیت خوابگاه، و حل مشکلات اتاق‌های خالی نشده با همکاری
دانشجویان برای نیمسال تحصیلی آینده لازم است.
صدیقی در ادامه با اشاره به برنامه های پیشنهادی در مقاطع مختلف گفت:
در مقطع کارشناسی و در بخش دروس تئوری برای دانشجویان
موجود، پیشنهاد ما برگزاری غیر حضوری کلاس ها است. برای
دروس عملی و آزمایشگاهی نیز میتوان از تقسیم ترم به بازه‌های چند
هفته‌ای و ارائه متمرکز واحدهای عملی برای چند دسته از دانشجویان و
میهمانی برای این واحدها در دانشگاه‌های محل سکونت دانشجو را
برنامه ریزی کرد و استفاده از سیستم مجازی برای ارائه بخشی از
واحدهای عملی متناسب با تجربیات جهانی می تواند مد نظر قرار گیرد.
در مقطع تحصیلات تکمیلی نیز ترکیب آموزش های حضوری و غیر
حضوری مورد نظر خواهد بود.
وی در خصوص دانشجویان خارجی نیز اظهار کرد: دانشجویان
خارجی به دو دسته جدید الورود و شاغل به تحصیل تقسیم می شوند. در
زمینه دانشجویان جدید الورود، برخی از آنها نیازی به گذراندن
دوره آموزش زبان فارسی ندارند، برای آن دسته که به این آموزش نیاز
دارند نیز باید با رعایت کلیه مراحل مرسوم، در مراکز منتخب آموزش
زبان فارسی، نسبت به آموزش به غیر فارسی زبانان به وسیله آموزش
مجازی اقدام شود.