18903
رفسنجانبا حضورمعاون اداره کل پیشگیری از وقوع جرم معاونت
اجتماعی قوه قضائیه گفت: با همکاری مستمر با حوزه های قضایی و
دستگاه‌های ذیربط در خصوص ساماندهی وضعیت اراضی(اعم از
شناسایی نقاط بحرانی و در معرض تصرف، ایجاد کمربند سبز و
پیشگیری از تغییرات غیرمجاز کاربری اراضی) از سال گذشته
تاکنون 93 مکاتبه انجام شده است.
این مقام قضایی تصریح کرد: قانون برای دستگاه ها و سازمان های
دولتی وظایفی را تعیین کرده است و چنانچه مسئولین به وظایف به ویژه
اختیارات ذاتی خود توجه داشته و به موقع اقدام نموده و نظارت های
قانونی خود را تشدید و بهنگام کنند، اولاً از وقوع جرایم پیشگیری
شده و موجب کاهش ورودی پرونده ها به دستگاه قضایی می شوند،
ثانیاً از تحمیل هزینه به مردم و دولت نیز جلوگیری می شود.
قویدل خاطرنشان کرد: متاسفانه در برخی موارد مشاهده می شود که
مسئولین از این اختیارات به نحو احسن استفاده نکرده و این امر موجب
بروز نارضایتی های زیادی می شود بنابراین دستگاه های اجرایی
وظیفه دارند ضمن آگاهی از وظایف و اختیارات خود، فعالیت های
پیشگیرانه را انجام دهند، به ویژه سازمان جهاد کشاورزی، شهرداری
ها، منابع طبیعی و سایر دستگاه های مرتبط در بحث تغییر کاربری
غیرمجاز اراضی و باغ ها، اراضی ملی و دولتی و نیز ساخت و سازهای