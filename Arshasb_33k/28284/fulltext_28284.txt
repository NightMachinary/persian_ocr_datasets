28284
به گزارش ایسنا، روزنامه ایران نوشت: «کرونا کلانشهرها را نشانه
رفته است؛ شهرهایی که انگار هر چقدر هم پروتکل‌هایی مانند ماسک
زدن در آنها رعایت شود، حفظ فاصله اجتماعی کار ساده‌ای نیست.
حتی اگر قرار باشد از ناوگان شهری شلوغ استفاده نکنید و کیلومترها
قدم بزنید تا به محل کار خود برسید باز هم با معابر و پیاده‌روهای پر از
عابرانی مواجه می‌شوید که شاید ویروس در هوای آن معلق مانده
باشد. به تازگی رئیس دانشگاه علوم پزشکی ایران، جلیل
کوهپایه‌زاده، از آمار بالای مرگ و میر در تهران گفته است. او با اشاره به
این که نیمی از کشته‌شدگان کووید 19 در تهران هستند از
خصوصیات شهری تهران هم گفته است: «نیمی از آمار مرگ و میر
بیماران کرونایی کشور مربوط به استان تهران است که علت آن،
متناسب نبودن توسعه زیرساخت‌ها و امکانات بهداشتی و درمانی در
مقایسه با گسترش شهرهای دور و بر و افزایش جمعیت استان در سال‌های
اخیر است.»
حتماً تجربه قدم زدن و خرید در یک شهرستان کم‌جمعیت را دارید؛
جایی که شاید در ساعت‌های قدم زدن در پیاده‌روها احساس تنهایی
کنید. به سوپرمارکت می‌روید تا خرید کنید و می‌بینید به‌راحتی
می‌توانید بین قفسه‌ها قدم بزنید و بدون استرس و شلوغی اقلام مورد نیاز
خود را انتخاب کنید. اما در هیچ یک از کلانشهرهای دنیا این تجربیات