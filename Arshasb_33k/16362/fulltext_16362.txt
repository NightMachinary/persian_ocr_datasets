16362
وی افزود: فعالیت‌های مرتبط با گروه شغلی 1 مانند بیمارستان‌ها و مراکز
درمانی، فروشگاه‌های زنجیره‌ای، سوپرمارکت‌ها، قصابی‌ها،
مراکز تولید و عرضه محصولات پروتئینی و میادین میوه و تره‌بار در هر
ساعت از شبانه روز ممکن است و رستوران‌ها و مراکز عرضه غذاهای
سرد و گرم نیز تنها به شکل بیرون ‌بر مجاز به فعالیت خواهند بود.
معاون سیاسی امنیتی و اجتماعی استاندار مازندران تصریح کرد:
ایجاد قرارگاه نظارتی با هدف رصد فضای عمومی استان و تشدید
بازدیدها از صنوف، اجرای مانور در شهرستان ها به صورت مداوم و
هفتگی از رئوس فعالیت ستادهای شهرستانی است.
حسن نژاد ضمن تقدیر از همکاری اصناف در مازندران تاکید کرد:
حفظ سلامت مردم و قطع زنجیره انتقال بیماری مهمترین هدف ستاد
مدیریت مقابله با کرونا در مازندران است که باید بیش از پیش از سوی
مردم مورد توجه قرار گیرد.
وی خاطرنشان کرد: اداره کل صنعت معدن و تجارت، نیروی
انتظامی، دانشگاه علوم پزشکی، اتاق اصناف، اتحادیه ها، بازرسین
مکلفند با متخلفان طبق قانون برخورد و متناسب با مورد، مجازات
جریمه یا پلمپ واحد را برای آنان اعمال کنند.