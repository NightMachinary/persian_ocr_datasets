10769
همچنین کلیه بدهی دانشگاه‌ها پرداخت شده است.
تلاش می‌کنیم فعالیت‌هایمان پیوست فرهنگی داشته باشد
یحیی رحیم‌لو در مراسم تجلیل از خبرنگاران که عصر چهارشنبه 22
مرداد در شورای شهر محمدیه برگزار شد، تصریح کرد: شهر محمدیه
از لحاظ مالی، شهرسازی و انضباط شهری رتبه دوم در شهر قزوین را
کسب کرده است که همه اینها را مدیون زحمات شورای شهر است.
وی افزود: در شورای شهر محمدیه لایحه‌ای نداریم که تصویب آن
بیشتر از ده روز طول بکشد، طی سال‌های اخیر شاهد رشد و شکوفایی در
شهر محمدیه هستیم این‌ها زحمات شورای شهر بوده است.
شهردار محمدیه خاطرنشان کرد: در محمدیه تلاش می‌کنیم که
کارها پیوست فرهنگی داشته باشد، شهر ما صد و ده هزار نفر جمعیت
دارد، ناحیه شهری مهرگان مشکلات زیادی دارد برای مثال این شهرک
کلانتری و بانک ندارد.
وی بیان کرد: مهرگان مردم برخوردار به لحاظ معنوی دارد اما در عین
حال به لحاظ مالی کم برخوردار هستند و ضعیف‌ترین اقشار از نظر مالی
ساکن این منطقه هستند.
رحیم‌لو خاطرنشان کرد: ما از هیچ کوششی برای خدمت‌رسانی به این
قشر ضعیف دریغ نمی‌کنیم و از اصحاب رسانه می‌خواهیم که در حل
مشکلات این ناحیه همراه ما باشند.