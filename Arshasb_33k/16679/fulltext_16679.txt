16679
در جهان هر سال این روز به میزبانی کشوری خاص جشن گرفته
می‌شود. رویکرد جشن معمولا شعاری است که سازمان جهانی
جهانگردی برای آن سال انتخاب کرده است. در دیگر کشورها با توجه
به مزیت اقتصادی قابل توجهی که گردشگری دارد سعی می‌شود با ارائه
تخفیف‌هاییدر اقامت، حمل و نقل و سرگرمی‌ها، مردم بیشتری در جشن
روز جهانی جهانگردی شریک شوند.
امسال در ایران آنچنان که معاون گردشگری گفته به جای یک روز، یک
هفته به این مناسبت اختصاص داده شده است. وزارت میراث فرهنگی،
گردشگری و صنایع دستی هنوز جزئیات آنچه در آن یک هفته قرار است
اتفاق افتد را اعلام نکرده است اما ولی تیموری، معاون گردشگری این
وزارتخانه خواسته که از این فرصت یک هفته‌ای برای احیای
گردشگری که در هفت ماه گذشته تحت تاثیر شیوع ویروس کرونا با
رکود مواجه شده است، استفاده شود.
معاون گردشگری گفت: هفته گردشگری فرصتی مغتنم برای
بازگرداندن گردشگری به جامعه است و از این بهانه باید حداکثر
استفاده را ببریم و با استفاده از ظرفیت‌های موجود در صداو سیما،
رسانه‌ها و ابزارهای تبلیغاتی امید، نشاط و طراوت را به گردشگری
بازگردانیم.
او اظهار کرد: امسال برای اولین بار روز ملی گردشگری در تقویم رسمی