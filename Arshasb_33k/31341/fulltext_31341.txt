31341
سیدعلی آقازاده روز پنجشنبه 22 آبان در آیین کلنگ زنی این دبستان
دخترانه اظهار کرد: طی دو سال گذشته اقدامات و پروژه های خوبی در
حوزه آموزش و پرورش در استان مرکزی کلید خورده و اجرا شده
است.
وی با اشاره به نقش خیرین در راستای مدرسه سازی افزود: خیرین استان
و کشور همواره جهت مدرسه سازی اقدامات خوب و ارزنده ای انجام
داده اند، به منظور ساخت و تکمیل این مدرسه نیز یک خیر مدرسه ساز
حدود یک میلیارد و 800 میلیون تومان را متعهد شده و مابقی تا سقف پنج و
نیم میلیارد تومان از اعتبارات دولتی تامین خواهد شد. امیدواریم
ظرف دو سال آینده این مدرسه تکمیل شده و به بهره برداری برسد.
استاندار مرکزی ادامه داد: بازسازی و نوسازی و ساخت مدارس
توسط خیرین مدرسه ساز علاوه بر اینکه احداث مدارسی به روز و مقاوم
را برای دانش آموزان به همراه دارد سرمایه ای نکو برای خیرین نیز به
شمار می‌رود.
به گزارش ایسنا،عملیات اجرایی دبستان 9 کلاسه دخترانه پروین
داوران در زمینی به مساحت هزار و 610 مترمربع در دو طبقه با حضور
مهراله رخشانی‌فر معاون عمرانی وزیر آموزش و پرورش کشور،
استاندار مرکزی و سایر مسئولان استانی در اراک آغاز شد.
کلیات لایحه افزایش سرمایه شرکت‌های بورسی تصویب شد