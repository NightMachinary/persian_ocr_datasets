13237
حمایت 289 میلیونی هلال احمر خراسان جنوبی از بیماران نیازمند
احمد بخشی، امروز چهارشنبه 21 آبان به خبرنگاران گفت: جمعیت
هلال احمر استان آمادگی دارد تا اقلام و تجهیزات پزشکی بلااستفاده
مردم نوعدوست و خیر استان را که علاقه مند به وقف آن‌ها هستند،
نگهداری کرده و به بیمارانی که نیازمند این تجهیزات بوده به صورت
رایگان امانت بدهد.
به گزارش ایسنا، وی با اشاره به وجود 14 بانک امانات تجهیزات پزشکی
فعال در استان، بیان کرد: این بانک‌ها نقش بسزایی در رفع نیازهای
پزشکی مردم به ویژه نیازمندان دارد.
معاون جمعیت هلال احمر خراسان جنوبی ادامه داد: بخشی بیان کرد:
بانک‌های امانات پزشکی در راستای تحقق اهداف بشردوستانه هلال
احمر و به منظور رفع آلام آسیب‌دیدگان و کمک به امر بهبود و سلامت
بیماران نیازمند راه‌اندازی شده است.
بخشی، با اشاره به عمده خدمات ارائه شده در بانک امانات پزشکی
جمعیت استان اظهار کرد: در مهر ماه سال جاری 165 نفر از خدمات بانک
امانات پزشکی جمعیت هلال احمر در سطح استان بهره مند شده‌اند.
معاون امور داوطلبان جمعیت هلال احمر خراسان جنوبی ادامه داد: با
توجه به شیوع کرونا، بیشتر خدمات دریافتی طی ماه گذشته کپسول
اکسیژن بوده است.