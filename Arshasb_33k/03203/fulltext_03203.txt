3203
و دل‌مشغولی‌های روزانه دمی را با خیال راحت بیاسایند.
ترافیک‌های سنگین و نیمه‌سنگین عصرها و دم‌دمای پایان شب نیز
حکایت از شور و شوق خانواده‌ها برای گذران اوقات در هوای خنک
شب را دارد.
این روزهای سخت و پراسترس کرونایی که هنوز تب کرونا در استان
فروکش نکرده است، حتی چراغ خاموشی برخی پارک‌های شهر نیز
نتواسته از حضور ازدحام جمعیت در پارک‌ها جلوگیری کند.
از کنار برخی از پارک‌ها که عبور می‌کنی، خانواده‌های پرجمعیتی را
می‌بینی که با وجود چراغ‌های بی‌فروغ پارک‌ها، در تاریکی و در سایه
نور کم چراغ قوه گوشی‌ها دورهم جمع شده و مشغول گپ و گفت‌های
خودمانی هستند.
برگزاری اینگونه دورهمی‌ها در شرایط حاضر که کرونا با سرعت
هرچه تمام می‌تازد می‌تواند صدمات جبران ناپذیری را برای مردم
جامعه به دنبال داشته باشد.
جدای از دیدن تصاویر تلخ و تاسف‌بار دورهمی‌های عظیم و جمع
شدن‌های به یکباره خانواده‌ها در پارک‌ها، که یک سرفه فرد آلوده
کافی است تا سلامت یک خانواده را ببلعد، عدم رعایت پروتکل‌های
بهداشتی و نبود فاصله‌گذاری و عدم استفاده از ماسک تصاویر تلخی
است که این روزها می‌توان در گوشه و کنار شهر شاهد آن بود.