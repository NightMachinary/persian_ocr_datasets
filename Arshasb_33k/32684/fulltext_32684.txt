32684
پایش قرار خواهند گرفت و در صورت مشاهده مورد مثبت با
هماهنگی پلیس به مراکز درمانی منتقل و افرادی که تست کرونای آنان
منفی باشد به کمپ ماده 15 تحویل داده خواهند شد.
وی افزود: با پایان 14 روز نخست، مرحله دوم طرح برای ساماندهی
300 نفر دیگر اجرا خواهد شد. علاوه بر این 600 نفر که در مجموع در این
طرح ساماندهی می‌شوند با موافقت استاندار محترم البرز و با هزینه
استانداری، طرح برای 400 معتاد متجاهر دیگر هم اجرا خواهد شد.
علیجانی در خصوص وضعیت کمپ ماده 16 استان هم گفت: در بحث
مرکز ماده 16 استان البرز اخیراً مبلغ 500 میلیون تومان از طرف ستاد
مبارزه با مواد مخدر کشور ابلاغ و اقدامات مقدماتی پس از این ابلاغ
انجام شده است.
وی افزود: پیش از این زمینی به مساحت 20 هزار مترمربع با حمایت
استاندار محترم البرز برای احداث کمپ ماده 16 جانمایی شده بود که
عملیات خاکبرداری به تعداد 3000 دستگاه کامیون در این زمین
انجام شده و مراحل مسطح کردن با فعایت یک ماهه ماشین‌آلات عمرانی
صورت گرفته و مرحله بتن ریزی و خاموت بندی هم انجام شده است و
اگر توفیق داشته باشیم طی 20 روز آینده سازه فلزی اولین سالن با
ظرفیت 200 نفر نصب خواهد شد و کمپ ماده 16 استان که رویای استان
بوده در یک ماه آینده افتتاح می‌شود.