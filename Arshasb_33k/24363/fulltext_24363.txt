24363
ممنوعیت برداشت گیاهان دارویی از مراتع مهریز
«سید علی باقری» گفت: با توجه به اهمیت حفظ پوشش گیاهی و نقش آن در
حفظ منابع پایه اعم از آب و خاک، برداشت محصولات فرعی شامل
ریواس، آویشن، آنغوزه، اشترک، زیره، گون کتیرایی و بادام
کوهی در این شهرستان ممنوع است.
وی از مردم خواست تا متخلفان را به اداره منابع طبیعی معرفی کنند و در
این باره تاکید کرد: با متخلفان برابر مقررات برخورد و برای هرگونه
اقدام قانونی به مراجع قضایی معرفی خواهند شد.
باقری در همین رابطه ادامه داد: مردم در صورت مشاهده هرگونه
برداشت از این محصولات، مراتب را به شماره 1504 اطلاع دهند تا
بتوان با اقدام به موقع انجام داد.
به گزارش ایسنا و به نقل از روابط عمومی منابع طبیعی مهریز، عرصه‌های
منابع طبیعی مهریز 600 هزار هکتار وسعت دارد و تاکنون 20 گونه
گیاه دارویی شاخص در این شهرستان شناسایی شده است که مورد
استفاده شهروندان منطقه و سایر نقاط استان قرار می‌گیرد.
کلپوره، کاکوتی، بادام‌کوهی، زیره سیاه و کور علف مار، درمنه،
پونه، قیچ، اسپند، بنه، هندوانه ابوجهل، افدرا، گون کتیرایی، وشق
(وشا)، مریم گلی، زرشک، سریش ایرانی، آنغوزه، ریواس و آویشن
شیرازی از مهمترین این گیاهان است.