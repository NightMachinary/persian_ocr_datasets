19100
شهیدان میرقیصری میزبان مادر شدند
بانو ستاره میرقیصری در حالی که هر دو فرزند را در یکسال و در فاصله
شش روز در جبهه‌های جنگ تحمیلی از دست داد، بعد از سالها فراق
عزیزانش صبح امروز یکشنبه بر اثر کهولت سن دعوت حق را لبیک
گفت.
سید احمد میرقیصری متولد مرداد 1344 بود، وی در سن 19 سالگی با
عضویت در بسیج عازم جبهه های حق علیه باطل شد و در 21 اسفند ماه سال
1363 در عملیات بدر منطقه شرق دجله به شهادت رسید.
برادرش سردار سید محمد میرقیصری نیز در عملیات بدر فرمانده
گردان حضرت رسول (ص) لشکر 17 علی بن ابیطالب(ع) بود، سید
محمد دو سال از سید احمد بزرگتر بود. وی پنج روز بعد از شهادت برادر
در 26 اسفند ماه، در عملیات بر اثر اصابت ترکش به سر، سینه و پهلو به
شهادت رسید.
برادر دیگرشان سید محسن نیز با حضور در جبهه های حق علیه باطل در 28
اسفند سال 1366 در عملیات والفجر 10 منطقه مریوان به درجه جانبازی
نایل شد.
در پی درگذشت مادر بزرگوار شهیدان میرقیصری، مدیرکل بنیاد
شهید و امور ایثارگران استان قم با صدور پیامی رحلت اینبانوی
ایثارگر را تسلیت گفت.