26058
محور تصمیمات درون بخشی و فرابخشی باشد که ابتدا ترویج فرآیند
خودمراقبتی است. در افرادی که فاقد علائم بالینی جدی هستند امکان
اینکه در منزل قرنطینه شوند و از محیط‌های عمومی و درمانی بدون
ضرورت به دور باشند قطعا بهتر است با خودمراقبتی هدایت شده باید به
پیش برویم.
فرمانده ستاد عملیات مدیریت کرونا در کلانشهر تهران افزود:
راهبرد مهم دیگر به عنوان مهمترین راهبرد فاصله‌گذاری اجتماعی
است که برای عبور از بحران اهمیت بسزایی دارد. متناسب با ظرفیت‌ها و
حجم و عمق مداخلات ما زمان درگیری با ویروس مشخص خواهد شد.
تمام سناریوهای چهارگانه در مورد استمرار تقابل با ویروس در
تناسب با مداخلات ما تعریف خواهد شد. در حقیقت سرعت عمل
واکنش سریع و حجم مداخلات مهمترین راهبرد تعیین میزان بقای
استمرار این بیماری در شهر تهران است.
وی تاکید کرد: به عنوان یک کارشناس پیش‌بینی می‌کنم آنچه که در
تهران تاکنون به لحاظ حجم مداخلات انجام شده در زمره مداخلات
متوسط ارزیابی می‌شود. هنوز نتوانستیم به یک بسته کارا، پویا،
پیوسته و سختگیرانه‌تر توجه کنیم. علیرغم تلاش دولت به نظر می‌رسد به
دلیل پیچیدگی‌های شهر تهران آنچه در قالب اندازه مداخلات مورد
ارزیابی قرار می‌گیرد، حداکثر در حد متوسط است.