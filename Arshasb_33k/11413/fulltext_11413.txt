11413
توصیه‌های دفتر طب ایرانی وزارت بهداشت برای مقابله با گرمازدگی
دکتر علیرضا عباسیان در گفت‌وگو با ایسنا،‌در خصوص روش‌های
طب سنتی برای مقابله با گرمازدگی، گفت: یکی از حالت‌هایی که ممکن
است در فصول گرم سال رخ دهد، گرمازدگی است. گرمازدگی حالتی
است که فراتر از یک احساس گرمای ساده اذیت کننده است و به دلیل
اینکه فرد در مدت طولانی در محیط گرم زیر تابش نور آفتاب بوده
است، آب و مایعات بدن خود را از دست داده و دچار علائم بالینی می‌شود
که با یک خنک شدن ساده رفع نخواهد شد. این علائم می‌تواند طیف
گسترده‌ای از یک بی‌حالی ساده تا سردرد و حتی بیهوشی، اغما و مرگ در
برخی افراد داشته باشد.
وی با اشاره به اینکه گرمازدگی در دو شاخه مجزا مطرح می‌شود، افزود:
شاخه اول بروز گرمازدگی در افراد سالم است و شاخه دوم بروز آن در
افرادی است که بیماری زمینه‌ای دارند؛ به طور مثال در افرادی که به
دیابت دچار هستند این موضوع بسیار مهم‌تر است؛ چراکه ممکن است
این افراد بویژه کسانی که قند بالایی دارند به دلیل اینکه آب بدن خود را
از دست می‌دهند، اندازه قندخون‌شان حتی دو برابر شده و همین
موضوع سبب بیهوشی، غما و به کما رفتن آنها شود.
معاون تعالی دفتر طب ایرانی وزارت بهداشت با تاکید بر اینکه طب
رایج و طب سنتی دستورات خاص خود را برای رفع این موضوع