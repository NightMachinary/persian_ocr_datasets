12419
جشنواره قرآنی بهار جان ها در جاجرم برگزار می شود
علی اصغر شکوری افزود: جشنواره قرآنی بهار جان ها با مشارکت
اداره فرهنگ و ارشاد اسلامی با همکاری موسسه قرآنی صاحب الزمان
(عج) جاجرم در پنج بخش برگزار خواهد شد.
به گزارش ایسنا، به نقل از روابط عمومی اداره کل فرهنگ و ارشاد
اسلامی خراسان شمالی، وی اظهار کرد: قرائت زیر 16 سال آیه 156
احزاب، بالای 16 سال آیه 82 اسرا، ترجمه و مفاهیم سوره حدید، نقاشی
ویژه پیش دبستانی و ابتدایی با موضوعات (کرونا را شکست می دهیم،
خانه قرآنی، مدافعان سلامت) و نمایشنامه خوانی ویژه عموم از جمله
بخش های این جشنواره خواهد بود.
شکوری، هدف از برپایی این جشنواره قرآنی را آشنایی هر چه بهتر و
بیشتر جوانان و نوجوانان با مفاهیم قرآنی، ترویج آموزه ها و فرهنگ
قرآنی و استعدادیابی در حوزه قرآن و عترت برشمرد.
وی یادآور شد: علاقمندان برای شرکت در این جشنواره می توانند
فایل های صوتی خود و آثار خود را از طریق پیام رسان های واتساپ،
تلگرام و ایتا به شماره تماس 09030656974 ارسال کنند.
شکوری، آخرین مهلت شرکت در این جشنواره را 27 ماه مبارک
رمضان دانست و خاطرنشان کرد: به 20 نفر از برگزیدگان جوایزی به
رسم یاد بود اهدا می شود.