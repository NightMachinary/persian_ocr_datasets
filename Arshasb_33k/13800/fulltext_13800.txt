13800
خودروهای مسافربری عمومی در خراسان شمالی به صورت رایگان
گازسوز می شوند
فرهاد ستاریان در گفت و گو با ایسنا با اشاره به اینکه تجهیزات گاز سوز
شدن خودروها به صورت رایگان در این خودروها نصب می شود،
اظهارکرد: پیگیری ها برای اینکه خودروهای مسافربر شخصی نیز از
این امکان استفاده کنند در حال انجام است.
وی در ارتباط با توزیع گاز مایع در برخی از مراکز غیرمجاز در خراسان
شمالی در میان خودروها اظهارکرد: توزیع گاز مایع برای استفاده از
خودروها در سبد قرار نگرفته است و گاز مایع برای استفاده از خانوار
ساکن در مناطق بدون گاز و برخی از صنوف همچون نصب ایزوگامی ها
می باشد.
ستاریان تصریح کرد: اما از آنجاییکه تعدادی از افراد که دریافت گاز
مایع مشمول آن ها می شود و بیش از نیاز آن ها است و یا در نحوه مصرف
صرفه جویی لازم را داشته، مقدار مازاد را در اختیار افرادی که مراکز
غیرمجاز توزیع گاز مایع در میان خودروها دارند، می گذارند.
وی افزود: خودروها بر طبق قانون نمی توانند از گاز مایع استفاده
کنند و از سوی دیگر از آنجاییکه این گاز ممکن است به صورت
غیراستاندارد در خودروها مصرف شود، خطرات خیلی زیادی را
برای سرنشینان به همراه داشته باشد.