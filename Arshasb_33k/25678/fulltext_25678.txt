25678
نماینده ایلام: عده‌ای صرفا کاغذ به دست در حال فراکسیون‌سازی
هستند
به گزارش ایسنا، سارا فلاحی در تذکری در جلسه علنی صبح امروز
(چهارشنبه) مجلس شورای اسلامی گفت: طبق قانون اساسی
جمهوری اسلامی ایران نظامی بر پایه ایمان به کرامت و ارزش والای
انسان است و دولت هم موظف است امکانات‌اش را برای رفع تبعیض به
کار ببندد. پی‌ریزی اقتصاد صحیح و عادلانه نیز باید طبق ضوابط
اسلامی شکل بگیرد.
وی ادامه داد: به واسطه عدم اجرای این قوانین امروز با به خطر افتادن
امنیت انسانی در جامعه یعنی رهایی از نیاز و ترس و هراس به واسطه
ناکارآمدی برخی مسئولین مواجه هستیم. فرهنگیان نگران نظام
رتبه‌بندی، بازنشستگان نگران همسان‌سازی، بازنشستگان مناطق
جنگی نگران گرفته شدن حق مناطق جنگی، آموزشیاران نهضت
سوادآموزی نگران آزمون ورودی، معلمان حق‌التدریس، آزاد و
غیرانتفاعی و کارمندان آینده شغلی‌شان هستند و کسانی که سهام
عدالت ثبت نام نکردند نگرانند.
فلاحی ادامه داد: در همین مجلس شورای اسلامی نمایندگان
حوزه‌های انتخابیه کوچک‌تر نگران هستند که بازی‌های سیاسی و
اقتصادی را به حوزه‌های انتخابیه واگذار کنند که نمایندگان