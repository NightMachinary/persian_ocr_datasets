26825
مراجعه‌کنندگان در زمان حضور در مجموعه، در دسترس قرار داشتن
مایع ضدعفونی کننده، فعالیت دائم دستگاه‌های تهویه، ارائه
سرویس در کافی شاپ با توجه به پروتکل‌های اعلامی مرتبط، مشاوره
با متخصصان مرکز بهداشت دانشگاه تهران برای تدوین
دستورالعمل‌های تکمیلی و .... از دیگر اقدامات مجموعه مولوی
برای از سرگیری فعالیت‌های نمایشی است.
او درباره آغاز به کار سه گروهی که اجرای نمایش‌هایشان به دلیل
شیوع کرونا متوقف شده بود، توضیح داد: خوشبختانه هر سه گروه
اعلام آمادگی کرده‌اند و بزودی جلسات تمرین را برای کسب
آمادگی مجددبرگزار خواهند کرد. البته ممکن است برای رعایت هر
چه بیشتر نکات بهداشتی، تغییراتی را در اجراهایشان اعمال کنند.
حریری درمورد اجرای همزمان چند اثر نمایشی در مرکز تئاتر مولوی
نیز گفت: درباره این موضوع باید موردی تصمیم گرفته شود. اگر
نمایشی، تک‌گویی یا کم‌جمعیت باشد، می‌توان سالن را دو اجرایی در
نظر گرفت که با فاصله زمانی مناسب روی صحنه بروند ولی اگر میزبان
نمایش‌های پر جمعیت باشیم، طبیعتا باید سالن را تک اجرا تعریف کنیم.
او خاطرنشان کرد: در حال حاضر گروه‌هایی که در نوبت اجرا بودند،
در اولویت هستند ولی اگر اجرای اثری پرخطر باشد، طبیعتا از گروه
می‌خواهیم اجرای خود را به زمانی دیگر موکول کند.