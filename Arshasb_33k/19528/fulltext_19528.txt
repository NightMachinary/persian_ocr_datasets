19528
محمدرضا پورمحمدی در نشست هیأت اجرایی منطقه ویژه علم و
فناوری آذربایجان شرقی، با بیان اینکه جایگاه این منطقه باید به
درستی در جامعه تبیین شود، گفت: رویکرد علمی و فناوری برای توسعه
اقتصادی جامعه، یک ضرورت است. وی افزود: بر این اساس باید منطقه
ویژه ربع رشیدی، تسهیل‌گری بیشتر و بهتری برای افزایش تعامل
سازمان‌ها، پارک‌های علم و فناوری و دستگاه‌های اجرایی داشته باشد.
وی ادامه داد: این مجموعه از اهمیت بسیار ویژه‌ای برای مدیریت
استان برخوردار است و باید به وظایف خود در ایجاد ارتباط‌ بیشتر میان
دانشگاه‌ها و مراکز علمی با کارخانه‌ها و واحدهای تولیدی و صنعتی
عمل کند. استاندار آذربایجان‌شرقی، خواستار مشارکت فعالان
بخش خصوصی با منطقه ویژه علم و فناوری ربع رشیدی برای حرکت‌
استان به سمت جامعه دانایی محور شد. حمیدرضا قاسم زاده، جانشین
استاندار در هیأت اجرایی منطقه ویژه علم و فناوری نیز در این جلسه به
بخشی از مهم‌ترین اقدامات و فعالیت‌های این منطقه اشاره کرد و افزود:
سازمان عامل استقرار و منطقه ویژه علم و فناوری ربع رشیدی، تمامی
تلاش خود را برای ایجاد پیوستگی در بخش‌های مختلف علمی،
فناوری و افزایش همکاری با بخش خصوصی به کار می‌گیرد.
برگزاری مجازی نمایشگاه نوآوری و فناوری ربع رشیدی سعید
غریب خواجه، مدیرعامل سازمان عامل استقرار و توسعه منطقه ویژه