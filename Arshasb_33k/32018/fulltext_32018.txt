32018
گلایه نظری از عدم دسترسی به سامانه جامع منابع انسانی شهرداری
تهران
به گزارش ایسنا، حجت نظری صبح امروز در جلسه علنی شورای شهر
تهران در تذکر پیش از دستور خود با اشاره احتمال طرح سوال از
شهردار تهران گفت: حدود یک ماه پیش تذکری در مورد عدم دسترسی
به سامانه جامع منابع انسانی شهرداری تهران ارائه کردم اما متاسفانه
بیش از یک ماه است که نه پاسخی به آن داده و نه اساسا دسترسی به این سامانه
برای اعضای شورای شهر ایجاد شده است.
وی با بیان اینکه دسترسی به سامانه از باب وظیفه نظارتی شورای شهر
بسیار مهم است، گفت: لذا به عنوان آخرین هشدار از شهردار تهران و
معاون توسعه منابع انسانی می‌خواهم که هم دسترسی به این سامانه را
ایجاد کنند و هم پاسخ به تذکر را بدهند.
عضو کمیسیون حقوقی و نظارت شورای شهر تهران افزود: در غیر
اینصورت بنده مجبور خواهم شد که طرح سوال از شهردار را که
ممکن است منجر به استیضاح ایشان هم بشود، کلید بزنم.
گلایه های سرمایه گذار پروژه هماگ از عدم همکاری بخش دولتی 
این درحالی است که از ابتدای اجرا، این پروژه سرمایه گذاری با
مشکلات مختلف و متعددی از اختصاص زمین گرفته تا انتقال سند و ...
دست و پنجه نرم می کند و هنوز به پایان نرسیده است.