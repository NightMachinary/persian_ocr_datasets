5995
از پشت ماسکم نمی‌بیند. اسدالله که سن و سالی از او گذشته، از ماسک نزدن
هم‌محلی‌هایش دل خوشی ندارد. او داستان یکی از اقوامش را در
«خاتون آباد» تعریف می‌کند که آن قدر مسائل بهداشتی را جدی
نگرفت که همسر باردارش مبتلا شد و بعد خودش؛ حالا هم همسرش در
بیمارستان بستری است. همین طور که در حال تعریف کردن
ماجراست مردی که آن‌طرف‌تر روی چارپایه نشسته توجهم را جلب
می‌کند. او که سه انگشتش از ته بریده شده، تعمیرکار یخچال است:
«راستش نمی‌توانم ماسک بزنم چون نفسم بند می‌آید، ماسکم توی
جیبم است ولی نمی‌توانم. صبح تا غروب هم خانه مردمم ولی دروغ
نگویم ماسک نمی‌زنم. حاج آقا راست می‌گوید، مردم ماسک نمی‌زنند
ولی در این محله بعضی نان شب هم ندارند بخورند آن وقت پول ماسک از
کجا بیاورند؟»
میوه فروش محله هم پشت تخته‌های پر از میوه ایستاده و حرف‌های هم
محلی‌هایش را تأیید می‌کند: «من توی گوشی دیده‌ام که اینجا را
وضعیت قرمز زده‌اند اما بیشتر مردم اوضاع مالی خوبی ندارند، برای
همین از ضدعفونی و ماسک و رعایت فاصله خبری نیست. من شب‌ها از
پایین تا بالای این خیابان را ضد عفونی می‌کنم چون حتی شهرداری هم
این کار را نمی‌کند. در این چند ماه فقط بچه‌های بسیج یکی دو بار
خیابان‌ها را ضدعفونی کرده اند.»