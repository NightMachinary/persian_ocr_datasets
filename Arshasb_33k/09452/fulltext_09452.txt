9452
تداوم شرجی در خوزستان
محمد سبزه‌زاری در گفت‌وگو با ایسنا، اظهار کرد: تا اواخر هفته با
شدت و ضعف جریانات جنوبی و مرطوب سبب افزایش رطوبت و
شرجی همراه با مه یا مه رقیق در قسمت‌های جنوبی و مرکزی استان
خوزستان خواهد شد.
وی افزود: با توجه به بالا بودن شاخص‌های ناپایداری در این ایام، رشد
ابر و رگبارهای پراکنده بعضا همراه رعد و برق و تندبادهای لحظه‌ای به
ویژه در قسمت‌های شرقی و ارتفاعات استان دور از انتظار نیست.
سبزه‌زاری با اشاره به ادامه روند وقوع شرجی در برخی نقاط
خوزستان، ادامه داد: بیشترین میزان رطوبت صبح امروز (22
شهریورماه) در هندیجان 89 درصد، ماهشهر 78 درصد، گتوند 68
درصد، ایستگاه کشاورزی اهواز 65 درصد، شوش 62 درصد،
آبادان و شادگان 59 درصد، اهواز 52 درصد، بستان 51 درصد و
بهبهان و دزفول 50 درصد گزارش شده است.
مدیرکل هواشناسی خوزستان گفت:در شبانه‌روز گذشته آبادان با
47.6 و دهدز با 23.2 درجه سانتیگراد به ترتیب گرم‌ترین و خنک‌ترین
نقاط خوزستان بودند. تغییرات دمای اهواز در این مدت بین 24.7 تا
44.2 درجه سانتیگراد در نوسان بود.
تداوم فعالیت سامانه بارشی در کشور و هشدار هواشناسی