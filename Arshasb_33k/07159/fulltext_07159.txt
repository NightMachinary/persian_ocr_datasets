7159
ظریف وزیر خارجه ایران با دعوت کشورهای همسایه به کاهش
تنش‌ها، از آمادگی ایران برای بهبود روابط خبر داد.
ظریف در سفری که به پاکستان داشت نیز ضمن تکرار این موضع ایران
از فراهم شدن یک کانال ارزی جدید بین دو کشور در روزهای آینده
خبر داد.
برخی شرکتها پول بلیت کنسلی را پس نمی‌دهند!
به گزارش ایسنا، از اوایل اسفند سال گذشته و در پی دستور وزیر راه و
شهرسازی قرار بود که مردم بتوانند بدون نگرانی از جریمه، بلیت قطار و
هواپیمای خود را کنسل کنند و از سوی دیگر نیز در همان روزها
بسیاری از پروازهای خارجی به خاطر شیوع ویروس کرونا لغو شد؛ به
گونه‌ای که حدود 17 هزار هواپیما در جهان طی ماه‌های گذشته زمین
گیر شده‌اند.
اما در شرایطی که براساس دستور محمد اسلامی، وزیر راه و شهرسازی
پول بلیت‌های کنسل شده باید از سوی ایرلاین‌های داخلی پرداخت
شود هنوز برخی از شرکت‌های هواپیمایی این کار را انجام نداده‌اند.
یکی از مسافران که بلیت پرواز خود را از شرکت هواپیمایی ماهان به
مقصد کوالالامپور تهیه کرده بود و 10 اسفند ماه آن را به خاطر شیوع
ویروس کرونا و بسته شدن مرزها لغو کرد هنوز موفق به دریافت بهای
بلیتش نشده است.