2183
اختلاف سوریه و عراق بر سر تجهیزات غارت شده توسط داعش
به گزارش ایسنا، به نقل از سایت العربی الجدید، آمارهای عراق درباره
میزان و ارزش این تجهیزات به ویژه تجهیزات و سلاح‌های آمریکایی
متفاوت است. واشنگتن از بغداد خواسته این تجهیزات را از سوریه پس
بگیرد. داعش طی سیطره خود بر مناطق دو کشور این تجهیزات را غارت
کرده و اکنون به دست نظام سوریه افتاده است.
منابعی از دفتر عادل عبدالمهدی، نخست وزیر مستعفی عراق اعلام
کردند: مقامات عراق از نظام سوریه خواسته‌اند تجهیزات نظامی
مختلفی که داعش سال 2014 از سوریه به عراق منتقل کرده بود را پس
بدهد. این تجهیزات شامل سلاح‌های پیشرفته آمریکایی و روسی از
جمله تانک، نفربر و خودروهای نظامی است که به دست نظام سوریه
افتاده و اخیرا طی حمله این نیروها به حومه ادلب از آن استفاده شده است.
بغداد همچنین برای پس گرفتن سلاح‌هایی که نیروهای سوریه
دموکراتیک در حسکه و دیرالزور به آن دست یافته‌اند، تلاش می‌کند.
منابع می‌گویند نظام سوریه از تحویل این تجهیزات خودداری
می‌کند و لزوم تعامل با آن براساس قوانین بین‌الملل را نادیده می‌گیرد.
براساس قوانین بین‌المللی باید طرفی که به تجهیزات دست یافته آن را به
صاحب اصلی‌اش بازگرداند. نیروهای سوریه دموکراتیک نیز با
تحویل تجهیزات مخالفت کرده‌اند. مساله مهم‌تر این است که آمریکا