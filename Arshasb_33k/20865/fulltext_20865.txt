20865
فاکس‌نیوز: گفتگوی بایدن با رهبران خارجی مشابه کار مایکل فلن بود
به گزارش ایسنا، به نقل از شبکه خبری فاکس نیوز، در روزهای اخیر
جمهوری خواهان و متحدان ترامپ روی این نکته تمرکز کرده اند که
جو بایدن با رهبران خارجی، بعد از پیروزی انتخاباتی خود مقابل
دونالد ترامپ صحبت کرده است.
آنها به ویژه از صحبت های بن رودز، مشاور امنیت ملی سابق باراک اوباما
خشمگین شده اند که گفته است: بایدن در تماس و گفت و گو با این
رهبران، درباره دستور کاری که آنها قصد دارند در دولت بایدن دنبال
کنند، صحبت کرده است.
شان هنیتی، مجری سرشناس فاکس نیوز شامگاه چهارشنبه به این مساله
پرداخت و گفت: امشب بار دیگر ریاکاری، استانداردهای دوگانه،
دروغ های محض دوباره به نمایش درآمد چون بن رودز، مشاور سابق
اوباما فاش کرد که جو بایدن درباره چه مواردی با رهبران خارجی
شامل امانوئل ماکرون، رئیس جمهوری فرانسه صحبت کرده است.
خب یک لحظه صبر کنید. مایکل فلن هم در سال 2016 در دوران انتقال
دولت یک تماس عادی با سفیر روسیه داشت.
این مجری فاکس نیوز ادامه داد: او تازه مشاور امنیت ملی شده بود و تمام
آنچه ما می شنیدیم، از اخبار جعلی و رسانه های متقلب بود که می گفتند
ممکن است این نقض قانون باشد و در ضمن، آن قانونی از سال 1799