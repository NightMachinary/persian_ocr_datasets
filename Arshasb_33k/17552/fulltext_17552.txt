17552
رییس حفاظت و اطلاعات قوه قضاییه افزود: پاسخ، رفتار و یا برخورد
مناسب از جانب پزشک یا کارمند پزشکی قانونی در راستای اثبات یا
عدم اثبات یک مسئله و یا قبول یا عدم قبول یک درخواست، می تواند
تأثیر مستقیم در سلامت و احیای حقوق فرد و جامعه و یا از بین بردن آن داشته
باشد.
وی با بیان اینکه میزان مطالبات اجتماعی از مجموعه پزشکی قانونی
فراتر از قدرت مادی آن سازمان است خاطرنشان کرد: مابه ازای
حاصله از خدمات پزشکی قانونی به جامعه فراتر از آن چیزی است که
تصور می شود بنابراین در مقابل این خدمات هیچ قدرت مادی
پاسخگو نیست و تنها اجر و پاداش الهی نتیجه خدمت رسانی به مردم در
این سازمان خواهد بود.
حجت الاسلام عبداللهی با تأکید بر اینکه برترین و ارزشمندترین
عبادات نزد پروردگار خدمت به خلق خداست، گفت: خدمت به خلق
بالاترین عبادات است و این لطف خدا به پزشکی قانونی است تا در عرصه
ای قرا گیرد که نظرکارشناسی پزشکان آن برای انسان در معرض
آسیب، احقاق حق به همراه داشته باشد و ایجاد آرامش روانی کند. وی
یادآور شد: هرچند خدمت به مردم برترین عبادات است اما باید بدانیم
که همه آنچه در اختیار ماست لطف پروردگار است و ارزش این
اعتبارات نیز مشروط بر عبودیت و عبادت خالق یکتا خواهد بود.