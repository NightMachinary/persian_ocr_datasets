692
به گزارش ایسنا، به نقل از سومریه نیوز، قاسم مصلح، فرمانده عملیات
الانبار حشد شعبی عراق با صدور بیانیه‌ای خاطرنشان کرد: نیروهای ما
به منظور مقابله با اهداف حیاتی، عملیات امنیتی‌ای را طبق داده‌های
اطلاعاتی در خصوص تحرکات اعضای گروه تروریستی داعش در
این مناطق، آغاز کردند.
قاسم مصلح همچنین تصریح کرد: طبق اطلاعات امنیتی، تعدادی از
مناطق بیابانی در غرب استان الانبار شامل گروهک‌های مخفی داعش
هستند و ما نیز عملیات امنیتی و اطلاعات نظامی را با هدف ممانعت و
ریشه‌کن کردن این گروهک‌های تروریستی افزایش دادیم.
از سوی دیگر، حشد شعبی عراق از خنثی‌سازی یک طرح تروریستی
برای هدف قرار دادن شهروندان و نیروهای امنیتی در جنوب غربی
کرکوک خبر داد.
حشد شعبی با صدور بیانیه‌ای اعلام کرد، نیروهای تیپ 16 حشد شعبی
عملیات امنیتی را بنا بر داده‌های اطلاعاتی که حاکی از تحرکات
مشکوک اشخاصی بود، اجرا کردند و در نتیجه این عملیات یک بمب
آماده انفجار کشف شد که دشمن قصد داشت با کار گذاشتن آن عملیاتی
تروریستی برای هدف قرار دادن شهروندان و نیروهای امنیتی انجام
دهد.
آغاز عملیات طراحی و بازسازی گنبد مسجد مالک اشتر ستاد ناجا