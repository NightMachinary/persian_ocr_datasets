12931
نهاد فعال در حوزه گردشگری و صنایع‌دستی که به مناسبت هفته
تشکل‌ها و مشارکت‌های اجتماعی برگزار شد، با گرامیداشت هفته
تشکل‌ها، اظهار کرد: امیدواریم زمینه و بستر فعالیت تشکل‌های
غیردولتی در استان فراهم شود. به گزارش ایسنا، وی با اشاره به نظر
صاحب نظران برای حکمرانی خوب، افزود: یکی از اصول، بحث
مشارکت بوده و مشارکت، حلقه اتصال برای توفیق و موفقیت یک نظام
سیاسی، یک دولت و یک حکومت است. معاون سیاسی، اجتماعی و
امنیتی استاندار خراسان جنوبی بیان کرد: اگر مردم برنامه‌های دولت و
نظام را حمایت و تقویت کنند، شرایط برای رفاه اجتماعی و به
ثمرنشستن برنامه‌ها برای تاثیرگذاری روی اقشار فراهم خواهد شد.
خوش خبر با تاکید بر مطالبه‌گری در چارچوب ضوابط حاکم بر نظام و
دولت، تصریح کرد: در این صورت دولت نیز با شفافیت، پاسخگوی
موضوعات خواهد بود. وی با بیان اینکه اگر مشارکت مردم را داشته
باشیم نظام پاسخگویی ترویج می‌شود، افزود: نگاه جزیره‌ای، نتیجه
بی‌تفاوتی در جامعه است. معاون سیاسی، اجتماعی و امنیتی استاندار
خراسان جنوبی بیان کرد: ساختارهای متعددی در نظام اداری و
اجتماعی داریم که اگر در زمان خود و به درستی به کارگیری شود،
برنامه‌ها با شفافیت انجام خواهد شد، موج سواری‌ها و انتقادهای
نادرست نابود و احساس مسئولیت بیشتر جایگزین آن‌ها خواهد شد.