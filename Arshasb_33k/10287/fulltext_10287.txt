10287
حمایت می‌کند ولی در مورد تعزیه، سازمان میراث فرهنگی و
گردشگری بیش از همه می‌تواند پیگیر این جریان باشد و ضمن حمایت
از شکل موزه‌ای تعزیه، فضا را برای بروز کردن آن فراهم کند. ضمن
اینکه می‌تواند به عنوان جاذبه گردشگری از آن، کسب درآمد کند.
امینی تاکید کرد: یک دست صدا ندارد همچنانکه در حوزه صنعت هم
همین است. در باره تعزیه هم اول باید نیاز عمومی را ایجاد کنیم و بعد به
بررسی جزییات آن بپردازیم. در حال حاضر مهم‌ترین موضوع این
است که در اجرا و ارایه اینها هوشمندانه‌تر عمل کنیم همچنانکه اول
تراژدی‌های سوفوکل و اشیل و ... اینها نوشته شد و بعد ارسطو کتاب
«فن شعر» خود را نوشت.
این مدرس تئاتر خاطرنشان کرد: زمانی که آقای بیضایی «نمایش در
ایران» را نوشت، وضعیت تعزیه بهتر از امروز بود، علاقه‌مندان بیشتری
داشت و بیشتر هم اجرا می‌شد ولی امروزه دانشجویان کمتر به این حوزه
گرایش دارند. بنابراین در اولین گام باید این نیاز و علاقه‌مندی را
ایجاد کنیم.
پیش از این داود فتحعلی بیگی و ابراهیم گله دارزاده به عنوان دو چهره
فعال در زمینه نمایش‌های ایرانی، از حذف شدن واحد آموزشی تعزیه
از دانشگاه‌ها گلایه و انتقاد کرده بودند.
تعطیل کردن کارخانه شیمی معدنی کبودراهنگ غیرمنطقی است