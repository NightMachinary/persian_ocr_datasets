28654
پزشکان پاکستانی معترض به کمبود تجهیزات پزشکی اعتصاب کردند
به گزارش ایسنا، به نقل از خبرگزاری رویترز، اخیرا صدها پزشک و
پیراپزشک پاکستانی علیه آنچه قصور دولت در تامین اقلام پزشکی و
بهداشتی وعده داده شده، خواندند دست به اعتراض زدند.
در پی اعتراضات آنها، پلیس ضدشورش پاکستان دست کم 30 تن از
این پزشکان را به جرم نقض ممنوعیت برپایی تجمع بازداشت کرد.
حنیف لونی، رهبر انجمن صنفی که این تجمع اعتراضی را سازماندهی
کرد در مصاحبه با رویترز از محل بازداشتش در پاسگاه پلیس اظهار
کرد: ما به خاطر محافظت از پزشکان و پیراپزشکان در اعتصاب هستیم.
او با این حال گفت که پزشکان در بخش‌های قلب و زنان و زایمان به جهت
امور اورژانسی سر کارشان مانده‌اند.
به گفته او، این اعتصاب به دیگر بخش‌های استان بلوچستان که کویته
مرکز آن است، گسترش یافته است.
پاکستان تاکنون ابتلای حدود 4000 تن را به ویروس کرونای
جدید در این کشور و مرگ 54 تن را در اثر ابتلا به این ویروس گزارش
کرده است.
دکتر وسیم بیگ، یک مقام اداره بهداشت استان بلوچستان پاکستان
عنوان کرد، پزشکانی که با بیماران مبتلا به کروناویروس سروکار
دارند تجهیزات محافظتی را دریافت کرده‌اند اما پزشکانی که