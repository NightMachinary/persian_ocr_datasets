4162
باریکه‌های آبی بسیار محدودی محاصره شده است.
وزیر دفاع ترکیه بطور خاص از جزیره یونانی کاستلوریزو نام برده
است که با ساحل جنوبی ترکیه 2 کیلومتر فاصله دارد در حالی که فاصله
این جزیره تا سرزمین اصلی یونان 570 کیلومتر است. آکار این مسئله را
باعث استیصال ترکیه اعلام کرده و افزوده است: «تقاضای یونان برای
40 هزار کیلومتر مربع حوزه دریایی به دلیل داشتن جزیره 10 کیلومتر
مربعی میس (کاستلوریزو) با هیچ منطقی قابل توافق نیست.»
خلوصی آکار با اشاره به اینکه کشورش از «حقوق، روابط و منافع»
خود در آبهای ساحلی دفاع می‌کند، افزود: «باید دانست که دریاهای
ما، میهن آبی ما هستند. هر قطره‌اش ارزشمند است.»
ادعای یونان در مورد آبهای اطراف جزیره کاستلوریزو بر مبنای
کنوانسیون دریایی سازمان ملل متحد است که از سوی بسیاری از
کشورها تایید شده است اما ترکیه آن را به رسمیت نمی شناسد.
از سوی دیگر وزرای خارجه اتحادیه اروپا روز جمعه به درخواست
یونان این موضوع را در یک کنفرانس اضطراری به بحث و گفتگو
خواهند گذاشت. وزیر خارجه یونان روز جمعه با همتای
آمریکایی‌اش در وین نیز دیدار می‌کند تا موضوع اختلافات با
ترکیه را به بحث بگذارند.
افزایش حق مسکن کارگران در ایستگاه آخر