5233
محدوده طرح و حریم آن به تصویب رسید.
وی ادامه داد: محدوده اجرای طرح توسعه مجلس به صورت کامل
مشخص نشده و امکان راستی آزمایی ساخت و ساز در اطراف مجلس
برای شهرداری وجود ندارد. از طرف دیگر ساختمان‌های ساخته شده
نیز اصول شهرسازی و معماری را رعایت نکردند.
سالاری افزود: در بسیاری از کشورهای دنیا ساختمان‌های عمومی و
حاکمیتی به عنوان نمادهای فاخر معماری آن کشورها محسوب
می‌شوند، ولی متاسفانه این موضوع در مورد مجلس ایران به عنوان
نهاد قانون گذار رعایت نشده و اصول معماری ایرانی اسلامی که مورد
تاکید رهبر معظم انقلاب است رعایت نشده است.
رئیس کمیسیون شهرسازی و معماری شورای شهر تهران در بخش
دیگری از صحبت‌های خود با اشاره به اینکه نگرانی در مورد خرابی
بناهای تاریخی اطراف مجلس وجود دارد، افزود: این موضوع در
جلسه دیروز شورای عالی شهرسازی و معماری نیز مورد تاکید قرار
گرفت. پرداخت عوارض برای ساخت و ساز اطراف مجلس نیز به طور
کامل مشخص نیست و مجوز انجام ساخت و ساز پس از شعاع 500 متری
در نظر گرفته شده نیز قابل بررسی نیست که آیا از ساختمان مرکزی
مجلس در نظر گرفته شده است یا اطراف آن. بنابراین بسیاری از
شهروندان در آن محدوده برای ساخت و ساز بلاتکلیف خواهند بود.