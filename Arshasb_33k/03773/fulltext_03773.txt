3773
وی با بیان اینکه در حوزه لوازم خانگی بیش از 500 واحد تولیدی
داریم که 33 واحد آن در حوزه یخچال و فریزر، 19 واحد در حوزه
ماشین لباسشویی، 36 واحد در تولید کولر آبی و 8 واحد تولید
تلویزیون و بیش از 90 واحد تولید وسایل گازسوز و مابقی در سایر
تولید کالاها فعالیت می‌کنند، تصریح کرد: در چند سال اخیر تلاش
شده است تا ظرفیت های تولید داخلی لوازم خانگی کشور به گونه‌ای
باشد که تقاضای داخلی را پوشش دهد و در حال حاضر از مجموع
کالاهای یخچال فریزر، ماشین لباسشویی، کولر آبی و گازی،
پکیج، لوازم گازسوز، لوازم خانگی کوچک و تلویزیون حدود 19
میلیون و 700 هزار دستگاه ظرفیت نصب شده در کشور است که این
ظرفیت نصب شده در صورت فراهم شدن تأمین مواد اولیه مورد نیاز،
نقدینگی و منابع مالی ظرفیت تبلور و محقق شدن در بازار داخلی و بین
المللی را دارند.
سرپرست معاونت امور بازرگانی داخلی وزارت صمت با بیان اینکه در
شرایط فعلی در راستای مدیریت منابع ارزی کشور، جهش تولید،
خوداتکایی بیشتر گام برمی‌داریم، گفت: بعد از محدویت‌های ارزی
97 واردات لوازم خانگی کامل ممنوع شده است و در حال کار بر
جایگزینی برندهای داخلی هستیم. در سال 1399 برنامه تولید معاونت
امور صنایع وزارت صمت حدود 11 میلیون و 640 هزار دستگاه