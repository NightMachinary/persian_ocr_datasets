8870
نحوه روی کار آمدن این سرمربی بود: « تمام عملکرد این سرمربی
(اسکوچیچ) به دوران باشگاهی خلاصه می‌شود. وقتش بود بعد از
دوران طولانی حضور کی‌روش در تیم ملی، یک مربی ایرانی جای او را
بگیرد و به مربیان داخلی اعتماد کنیم. کسانی که اسکوچیچ را انتخاب
کرده‌اند، باید بگویند برتری وی نسبت به مربیان داخلی چه بود؟ با
صراحت می گویم که مربیانی در ایران داریم که از حیث افتخارات و
مدارک مربیگری با سابقه‌تر هستند.»
حسین فرکی یکی از کسانی است که در این سال‌ها بارها برای هدایت تیم
ملی نامزد شد اما این اتفاق رخ نداد. او معتقد بود که انتخاب اسکوچیچ
سلیقه ای بوده است: « باید مشخص شود انتخاب اسکوچیچ بر اساس
سابقه و کارنامه او بوده یا یا به صورت سلیقه‌ای انتخاب شده است. البته به
اعتقاد من در این بخش سلیقه نقش پررنگی دارد.»
پس از گذشت چندین ماه از این اظهارات و برگزاری اردوهای تیم ملی و
دو پیروزی مقابل ازبکستان و بوسنی، دراگان اسکوچیچ و وحید
هاشمیان در فدراسیون فوتبال میزبان حسین فرکی بودند و نشستی را با
این مربی باسابقه برگزار کردند. حاصل این جلسه کوتاه، اضافه شدن
یکی از منتقدان، به صف موافقان بوده است.
فرکی بعد از این نشست در گفت‌وگویی با سایت فدراسیون فوتبال
می‌گوید: با هدفی که کادر فنی تیم ملی فوتبال بزرگسالان برای