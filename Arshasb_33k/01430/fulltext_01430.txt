1430
ملت و نه برای حفظ نفس شخصی و غیره و غیره.» مسئله ولخرجی برای
ملیجک، یکی از هزاران مورد ظلم و جوری است که ناصرالدین‌شاه
نسبت به ملت خود روا می‌داشت. با این‌ حال، مورخان در ماهیت این
ترور و عوامل دخیل در آن، تشکیک فراوان وارد کرده‌اند.
اتابک؛ نفر دوم ماجرای ترور
از میرزارضا کرمانی که البته در روایت زنده‌یاد حاتمی اثری از اسم و
رسم او نیست که بگذریم، شخصیت دوم و تأثیرگذار در این واقعه،
اتابک اعظم، مشهور به امین‌السلطان است؛ فردی که نقش وی را در فیلم
کمال‌الملک، مرحوم محمدعلی کشاورز با هنرمندی ایفا می‌کند؛
سیاستمداری زیرک و آشنا با فنون سیاست‌ورزی که اصالتی گرجی
داشت و پدرش قاطرچی دربار قاجار بود و خود او هم با همین منصب در
ساختار حکومتی عصر ناصری ترقی کرد؛ قاطرچی دیروز، به
صدراعظم ایران تبدیل شد و در بسیاری از رویدادهای مهم دوره
ناصرالدین‌شاه، مظفرالدین‌شاه و حتی محمدعلی‌شاه به ایفای نقش
پرداخت و دست آخر هم، ظاهراً به دلیل مخالفت با مشروطه، عباس‌آقا
صراف تبریزی او را مقابل مجلس شورای ملی هدف گلوله قرار داد و به
قتل رساند. اتابک بین سال‌های 1267 تا 1286 خورشیدی، با کم و
بیشی مختصر، صدراعظم ایران بود؛ مردی که بتواند حدود 15 سال در
دربار قاجار دوام بیاورد و کرسی صدارت و قدرت را به رقبا واگذار