2935
به گفته خریدار دیگری، قیمت انواع شیر بطری حدود 1000 تومان
گران شده است، همچنین قیمت شیر یک لیتری تتراپک از 7400 تومان به
10 هزار تومان افزایش یافته است و یک دبه ماست هم از 18500 تومان به
27 هزار تومان رسیده است.
زن جوانی هم به ایسنا، گفت: قیمت شیر و لبنیات روز به روز در حال گران
شدن است و با این وضعیت دیگر توانی برای خرید نخواهیم داشت، پیش
از این دو روز یک بار یک بطری شیر و یا یک بسته شیر پاکتی خریداری می
کردم اما به دلیل افزایش هزینه ها تنها هفته ای یک بار شیر خریداری می
کنم.
فروشنده یک سوپرمارکت هم به ایسنا، گفت: متاسفانه گویا هیچ یارانه
ای برای تولید و یا خرید شیر داده نمی شود و تقریبا هر دو هفته یک بار قیمت
ها اندک اندک افزایش می یابد، هر کجا که کارخانجات دچار مشکل می
شوند قیمت ها را بالا می برند و متاسفانه مردم گرانی لبنیات را از چشم ما
مغازه داران می بینند در حالیکه ما هیچ نقشی نداریم و تنها سود اندکی از
فروش داریم، اما آنچه مشخص است نسبت به گذشته میزان خرید لبنیات
در بین مردم کمتر شده است.
فروشنده دیگری تاکید کرد: ‌میزان سفارشات محصولات لبنی ما
نسبت به چند ماه گذشته یک سوم کاهش یافته است.
لبنیات را گران نکردیم