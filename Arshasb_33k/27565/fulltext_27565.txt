27565
وزیر خارجه آلمان فردا به منطقه می‌آید/ حذف فلسطین از برنامه سفر
ماس به بهانه کرونا
به گزارش ایسنا، روزنامه «هاآرتص» نوشت دولت تل‌آویو مانع
سفر فردا چهارشنبه هایکو ماس، وزیر امور خارجه آلمان به فلسطین به
بهانه تدابیر پیشگیرانه برای مقابله ویروس کرونا شده است.
بر اساس این گزارش ماس قصد داشت طی این سفر به دولت تل‌آویو
درباره الحاق شهرک‌های غیرقانونی یهودی‌نشین در کرانه باختری و
دشت اردن هشدار دهد.
طرف اسرائیلی نیز به بهانه‌ تدابیر ویروس کرونا به وزیر امور خارجه
آلمان ابلاغ کرد در صورتی که به رام‌الله برود و برای رفتن به فرودگاه
بین‌المللی بن گوریون در تل‌آویو به اراضی اشغالی برگردد، ممکن
است به مدت 14 روز قرنطینه شود.
ماس نیز به دنبال این برخورد اسرائیل از سفر به رام‌الله منصرف شد و تصمیم
گرفت با مقامات فلسطینی طی سفر خود به اراضی اشغالی از طریق ویدیو
کنفرانس گفت‌وگو کند.
به گزارش خبرگزاری آناتولی، رسانه‌های اسرائیلی گزارش داده
بودند که هایکو ماس روز چهارشنبه 10 ژوئن برای هشدار به دولت
تل‌آویو درباره الحاق شهرک‌های غیرقانونی یهودی‌نشین در کرانه
باختری و دشت اردن به اراضی تحت اشغالش سفر خواهد کرد.