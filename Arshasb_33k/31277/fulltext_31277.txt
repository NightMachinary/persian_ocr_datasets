31277
در میان شرکای تجاری ایران، کشورهای همسایه و منطقه نقشی
کلیدی دارند و سازمان توسعه تجارت اعلام کرده برای افزایش بازار
صادراتی ایران در میان کشورها، برنامه ریزی گسترده نیاز است.
این سازمان در آمارهای سال جاری خود اعلام کرده که تا پایان مرداد
ماه امسال، کشورهای عربی، مجموعا از ایران 2.5 میلیارد دلار کالا
وارد کرده‌اند که این عدد بیش از 20 درصد از کل آمار صادراتی ایران
در سال جاری به شمار می‌رود.
این آمار در حالی به دست آمده که تحت تاثیر کرونا، میزان صادرات
ایران به این کشورها نیز کاهش یافته و حدودا 3.5 میلیارد دلار در
مقایسه با سال قبل کمتر شده است.
در میان کشورهای عربی منطقه، عراق با واردات یک میلیارد و 834
میلیون دلاری، اصلی‌ترین کشور وارد کننده کالا از ایران در منطقه
بوده است. عراق مانند سال‌های گذشته، پس از چین دومین وارد کننده
عمده کالا از ایران به شمار می‌رود.
پس از عراق، امارات متحده عربی با 310، عمان با 110، کویت با 58،
سوریه با 56 و قطر با 45 میلیون دلار در رده‌های بعدی قرار گرفته‌اند.
همچنین سازمان توسعه تجارت اعلام کرده که در پنج ماهه ابتدایی
سال جاری، هیچ صادراتی از ایران به مقصد دو کشور عربی عربستان
سعودی و یمن صورت نگرفته است.