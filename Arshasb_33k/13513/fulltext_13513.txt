13513
خراسان در برخی ادوار نجات‌بخش فرهنگ کشور بوده است
محمدناصر مودودی در دومین جلسه از مجموعه نشست‌های مشهد
1400 که با عنوان مشهد، ادبیات فولکلور و فرهنگ‌ شفاهی شامگاه
گذشته، 21 مهر ماه، در صفحه اینستاگرامی خانه هنرمندان مشهد
برگزار شده بود، در رابطه با ادبیات فولکلور اظهار کرد: در نگاه و
تعریف جامع، فرهنگ یا دانش شفاهی به معنای فولکلور است. یعنی در
هرچه که مربوط به توده و عامه باشد و خلق آن غیر نخبگانی باشد و همه
بتوانند تغییری در آن ایجاد کنند، محصولی به عنوان فولکلور به
وجود می‌آید که می‌تواند افسانه، تصنیف، دوبیتی، لالایی،
ضرب‌المثل و... باشد و مجموع دانشی که مردم توده جمع‌آوری
می‌کنند، تحت عنوان فولکلور شناخته می‌شود.
وی افزود: فولکلور به این علت مهم است که میراث تمام ارزش‌ها و ضد
ارزش‌های یک جامعه بر دوش این فرهنگ قرار می‌گیرد و کاملا
بی‌پیرایه و خالص، با ساده‌ترین کلمات و گریز از پیچیدگی بر زبان
می‌آید و تفاوت آن با ادبیات نخبگانی در همین سادگی و صمیمیت و به
خصوص نوع ادبیاتی که در آن به کار می‌رود، است.
این پژوهشگر فرهنگ شفاهی در رابطه با انواع ادبیات بیان کرد: چند
نوع ادبیات وجود دارد؛ ادبیات عامیانه، ادبیات ادبی کلاسیک و
ادبیات نو و مدرن. در بخش اول که در مورد آن صحبت می‌کنیم، هر