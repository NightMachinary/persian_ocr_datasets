28755
پلوسی: تهدیدات انتخاباتی از جانب روسیه و چین برابر نیستند
به گزارش ایسنا، نانسی پلوسی، رئیس مجلس نمایندگان آمریکا در
مصاحبه با شبکه خبری سی ان ان گفت: اینها برابر نیستند. جامعه
اطلاعاتی باید اطلاعات بیشتری از آن ارائه دهد. روسیه به شکل فعال و
24 ساعت شبانه‌روز در انتخابات ما مداخله می‌کند. آنها این کار را در
2016 هم انجام دادند و اکنون هم انجام می‌دهند.
پلوسی پیشتر در مصاحبه با فاکس نیوز ساندی گفت: من همواره منتقد
چین بوده‌ام اما اینکه تلاش‌های چین و روسیه برای مداخله انتخاباتی
برابر دانسته شود، تمام حقیقت نیست. تا زمانی که آنها تمام حقیقت را
درباره روسیه نگویند، هر طور که بخواهند می‌توانند آن را پنهان
کنند اما مردم آمریکا باید بدانند.
رئیس دموکرات مجلس نمایندگان آمریکا افزود: آنها می‌گویند
چین بایدن را ترجیح می‌دهد، ما این را نمی‌دانیم اما این چیزی است که
آنها می‌گویند اما آنها واقعا دخالتی در انتخابات ریاست جمهوری
ندارند.
دولت آمریکا و دموکرات‌های عضو کنگره بر سر اینکه آیا این
کشورها باید یکسان در نظر گرفته شوند یا خیر، اختلاف نظر دارند.
دموکرات‌ها استدلال می‌کنند که هشدار درباره مداخله انتخاباتی
نباید تلاش‌های مداخله‌جویانه روسیه را با اقدامات چین و ایران