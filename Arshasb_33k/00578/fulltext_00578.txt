578
آغاز تمرینات مشترک ارتش تایوان از امروز
به گزارش ایسنا به نقل از فارن بریف، مانورهای آموزشی امسال
تایوان، عملیات‌های مستقلی از ارتش، نیروی هوایی و دریایی این
منطقه را به نمایش می‌گذارد. این تمرینات همچنین بر آموزش
گردان‌های مشترک متمرکز خواهد بود؛ تلاشی از سوی تایپه که در
راستای بهبود قابلیت همکاری بین سه شاخه ارتش است.
هم‌زمان چین به روشنی به دنبال تقویت قدرت خود در قلمروهای مورد
مناقشه است؛ به ویژه از طریق قانون امنیت ملی جدید که خرابکاری و
دخالت خارجی در هنگ‌کنگ را جرم می‌انگارد.
به منظور مقابله با تهاجم احتمالی پکن، تایپه همکاری خود با متحدان
غیررسمی‌اش، از جمله آمریکا را افزایش داده؛ کشوری که تنها همین
امسال دو فقره فروش تسلیحات به تایوان را تأیید کرده است.
چین، تایوان را قلمرو خود می‌داند و عنوان کرده از هیچ اقدامی برای
بازگرداندن آن خودداری نمی‌کند.