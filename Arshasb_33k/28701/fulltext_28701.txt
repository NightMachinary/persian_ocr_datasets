28701
کنند که متأسفانه هم‌اکنون در ادارات اجرای آن را شاهد نیستیم.
وی افزود: مشکل بدحجابی و رعایت نکردن اصل عفاف و حجاب
صرفاً از عهده نیروی انتظامی بر نمی‌آید و تمام دستگاه‌های فرهنگی
باید در این خصوص تلاش کنند. بحث حجاب و عفاف در کشور لوث
شده است و دغدغه‌ای در این خصوص وجود ندارد و اگر حرفش باشد
عملش وجود ندارد. راهکارهایی برای ترویج فرهنگ عفاف و
حجاب در دانشگاه‌ها وجود دارد از جمله اینکه به دانشجویانی که این
امر مهم را رعایت و به تعهدات دینی خود عمل می‌کنند مشوق‌هایی
بدهیم.
امام جمعه موقت اصفهان، تصریح کرد: با بدحجابانی که در خودروها
هستند و مروج بی‌حجابی هستند باید برخورد و پلاک خودرو ثبت شود.
صداوسیما باید در این خصوص بیشتر کار کند و خانواده‌ها نیز موظف
هستند این فرهنگ مترقی را ترویج و فرزندان خود را تشویق به رعایت
عفاف و حجاب کنند.
رهبر با بیان اینکه اخیراً با مشکل کشف حجاب در جامعه مواجه هستیم،
گفت: علاوه بر مشکل بدحجابی، معضل کشف حجاب را نیز شاهد
هستیم که در نتیجه سستی و بی‌عملی دستگاه‌های مرتبط با مقوله عفاف و
حجاب است. نباید در برابر قانون دهن‌کجی شود و برای ترویج
فرهنگ عفاف و حجاب تعیین یک روز به این نام تأثیر چندانی ندارد.