12845
حجاب با آزادی‌های فردی منافات ندارد
ناهید پرویز پور امروز 21 تیرماه در نشست هم‌اندیشی عفاف و حجاب
کارکنان زن زندان‌های لرستان که در این اداره کل برگزار شد، بر نقش
تربیتی بانوان تأکید کرد و افزود: قدمت حجاب به طول عمر بشریت
برمی‌گردد چراکه اسناد و شواهد تاریخی به دست آمده، پوشش‌های
متنوع و گوناگونی را برای زنان در طول تاریخ ارائه داده است.
وی با بیان اینکه حجاب با آزادی‌های فردی منافات ندارد، اضافه
کرد: با اینکه تعالیم و دستورات اعتقادی برخی ادیان در حوزه حجاب
بسیار سخت‌گیرانه است اما اسلام یک نگاه مترقی و کرامت بخش به زنان و
مقوله حجاب ارائه داده که هم زنان را در برابر هجمه‌های گاه‌وبیگاه
اجتماعی مصون می‌دارد و هم حفظ کرامت آنان را موردتوجه قرار
می‌دهد.
این مسئول افزود: صرف‌نظر از جنسیت زن، اسلام او را به پذیرفتن
انواع نقش‌های سیاسی، اجتماعی تشویق کرده که همین سبب شده ما
شاهد زنان بزرگی در طول تاریخ باشیم که تأثیرات عمیقی بر روند
حرکتی جوامع خود داشته‌اند.
پرویزپور اضافه کرد: خانواده به‌عنوان کوچک‌ترین و درعین‌حال
مهم‌ترین نهاد اجتماعی کاملاً متأثر از نوع نگاه بانوان در حوزه تربیتی
و آموزشی است.