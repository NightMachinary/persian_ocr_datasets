19358
نماینده مردم مهریز و بافق در مجلس شورای اسلامی تصریح کرد: از
سوی دیگر تعامل باید دو طرفه باشد. اگر همه ما به قانون اساسی پایبند
باشیم و در چارچوب پیش بینی شده با برنامه ریزی و تعامل و همکاری با
یکدیگر حرکت کنیم بسیاری از مشکلات کشور و مردم حل خواهد
شد.
صباغیان: هیئت رئیسه باید به همه نمایندگان نگاه یکسان داشته باشد
به گزارش ایسنا، محمدرضا صباغیان در تذکری شفاهی در جلسه علنی
امروز مجلس شورای اسلامی خطاب به هیئت رئیسه، بیان کرد: هیئت
رئیسه جایگاه ویژه ای دارد که قابل احترام است. اما برخی از اعضای
هیئت رئیسه به ویژه آقای امیرآبادی بعضا نمایندگان را در رای گیری
ها ارشاد می کنند.
وی در ادامه اظهار کرد: ما می دانیم که ایشان نیز نماینده بوده و حق اظهار
نظر دارد. اما هیئت رئیسه باید به همه نمایندگان نگاه یکسانی داشته
باشند.
احمد امیر آبادی فرهانی نیز در واکنش به تذکر وی، تاکید کرد: از
آقای صباغیان تشکر می کنم اما ایشان نیز خود در هنگام رای گیری بعضا
سایر نمایندگان را ارشاد می کنند. این امر از حقوق نمایندگان است و
نمایندگان حق اظهار نظر دارند.