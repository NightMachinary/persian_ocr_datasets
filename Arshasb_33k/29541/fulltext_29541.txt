29541
چرا تعداد «اراذل و اوباش» روز به روز زیاد می‌شود؟
عبدالصمد خرمشاهی در گفت‌وگو با ایسنا، در ارتباط با تشکیل
قرارگاه اراذل و اوباش در دادستانی تهران ضمن اعلام بی‌اطلاعی از
جزئیات آن با بیان این‌که وظیفه حفظ نظم بر عهده نیروی انتظامی است،
گفت: مطابق با قوانین مربوطه باید با افرادی که نظم و امنیت جامعه را برهم
می‌زنند برخورد کرد و این وظیفه نیروی انتظامی به عنوان ضابط قوه
قضائیه است اما تشکیل این نوع قرارگاه‌ها معلوم نیست که مطابق با کدام
مقررات است و شامل چه نهادها و تشکیلاتی است و شرح وظایفشان
چیست. این‌ها کاملا مبهم است.
این حقوقدان ادامه داد: آن چه در بادی امر به نظر می‌رسد این است که آن
چنان که باید و شاید ماموران مربوطه در برخورد با افرادی که
قانون‌گریز هستند و نظم جامعه را برهم می‌زنند موفق نبوده‌اند والا
نیازی به وجود این نوع تشکیلات نیست و همان‌طور که گفتم براساس
قانون وظیفه برخورد با قانون‌شکنان و کسانی که مرتکب جرایم
مشهود می‌شوند برعهده نیروی انتظامی و سایر نهادهایی است که با آن
همکاری می‌کنند.
وی در ارتباط با سابقه تشکیل چنین قرارگاه‌هایی در دادستانی گفت:
ممکن است به شکل‌های دیگری مثل نهادهای نظامی از قبیل بسیج و سپاه
که به کمک نیروی انتظامی آمده‌اند این موارد را دیده باشیم اما مشخصا