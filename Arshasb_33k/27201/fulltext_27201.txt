27201
واکنش فیروزجا به پیروزی عجیبش مقابل شطرنج‌باز ارمنستانی 
به گزارش ایسنا، علیرضا فیروزجا، نابغه ایرانی شطرنج جهان که در
مسابقات سوپرتورنمنت شطرنج نروژ شرکت کرده است موفق شد با
پیروزی بر حریفان در صدر این رقابت ها قرار گیرد. این صدر نشینی در
حالی به دست آمده که نفر اول و دوم شطرنج جهان در این مسابقات حضور
دارند.
فیروزجا شب گذشته موفق شد در بازی های آرماگدونی لوون
آرونیان، شطرنج باز مطرح ارمنستانی را شکست دهد و صدر نشینی
خود را در این رقابت ها حفظ کند. این پیروز به شکل جالبی برای علیرضا
رقم خورد. دو شطرنج باز در ثانیه های آخر بازی حرکات بسیار زیادی
انجام دادند. در پایانلوون آرونیان با تمام شدن زمانش مغلوب
فیروزجا شد.
فیروزجا در همین رقابت‌ها مقابل مگنوس کارلسن در حالی که پیش
بود به دلیل از دست دادن زمان، شکست خورد که تجربه تلخی برای او شد.
علیرضا که تجربه تلخی از تمام شدن زمان و شکست در مقابل کارلسن
داشت در باره تمام شدن زمان لوون آرونیان (حریف شب گذشته اش)
گفت: فکر می کنم که اگر یک بار به زمان ببازی آن وقت خواهی فهمید
کهیک ثانیه یعنی چه! شما فقط باید دکمه ساعت را بزنید. فکر می کنم
آرونیان حواسش به ساعت نبود.