16534
رهبری فلسطین: بحرین هرچه سریع‌تر از اقدام خود صرف نظر کند
به گزارش ایسنا، به نقل از روسیا الیوم، رهبری فلسطین در بیانیه‌ای تاکید
کرد که این اقدام، خیانتی در حق قدس، مسجد الاقصی و مساله فلسطین
است و این اقدام به منزله حمایتی از قانون‌مندسازی جنایت‌های شنیع
اشغالگر اسرائیلی در حق آحاد مردم فلسطین به حساب می آید.
در این بیانیه آمده است: رهبری فلسطین این اقدام را شدیداً خطرناک
می‌داند، چراکه طرح صلح عربی و مصوبات نشست‌های سران عربی و
اسلامی و قطعنامه‌های بین المللی را از بین می‌برد.
رهبری فلسطین از بحرین خواست تا هرچه سریع‌تر از این اقدام خود
بازگردد، چراکه این اقدام، ضرر بسیاری را به حقوق ملی ثابت مردم
فلسطین و همکاری مشترک عربی وارد می‌کند.
رهبری منشور حل مشکلات کشور را ترسیم کردند
به گزارش ایسنا عباسعلی کدخدایی سخنگوی شورای نگهبان در
توییتر نوشت:
رهبری در دیدار با نمایندگان، منشور حل مشکلات کشور از طریق
همکاری قوای سه گانه را ترسیم کردند.
سه عنصر پرهیز از حاشیه سازی، معیشت مردم و اصلاح روند
قانونگذاری به همراه همدلی و هماهنگی مقامات، مولفه‌های اصلی
نقشه راه آینده کشور است که از مجلسی قوی، انقلابی و جوان بر می‌آید.