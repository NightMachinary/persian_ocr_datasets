24591
همه راه‌های دفن پسماند
یکی از نشانه‌های زباله‌های بیمارستانی پلاستیک‌های زردرنگ
مورد استفاده برای این پسماندهاست، بسیاری همین روش را مناسب
برای تفکیک زباله‌های عفونی منازل می‌دانند. به این مفهوم که برای
تفکیک زباله‌های منازلی که بیمار کرونایی دارند می‌توان از کیسه
زباله‌هایی به رنگ قرمز استفاده شود. این طرح ابتدا در شهرهای
اصفهان و همدان مطرح شد اما خیلی زود بی‌نتیجه ماند چراکه از همان
ابتدا براساس یک باور اشتباه بسیاری از خانواده‌ها ترجیح می‌دادند
حضور بیمار کرونایی در خانواده را پنهان کنند. این روش اما در دیگر
کشورها با تفاوت‌های جزئی اجرا شد. نمونه‌اش کشور ایتالیا که
دستورالعملی صادر کرده و از مردم خواسته تا زباله‌های خود را به سه
دسته تر، خشک و غیرقابل بازیافت تفکیک کنند. زباله‌های عفونی
کرونایی خود را هم در دسته زباله‌های غیرقابل بازیافت قرار دهند تا در
زباله‌سوزهای مخصوصی دفع شود. در ایران اما زباله‌های خانگی فقط
به دو دسته تر و خشک تفکیک می‌شود. یکی از موارد اختلاف وزارت
بهداشت‌ودرمان و سازمان محیط‌زیست با شهرداری‌ها هم از
همین‌جا آغاز می‌شود. چراکه وزارت بهداشت و درمان روی
«تقویت و بهبود استانداردهای جمع‌آوری و کم‌خطرسازی زباله
بیمارستانی انگشت می‌گذارد» و با سازمان محیط‌زیست هم‌عقیده