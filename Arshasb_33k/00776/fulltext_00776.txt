776
باشند، در دستور کار قرار دارد.
آغاز کشت بادام زمینی در آستانه اشرفیه
حمیدرضا سلیمانی در گفت و گو با خبرنگاران از آغاز کشت بادام
زمینی در این شهرستان خبر داد و گفت: کشت بادام زمینی همه ساله از
اواسط اردیبهشت آغاز می‌شود.
وی افزود: با استفاده از دستگاه بذرپاش امسال 10 درصد از زمین‌های
این شهرستان به صورت مکانیزه به زیر کشت این محصول می‌رود.
سلیمانی ادامه داد: به طور متوسط 6.5 تن پیله‌تر و چهار تن دانه خوراکی
بادام زمینی از هر هکتار مزرعه برداشت می‌شود.
مدیر جهاد کشاورزی آستانه اشرفیه گفت: 5000کشاورز بادامکار
آستانه‌ای سالانه با تولید بیش از 10 هزار تن دانه آجیلی بادام زمینی، 35
درصد تولید این محصول در کشور را به خود اختصاص می‌دهند.
وی خاطرنشان کرد: این شهر به دلیل داشتن رودخانه‌ی طویل
سفیدرود در دل خود و آبرفت‌های حاصل از آن و خاک سبک و باکیفیت
که محصول رسوبات سفیدرود است و همچنین آب و هوای معتدل
مدیترانه‌ای، کشتگاه مرغوبترین بادام زمینی کشور است.
سلیمانی تصریح کرد: بادام زمینی پس از 110 تا 120 روز دوره رشد
اواخر مرداد ماه برداشت می‌شود.