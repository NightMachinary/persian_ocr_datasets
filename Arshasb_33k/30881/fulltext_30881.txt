30881
در سوپر مارکت و مغازه ها هم وضع همین گونه است. بیشتر خریداران
بدون آنکه ماسکی بر صورت داشته باشند یا حتی فاصله اجتماعی را
رعایت کنند، سرگرم انجام کارهای روزمره هستند. مرد میانسالی که
همراه همسر و دو کودکش در یک فروشگاه مواد غذایی در حال خرید
است، در واکنش به مامور جلوی درب فروشگاه که تاکید می کند حتما
با ماسک وارد فروشگاه شوند می گوید: اینجا که خیلی شلوغ نیست، ما
هم کار زیادی نداریم و خیلی سریع از فروشگاه بیرون می رویم.
قوانین حیاتی که فراموش می شوند
خانم جوانی که در حال بیرون آمدن از یک مغازه میوه فروشی است نیز
پرهیز از رفت و آمد در مکان های شلوغ را برای مبتلا نشدن به ویروس
مرگبار کووید 19 کافی می داند و می افزاید: من همیشه با وسیله نقلیه
شخصی رفت و آمد می کنم، سعی می کنم هیچ وقت به جاهای شلوغ
نروم، اما گاهی برای خرید یا کارهای ضروری بیرون می آیم مغازه هم
آنقدر شلوغ نیست که نیازی به زدن ماسک باشد، بعد هم به خانه بر می
گردم، دست هایم را می شویم و مواد غذایی را از کیسه پلاستیکی بیرون
می آورم.
جلوی یکی از مغازه های آشپزی اصفهان صدای درگیری دو مرد به
گوش می رسد که گویا یکی به دیگری برای نزدن ماسک تذکر جدی داده
و همین باعث عصبانیت و درگیری آنها شده است. در میان جمعیتی که