10144
بحث زلزله در یک نهادی مثل شورای عالی امنیت ملی تصویب شود تا اگر
دولت‌ها و مدیریت شهری تغییر کردند، این اتفاق باعث کند شدن
برنامه نشود.
وی در بخش دیگر نشست خبری آنلاین خود در پاسخ به سوالی مبنی بر
اینکه در زمان تغییر قانون مربوط به مدیریت بحران بخشی از مدیران
شهری مدعی بودند این قانون باعث می‌شود که مدیریت بحران در شهر
تهران از دسترس خارج شود و دیگر آن ظهور و بروز خود را نداشته باشد
در حالی که امروز صحبت از میثاق ملی و مدیریت ملی برای بحران شهر
تهران زده می شود که به نظر این دو موضوع با هم منافات دارد، گفت: این
دو با هم در تعارض و تناقض نیستند، وقتی می گوییم در بحث مدیریت
بحران زلزله در شهر تهران به برنامه ملی نیاز داریم معنایش این نیست که
مجری آن دولت باشد. در تصویب و تدوین برنامه‌ها و مجموعه
اقدامات تقسیم کاری صورت می‌گیرد و وظایف هر یک از
وزارتخانه‌ها و مسوولیت مدیریت شهری مشخص می‌شود.
سخنگوی شورای شهر تهران با بیان اینکه وقتی از میثاق ملی صحبت می
کنیم منظور از حیث ضمانت اجرا است، گفت: میثاق ملی به این معنی
نیست که این وظیفه برعهده چه کسی خواهد بود. قانون فعلی مدیریت
بحران که در سال 98 ابلاغ شده وظایف و مأموریت‌های دستگاه‌های
مختلف و شرح وظایف را مشخص کرده است.