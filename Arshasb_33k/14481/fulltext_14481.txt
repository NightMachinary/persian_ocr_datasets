14481
وی در پاسخ به پرسشی در مورد اینکه چرا طرح مبارزه با اراذل و اوباش
اجرایی شده و آیا اجرای این طرح به معنای افزایش شمار اراذل و اوباش
در کشور است، گفت: چنین موضوعی صحت ندارد. مردم از ما مطالبه
می کنند و ما با این افراد برخورد می کنیم. این معنایش افزایش تعداد این
افراد نیست،بلکه تشدید برخورد پلیس با این دسته از مجرمان است.
وی درباره برخی واکنش ها به اظهارات مطرح شده از سوی جانشین
فرمانده ناجا پیرامون برخورد با اراذل و اوباش نیز گفت: زمانی که یک نفر
با اسلحه جلوی شهروندی را بگیرد آیا پلیسی که او را در حین ارتکاب
جرم دیده است چگونه باید با او رفتار کند؟ صحبت های مطرح شده
مبنی بر این بود که اگر فردی در حین جرم بود و امنیت و آرامش مردم را به
خطر انداخته بود باید بلافاصله و قاطعانه با او برخورد شود و در همه جا نیز
اینگونه است. پلیس ضابط قضایی است و بر اساس قانون باید با جرم
مشهود برخورد کند.
سخنگوی ناجا درباره انتشار کلیپ هایی از سرقت و اقدامات مجرمانه
در تهران نیز گفت: انتشار کلیپ هایی از سرقت القای ناامنی را در جامعه در
پی دارد و نباید چنین اقدامی صورت بگیرد. بخشی از احساس ناامنی که
در برخی از مردم ایجاد می شود ناشی از همین موضوع است. در همین
راستا نیز مردم باید بدانند انتشار کلیپ های اینچنینی جرم انگاری شده
و برابر قانون مبارزه با جرایم رایانه ای با آن برخورد خواهد شد.