20713
غربالگری 100درصدی جمعیت روستایی سمنان
مهدی صمیمیان در بازدید از یکی از این کارگاه‌ها اظهار کرد: این
کارگاه‌ها به تولید اقلام بهداشتی و از جمله ماسک می‌پردازند.
وی ادامه داد: در این بیش از 35 کارگاه تولید اقلام بهداشتی که در
هفته‌های گذشته در روستاهای استان راه اندازی شدند بیش از 130 نفر
مشغول به کار شدند.
مدیر کل دفتر امور روستایی و شوراهای استانداری سمنان از تلاش
برای مقابله با کروناویروس در مناطق روستایی این استان خبر داد و
افزود: در ورودی تمامی روستاهای استان سمنان طرح غربالگری و
پایش سلامت در حال انجام است.
صمیمیان با اشاره به توفیقات این استان در اجرای طرح غربالگری در
مناطق روستایی خاطرنشان کرد: تمامی 142 هزار نفر ساکن
روستاهای استان سمنان در طرح غربالگری و پایش سلامت رصد و
ارزیابی شدند.
مدیر کل دفتر امور روستایی و شوراهای استانداری سمنان
یادآوری کرد: پایش سلامت اهالی روستاهای استان در هفته‌های
گذشته، با همکاری اداره کل دفتر امور روستایی استانداری ،
دانشگاه‌های علوم پزشکی استان ، هلال احمر و پایگاه‌های بسیج انجام
شد.