27634
وزیران نفت و اطلاعات مهمان جلسه غیرعلنی سه‌شنبه مجلس
به گزارش ایسنا، احمد امیرآبادی‌فراهانی اظهار داشت: آقایان بیژن
زنگنه و حجت‌الاسلام سید محمود علوی وزرای نفت و اطلاعات
مهمان جلسه غیرعلنی روز سه‌شنبه مجلس هستند.
وی افزود: قرار است در جلسه غیر علنی مسائل اقتصادی، امنیتی و انرژی
بررسی شود و وزرا نیز گزارشی از عملکرد وزارتخانه متبوع خود به
نمایندگان ارائه خواهند کرد.
وزیرخارجه آلمان: روابط با آمریکا بهبود پیدا می‌کند اما مسائلی باقی
می‌ماند
به گزارش ایسنا به نقل از رویترز، هایکو ماس که روز پنجشنبه در مجمع
صلح پاریس صحبت می‌کرد، افزود که امیدوار است واشنگتن
رهبری کنترل تسلیحاتی را به عهده بگیرد و در تضاد با دولت فعلی، به
روسیه و چین فشار بیاورد.
ژان ایو لودریان، همتای فرانسوی ماس هم گفت که شاهد بهبود
همکاری مشترک در کنترل همه‌گیری کووید 19 و مقابله با کنترل آب و
هوایی بوده، اما اظهارات ماس مبنی بر اینکه مسائل پیچیده دیگری هم
هستند که سریعاً باید به آن‌ها پرداخته شود را تکرار کرد.