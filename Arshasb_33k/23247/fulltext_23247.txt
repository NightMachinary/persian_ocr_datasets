23247
مربی هندبال: برگزاری لیگ سخت است/ باید برای نحوه مسابقات
تصمیم گرفته شود
سرمربی تیم هندبال ذوب آهن در گفت و گو با ایسنا در مورد آغاز
تمرینات تیم اظهار کرد: قرار است به زودی تمرینات را آغاز کنیم.
اعلام شده محدودیت‌ها یک هفته دیگر ادامه دارد اما ما مجبوریم که هر
چه زودتر حداقل تمرینات بدنسازی را آغاز کنیم. اگر مسابقات لیگ
اواخر شهریور آغاز شود زمانی نداریم. اصفهان جزو استان‌های قرمز
از نظر شیوع کرونا است و فعلا فعالیت ورزشی در آن ممنوع است. در
حال حاضر همه چیز دست به دست هم داده تا تکلیفمان نامشخص باشد.
کیوان صادقی در ادامه در خصوص برگزار شدن لیگ در شرایط شیوع
کرونا گفت: نظر شخصی من این است که نمی‌شود امسال لیگ را برگزار
کرد. با سرد شدن هوا و شروع فصل پاییز سرماخوردگی و آنفلوانزا هم
بیشتر و اضافه می‌شود. در این شرایط برگزاری لیگ سخت و به نظر من
نشدنی است. البته آرزوی من و همه این است که شرایط بهتر شود و بتوانیم
در آرامش مسابقات لیگ را دنبال کنیم.
سرمربی تیم هندبال ذوب آهن در ادامه گفت: فدراسیون هندبال قرار
است 5 شهریور جلسه‌ای برای برگزاری نحوه مسابقات داشته باشد.
باید ببینیم فدراسیون و سایر تیم‌ها چه نظراتی برای برگزاری لیگ
دارند. باید نظر همه اعلام شود تا به یک جمع‌بندی برسیم و ببینیم لیگ در