2608
هیچ سهمی ندارند. بخش قابل توجهی از این ارز مربوط به کارت‌های
پیله وری، ورود موقت کالا یا فروش امانی است. در این میان
صادرکننده نماهایی نیز بوده اند که با استفاده از بخش‌نامه‌ها و شرایط
کشور، ارز خود را بازنگردانده اند.
وی خاطر نشان کرد: در شرایط فعلی، تداوم فشارها بر صادرکنندگان
می‌تواند به کاهش جدی صادرات منجر شود که نشانه‌های خود را از
ابتدای سال نشان داده است. متاسفانه هنوز بانک مرکزی با پیشنهاد ما
موافقت نکرده و اگر گزینه‌هایی مانند واردات در برابر صادرات فعال
نشود، ما باز شاهد ریزش صادرات خواهیم بود.
به گزارش ایسنا، چندی قبل بانک مرکزی اعلام کرد که حدود 27
میلیارد دلار ارز حاصل از صادرات به کشور بازنگشته و متخلفان را با
تعلیق کارت‌های بازرگانی یا معرفی به قوه قضاییه جریمه خواهد کرد.
مسئولان اتاق بازرگانی بارها اعلام کرده‌اند که این عدد را قبول
نداشته و آماده بررسی جزییات این آمار هستند.