21995
تصریح کرد: هم‌اکنون بین 13 تا 14 میلیون جوان در آستانه ازدواج در
کشور داریم که عملاً امکان فراهم کردن امکانات مالی برای برگزاری
مراسم آبرومند چند صد میلیون تومانی، جهیزیه‌های گران‌قیمت،
شغل مناسب و مسکن برای آن‌ها نیست، در این زمینه هرچه قدر نیز دولت
میزان وام ازدواج را بالا ببرد مشکل حل نخواهد شد.
حذف هزینه‌های زاید ازدواج / خداوند رزق و روزی را تضمین
می‌کند
زینعلی با تاکید بر این‌که نیاز جوانان به ازدواج نیاز حال است که
نمی‌توان به آن‌ها گفت برای تأمین این نیاز صبر کنند، ادامه داد:
صاحب‌نظران معتقدند در زمینه فرهنگ‌سازی ازدواج باید به آن‌چه
که دین گفته برگردیم، چراکه در مدت یک‌هزار و 400 سال از زمان
ظهور اسلام، مردم با عمل به دین تشکیل خانواده داده‌اند و در این سال‌ها
ازدواج اسلامی پاسخ‌گوی مشکلات بوده است.
این مشاور خانواده با اشاره به این‌که اگر در بحث ازدواج به سنت‌های
دینی برنگردیم با مشکلات بیشتری مواجه می‌شویم، تصریح کرد:
مهم‌ترین مانع ازدواج جوانان مسائل فرهنگی است، در حالی‌که
می‌توان با وسایل کمتر و خانه‌ای کوچک‌تر نیز یک زندگی را تشکیل
داد، هنوز خانواده‌ها نتوانسته‌اند در ذهن خود با این مسائل کنار
بیایند و عموماً آرمانی فکر می‌کنند.