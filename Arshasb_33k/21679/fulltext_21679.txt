21679
پیش اردوی زمستانی رایگان پرسپولیس در این کمپ، با اردوی
بایرن‌مونیخ همزمان شد. آنها در همین کمپ طی مدت چند سال تیمی
را ساختند که سال 2019 قهرمان آسیا شد. بله؛ فوتبال تبلیغ‌کننده
بی‌وقفه دولت قطر است. آنها راهش را پیدا کرده‌اند و کوتاه هم
نمی‌آیند.»
قطر در نشست شورای همکاری خلیج فارس درباره کرونا شرکت کرد
به گزارش ایسنا، به نقل از روزنامه القدس‌العربی، در این نشست درباره
تقویت همکاری امنیتی میان کشورهای شورای همکاری خلیج
فارس و هماهنگی تلاش‌ها برای مقابله با کرونا بحث و تبادل نظر شد.
در این نشست که به صورت ویدئوکنفرانس برگزار شد، خالد بن خلیفه
بن عبدالعزیز آل ثانی، نخست‌وزیر قطر حضور داشت.
این نشست درحالی برگزار شد که جهان با بحران شیوع ویروس کرونا
مواجه شده است. این تحولات در سایه بحران تنش میان قطر با عربستان،
امارات، بحرین و مصر رخ داده است. این کشورها از ژوئن 2017 قطر را
به اتهام «حمایت از تروریسم» تحریم کرده‌اند. قطر در مناسبت‌های
مختلف خواهان برگزاری مذاکرات بدون پیش‌شرط برای حل بحران
شده است.
علی بن صمیخ المری، رئیس کمیته ملی حقوق بشر قطر از دبیرکل
شورای همکاری خلیج فارس خواست به مسئولیت‌های خود در مقابله