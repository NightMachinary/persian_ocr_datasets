31164
کشف کالاهای قاچاق 480 میلیون تومانی در گچساران
سرهنگ سید محمد موسوی افزود: مأموران پاسگاه انتظامی
آبشیرین شهرستان گچساران در راستای اجرای طرح مبارزه با قاچاق
کالا و ارز با هماهنگی مرجع قضائی در محور دیلم به گچساران ایست و
بازرسی دایر کردند. وی اظهار کرد: مأموران حین انجام ایست و
بازرسی به 7 دستگاه خودروی حامل کالای قاچاق شامل 2 دستگاه
وانت سایپا، 1 دستگاه وانت ال 90، 1 دستگاه سواری سمند 3 دستگاه پژو
405 مشکوک شدند و آنها را متوقف کردند. فرمانده انتظامی
شهرستان گچساران تصریح کرد: مأموران در بازرسی از این
خودروها یک دستگاه موتور دیزلی لنج دریایی، 102 عدد انواع
لوازم خانگی، 2 دستگاه یخچال فریزر دوقلو، 700 عدد انواع لوازم
آرایشی، 210 عدد انواع لوازم تعمیرات تلفن گوشی همراه، یک هزار و
700 عدد انواع مواد خوراکی، 182 عدد توپ فوتبال و... قاچاق
کشف و ضبط کردند. به گزارش ایسنا به نقل از پایگاه خبری پلیس،
موسوی با اشاره به اینکه کارشناسان ارزش کالاهای کشف شده را 4
میلیارد و 800 میلیون ریال اعلام کرده اند، خاطرنشان کرد: 7 نفر در این
راستا دستگیر و به مرجع قضائی تحویل و خودروها نیز به پارکینگ
منتقل شدند.
کشف کالای قاچاق در رفسنجان 