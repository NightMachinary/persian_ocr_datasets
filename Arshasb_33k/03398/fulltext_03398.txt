3398
این مقام مسئول بیان کرد: باید در کنار ارائه تسهیلات و مشوق‌های
لازم از سوی دولت از مشارکت مردم، کارآفرینان، خیران و
سازمان‌های مردم‌نهاد برای راه‌اندازی چنین کارگاه هایی که به امر
اشتغال بهبودیافتگان از اعتیاد می‌پردازند، استفاده کنیم.
کرمی با قدردانی از مسئولان کارگاهی که اقدام به جذب
بهبودیافتگان اعتیاد کرده است، گفت: اشتغال بیماران بهبود یافته
مراکز درمان اعتیاد، همواره باید به عنوان یکی از دغدغه‌های اصلی، از
سوی دستگاه‌های متولی دنبال شود.
اشتغال 87 هزار نفر در تعاونی‌های خوزستان
غلامرضا شریعتی در حاشیه مراسم افتتاح شرکت ماکیان لذیذ شوش
که امروز (19 شهریورماه) به مناسبت هفته تعاون و با حضور معاون اول
رئیس جمهور به صورت ویدئوکنفرانس برگزار شد، اظهار کرد:
امسال توانسته ایم 58 طرح تعاونی با 4 هزار و 100 عضو و حدود 3900
شغل را راه اندازی کنیم. سرمایه‌گذاری انجام شده برای اجرای این
طرح‌های تعاونی در استان خوزستان حدود 46 میلیارد تومان بوده و
84 میلیارد تومان تسهیلات به این طرح‌ها اختصاص داده شده است.
به گزارش ایسنا، وی افزود:مجموع تعاونی‌های خوزستان اکنون به
حدود 5 هزار تعاونی رسیده است و بیش از 3.5 میلیون نفر عضو دارند و
حدود 87 هزار نفر در این تعاونی‌ها مشغول به کار هستند.