21156
وی ابراز امیدواری کرد فشار مضاعف کرونا، بر کارگر و کارفرما را
باید مدیریت شود و این مرحله را با مدیریت پشت سربگذاریم.
«شکراله شیرخانی» ، مدیرکل تعاون، کار ورفاه اجتماعی استان
ایلام، در این نشست، اظهار کرد: از صبح تا شب درباره بوسه پیامبر بر
دست پینه بسته کارگر می گوییم، یا اینکه عرق کارگر از خون شهید
ارزشمندتر است. اما کارگر را به عنوان یک الگوی اجتماعی تعریف
نکرده ایم.
وی گفت: تمام مراجعه کنندگان برای اشتغال سودای پشت میزنشینی
دارند و والدین هم آن‌ها را ترغیب نمی کنند که فرزندانشان یک فرد
خلاق در نظام اقتصادی و بازار خصوصی و تولید شود.
مدیرکل تعاون، کار ورفاه اجتماعی استان تصریح کرد: کدام
محصول نظام آموزشی ما به فرد خلاق انجامیده است که بتواند در فضای
خصوصی اقتصاد کار کند یا انسانی باشد که ارتباط موثر داشته باشد و با
نگرش مثبت مسئله ایجاد کند.
شیرخانی با تاکید بر اینکه در سال جهش تولید نمی‌شود فقط حرف زد و
بخشنامه صادر کرد چون تولید با بخشنامه درست نمی شود، ادامه داد:
وقتی می گوییم تولید، نمی توانیم فقط آن را در حوزه اقتصاد تعریف
کنیم و نسبت به مسائل سیاسی بی تفاوت باشیم. نمی‌شود با دیپلماسی
ناقص به تولید واقعی رسید و لازم است نگاه سیستمی داشته باشیم.