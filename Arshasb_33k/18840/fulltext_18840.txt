18840
بلژیکی بی‌نتیجه ماند. علیرضا در تمام طول این مدت یک دقیقه هم به بازی
گرفته نشد و این ژان بوته، دروازه‌بان فرانسوی بود که به‌ عنوان مرد
شماره یک وارد زمین می‌شد. این موضوع آن‌ قدر کشدار شد که
خیلی‌ها تحلیل «انتقال اشتباه» را در مورد بیرو مطرح کردند.
با وجود این شانس به موقع در خانه ستاره ایرانی را زد. آنتورپ که در
لیگ اروپا با تاتنهام در یک گروه قرار داشت، از قبل صعودش به مرحله
بعدی را قطعی کرده بود و در بازی آخر برابر تیم مورینیو صرفا نیاز به یک
تساوی داشت تا صدرنشین شود. بر این اساس سرمربی تیم بلژیکی
تصمیم گرفت به برخی بازیکنان اصلی‌اش استراحت بدهد و این
همزمان شد با دریافت چهار گل از سوی ژان بوته در بازی آخر لیگ
بلژیک. در نهایت بیرانوند برابر تاتنهام در ترکیب اصلی قرار گرفت؛
حریفی که اگر چه بسیار دشوار بود اما قدرتش باعث می‌شد خیلی از
نگاه‌ها به لندن دوخته شود. الحق و الانصاف هم که بیرانوند به بهترین
شکل ممکن از این فرصت استفاده کرد و هر چند دو گل دریافت کرد، اما
ستاره میدان بود.
بیرو اوایل بازی دو خروج نصفه‌ونیمه و اشتباه داشت که به‌ نظر می‌رسید به‌
خاطر مدت‌ها دوری او از زمین مسابقه بود. با این حال او رفته‌رفته
خودش را پیدا کرد. یک خروج عالی و قطع حمله تاتنهام با پا و یکی، دو
شیرجه و مهار استثنایی باعث شد گلر ایرانی به چهره مورد علاقه