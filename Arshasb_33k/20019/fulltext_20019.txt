20019
ارائه شود تا ما با نشست‌هایی که با فعالان و انجمن معدن کشور برگزار
می‌کنیم، این طرح‌ها را ارائه دهیم تا از این فناوری‌های به‌روز در این
حوزه بهره برداری شود.
طرح‌های ملی وزارت بهداشت و آموزش و پرورش با دستور روحانی
افتتاح شد
به گزارش ایسنا، در سی و دومین هفته ازافتتاح طرح‌ها و پروژه‌های ملی
کشور 1550 پروژه آموزشی، تربیتی و رفاهی در سراسر کشور و 3
طرح درمانی در شهرهای کرمان، قم و مشهد با دستور حجت‌الاسلام
والمسلمین حسن روحانی رئیس جمهور افتتاح شد.
این 1550 پروژه آموزشی، تربیتی و رفاهی در سراسر کشور شامل
1422 پروژه آموزشی، 124 پروژه تربیتی کشور و 4 پروژه رفاهی و
آموزشی، مجموعه پروژه‌هایی است که با سرمایه‌گذاری 3637
میلیارد تومان که در شهرهای مختلف کشور افتتاح و بهره‌برداری
رسمی از آنها آغاز شد.
همچنین بیمارستان‌های 150 تختخوابی سینا در زرند کرمان، 231
امیرالمؤمنین(ع) در شهر قم و طرح توسعه بیمارستان 400
تختخوابی هاشمی‌نژاد مشهد، 3 طرح درمانی در حوزه وزارت
بهداشت، درمان و آموزش پزشکی است که با سرمایه‌گذاری 592
میلیارد تومان با دستور رئیس جمهور افتتاح شدند.