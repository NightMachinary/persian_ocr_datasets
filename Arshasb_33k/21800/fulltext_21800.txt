21800
قیمت نفت بالا رفت
به گزارش ایسنا، بهای معاملات آتی نفت برنت 75 سنت معادل 2.4
درصد افزایش یافت و به 32 دلار و 62 سنت در هر بشکه رسید. معاملات
نفت برنت روز سه شنبه با 3.6 درصد کاهش قیمت بسته شده بود.
بهای معاملات آتی وست تگزاس اینترمدیت آمریکا یک دلار و 30
سنت معادل 5.5 درصد افزایش پیدا کرد و به 24 دلار و 93 سنت در هر
بشکه رسید. شاخص نفت آمریکا روز گذشته 9.4 درصد نزول کرده
بود.
انتظار می رود کنفرانس ویدیویی روز پنج شنبه میان اوپک و
متحدانش از جمله روسیه نتیجه موفقیت آمیزی نسبت به مذاکرات
مارس داشته باشد. مذاکرات قبلی این تولیدکنندگان در خصوص
میزان کاهش تولید به شکست انجامید و باعث آغاز جنگ قیمت میان
عربستان سعودی و روسیه شد.
اما تردیدهایی درباره نقش آمریکا در هر گونه محدودیت عرضه
وجود دارد. کیم کوانگ رائه، تحلیلگر کالا در شرکت سامسونگ
فیوچرز در این باره گفت: پیوستن آمریکا به هر گونه محدودیت عرضه
موضوع اصلی مورد توجه در نشست اوپک مانده و قیمت نفت به دلیل
انتظار بازار برای روشن شدن نتیجه این دیدار در نوسان مانده است.
عربستان سعودی و روسیه احتمالا برسر کاهش تولید به توافق خواهند