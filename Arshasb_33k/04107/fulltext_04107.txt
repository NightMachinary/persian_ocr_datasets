4107
افزایش بدبینی اوپک به دورنمای تقاضا برای نفت
به گزارش ایسنا، اوپک در گزارش ماهانه خود پیش بینی کرد تقاضای
جهانی برای نفت در سال 2020 به میزان 9.06 میلیون بشکه در روز
کاهش پیدا می کند؛ در حالی که یک ماه پیش میزان کاهش تقاضا را
8.95 میلیون بشکه در روز پیش بینی کرده بود.
قیمتهای نفت با کاهش سفرها و فعالیتهای اقتصادی به دلیل
محدودیتهای کرونا امسال دچار فروپاشی شد. اگرچه برخی از
کشورها محدودیتهای قرنطینه را کاهش داده و اجازه داده اند تقاضا
بهبود پیدا کند اما نگرانیها نسبت به موارد جدید شیوع، رشد قیمتها را
محدود نگه داشته و اوپک انتظار دارد این روند استمرار پیدا کند.
اوپک در گزارش ماهانه خود اعلام کرد تحولات قیمت نفت و
محصولات نفتی در نیمه دوم سال 2020 تحت تاثیر نگرانیها نسبت به
موج دوم شیوع ویروس کرونا و ذخایر جهانی بالاتر خواهد بود.
اوپک پیش بینی خود از دورنمای تقاضا در سال 2021 را تغییر نداد و
همچنان انتظار دارد تقاضا هفت میلیون بشکه در روز بهبود پیدا کند اما
خاطرنشان کرد این دورنما ممکن است تحت تاثیر ابهامات فراوانی
قرار گیرد که به تاثیر منفی روی مصرف نفت منجر خواهند شد.
تقریبا همه آژانسهای پیش بینی کننده انتظار دارند بازار سوخت جت
در سال 2021 به دلیل از دست رفتن تقاضا ضعیف بماند. تقاضا برای بنزین