14585
درهای شرکت نفت کویت به روی خارجیها بسته شد
به گزارش ایسنا، خبرگزاری کویت با اشاره به دستور خالد الفاضل،
وزیر نفت کویت گزارش کرد که شهروندان غیرکویتی دیگر در
شرکت نفت کویت که تولیدکننده انرژی دولتی این کشور است،
استخدام نخواهند شد.
قراردادهای شخص ثالث با شهروندان خارجی که برخی از آنها در حال
حاضر شاغل هستند نیز کاهش داده خواهد شد.
بر اساس گزارش بلومبرگ، نخست وزیر کویت هفته گذشته اعلام کرد
که جمعیت شهروندان غیرکویتی باید بیش از نیمی کاهش پیدا کرده و
به 30 درصد برسد. این تصمیم در شرایطی اتخاذ می شود که اقتصادهای
منطقه خلیج فارس از شیوع ویروس کرونا و سقوط قیمت نفت آسیب
دیده اند. شیخ صباح الخالد الصباح اظهار کرد که خارجیها حدود
3.4 میلیون نفر از جمعیت 4.8 میلیون نفری کویت را تشکیل می دهند و
چالش آینده این کشور، کاهش این عدم توازن خواهد بود.
دروازه‌بان امید پرسپولیس راهی بیمارستان شد
به گزارش ایسنا و به نقل از باشگاه پرسپولیس، دروازه‌بان تیم امید
پرسپولیس به دلیل عارضه‌ای که برای وی حادث شد به بیمارستان
منتقل شد.
مهران مهابادی در دقیقه 65 مسابقه، در حالی که بازی در نقطه دیگری از