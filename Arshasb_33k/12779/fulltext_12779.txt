12779
وی افزود: مجلس یازدهم یعنی اولین مجلس از گام دوم انقلاب باید به
ویژگی‌های یاد شده در گام دوم انقلاب که از سوی مقام معظم رهبری
اشاره شده است توجه کند. ویژگی‌هایی در عرصه اخلاق و اقتصاد،
عزت ملی، روابط خارجی، سبک زندگی از جمله مواردی است که در
گام دوم انقلاب مورد توجه قرار گرفته است. ملت با تشکیل مجلس
یازدهم مسئولیتی به آن مجلس داده‌اند که آن مجلس محکوم به
موفقیت بوده و هیچ راهی به جز موفقیت و پیروزی ندارد. مسائلی
همچون وضعیت اقتصادی، شرایطی که کرونا ایجاد کرده، افزایش
سرمایه اجتماعی و موضوع جهش تولید از جمله مواردی است که باید
مورد توجه این مجلس باشد.
نماینده مردم همدان عنوان کرد: اینها مواردی است که لزوم توجه به
آن مجلس یازدهم را محکوم به موفقیت می‌کند. برای موفقیت این
مجلس نیز لازم است آسیب‌های مجالس قبل مورد توجه قرار گیرد.
یعنی باید توجه شود هر گونه دخالت از بیرون در مجلس مغایر با در راس
امور بودن آن است. از نگاه از بالا به پایین به نمایندگان و نماینده‌تر
بودن‌ها پرهیز شود. هیچ نماینده‌تری در مجلس وجود ندارد و همه
نمایندگان باید در قدرت مجلس شریک باشند. مجلس باید در راس
امور باشد نه رئیس آن، اقتدار مجلس باید در هر شهر و هر نقطه‌ای که
نماینده حضور دارد نفوذ کند. در واقع نماینده در هر شهر همان رئیس