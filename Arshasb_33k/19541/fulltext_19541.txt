19541
صنعت آرد استان کرمانشاه در مسیر توسعه
ماشاالله ارویسی اظهار کرد: با توجه به راه اندازی سامانه توزیع و
فروش آرد و ایجاد فضای رقابتی عادلانه توسط دولت، کارخانه های
آردسازی در تلاشند تا با تولید آرد با کیفیت‌تر، هر چه بیشتر نسبت به
گذشته رضایت مشتریان خود را جلب کنند، لذا اکثر کارخانه های
آرد استان اقدام به بروز رسانی دستگاه‌های تولید آرد کرده‌اند.
مدیرکل غله و خدمات بازرگانی استان کرمانشاه با بیان اینکه رهبر
معظم انقلاب با دیدی وسیع امسال را مزین به نام سال جهش تولید کرده
اند، افزود: همه ما مکلفیم در راه تحقق شعار سال بدرستی گام برداریم و
حمایت تمام قد از تولیدات ملی و استان داشته باشیم.
ارویسی یکی از عوامل افزایش کیفیت آرد استان را افزایش کیفیت
گندم دانست و در این خصوص اظهار کرد: معرفی ارقام جدید گندم
متناسب با شرایط آب و هوایی استان که مقاومت بیشتری در برابر آفات
و بیماریها از جمله آفت مضر سن گندم داشته باشد، یکی از عوامل
افزایش کیفیت آرد استان است که البته در چند سال اخیر اقدامات
خوبی در این خصوص صورت گرفته، اما جای کار بیشتری دارد.
‌به گزارش ایسنا و به نقل از روابط عمومی اداره کل غله و خدمات
بازرگانی کرمانشاه، ارویسی همچنین مبارزه به موقع و اصولی با
آفت مضر سن گندم توسط کشاورزان را یکی دیگر از عوامل مهم در