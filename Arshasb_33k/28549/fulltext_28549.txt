28549
پرهیز از تعجیل در لغو محدودیت‌های کرونایی/ تاکید ستاد تهران بر
ادامه آموزش‌های غیرحضوری مدارس
دکتر علیرضا دلاوری در گفت‌وگو با ایسنا، با اشاره به کاهش آمار ابتلا و
فوتی‌های ناشی از کرونا در تهران و در پی آن تبدیل وضع تهران به رنگ
«زرد کرونایی»، اظهار کرد: نکته قابل توجه این است که رنگ‌های
کرونایی تنها بر اساس اعداد و ارقام و آمار ابتلا به کرونا در شهرها تعیین
شده، در حالیکه طبق گفته‌ مسوولان وزارت بهداشت و کارشناسان
دانشگاهی وضع اپیدمی همچنان در کشور ناپایدار و شکننده بوده و
با کوچکترین بی احتیاطی قابل بازگشت است.
انتقاد از لغو محدودیت ترددهای بین استانی
وی ضمن انتقاد از لغو محدودیت ترددهای بین استانی، اظهار کرد: در
حال حاضر بسیاری از شهرهای شمالی کشور در وضع نامناسبی به سر
می‌برند و لغو ترددها و محدودیت‌ها به صورت ناگهانی و بدون نظارت
کافی می‌تواند باعث تردد افراد آلوده در شهرهای مختلف و در پی آن
فعال شدن مجدد چرخه ویروس شود.
اپیدمی هنوز به صورت کامل کنترل نشده و شرایط همچنان شکننده
است
دلاوری با بیان اینکه اپیدمی هنوز به صورت کامل کنترل نشده و
شرایط همچنان شکننده است، بیان کرد: در حال حاضر با رعایت