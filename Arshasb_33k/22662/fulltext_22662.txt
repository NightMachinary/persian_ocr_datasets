22662
محاسبه زیان فوتبال ایران از کرونا
به گزارش ایسنا، روزنامه دنیای اقتصاد نوشت: «برگزاری مسابقات
لیگ برتر در ورزشگاه‌های خالی منجر به حذف درآمد ناشی از
بلیت‌فروشی شده است. بلیت‌فروشی همواره جزو معدود منابع محقق
درآمدی در اقتصاد نحیف فوتبال ایران به شمار می‌رفته است. در این
مطلب زیان حاصل از کرونا در حوزه بلیت‌فروشی برای چهار تیم
پرهوادار فوتبال ایران را برآورد کرده‌ایم. پرسپولیس: مسابقات
لیگ نوزدهم در حالی بدون تماشاگر شد که پرسپولیس پنج بازی
خانگی را برابر شهرخودرو، شاهین بوشهر، فولاد، ذوب ‌آهن و سایپا
پیش رو داشت. با توجه به حضور پرسپولیس در کورس قهرمانی،
انتظار می‌رفت چهار بازی نخست این فهرست دست ‌کم به طور میانگین
40 هزار نفر را به ورزشگاه بکشاند و بازی آخر که احتمالا دربرگیرنده
مراسم اهدای جام و جشن قهرمانی خواهد بود، در استادیوم مملو از
تماشاگر آزادی برگزار شود. اگر برای چهار بازی نخست مجموعا
160 هزار و برای بازی قهرمانی 60 هزار قطعه بلیت با قیمت متوسط 15
هزار تومان به فروش می‌رفت، میزبانی‌های پایانی پرسپولیس
می‌توانست حدود 3 میلیارد و 300 میلیون تومان درآمد داشته باشد.
استقلال: آبی‌ها در این بازه زمانی شش بازی خانگی را برابر ذوب ‌آهن،
سایپا، تراکتور، نساجی، سپاهان و پیکان پیش رو داشتند. اگر برای