13901
وی از روسای کل دادگستری در سطح استان‌ها خواست قضات و
دادگاه‌ها را توجیه و آن‌ها را نسبت به استفاده از پابند الکترونیک ترغیب
کنند.
دادستان کل کشور افزود: عده‌ای از زندانیان هستند که در ضمن
اجرای حکم می‌توانند از این پابندها برخوردار شوند که در اینجا باید
این قبیل افراد شناسایی شده تا شرایط استفاده از پابند برای آن‌ها فراهم
گردد.
دادستان کل کشور با اشاره به ارتقای سطح علمی قضات، علی
الخصوص قضات جوان و تازه کار گفت: با برنامه ریزی و هماهنگی با
دیگر بخش‌ها تلاش شود که سطح علمی قضات در ابعاد مختلف ارتقا
یابد.
حجت الاسلام والمسلمین منتظری در خصوص ارتباط دادسراها با
ضابطین هم گفت: در خصوص ارتباط با ضابطین باید برنامه ریزی
بهتری صورت گیرد تا مسائل و مشکلات پیش رو برطرف گردد، چون
یکی از تکالیف ما این است که ضابطین را آموزش دهیم و پس از
آموزش‌های لازم برای آن‌ها کارت ضابطیت صادر گردد.
وی خاطرنشان کرد: در این خصوص به موضوع بازرسی از
کلانتری‌ها هم اهتمام داشته باشید و جزو برنامه‌های کاری خود قرار
دهید تا خدایی نکرده حقی از کسی تضییع نگردد.