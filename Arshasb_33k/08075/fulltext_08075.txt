8075
وی افزود: اکثر واکسن های تولید شده حداقل یک نوبت یادآور نیاز
دارند به عنوان مثال گفته می شود واکسن فایزر نوبت اول صفر و 21 روز
بعد دوز یادآور دارد زیرا ایمنی که دوز اول واکسن ایجاد می کند 28
روز است و هفت روز طول می کشد تا ایمنی ایجاد شود و به همین دلیل باید
واکسن را مجدد روز بیست و یکم تزریق کنیم تا روز بیست و هشتم ایمنی
جدید ایجاد شده و ادامه پیدا کند و اینکه این ایمنی چقدر ادامه دارد
همچنان جای بحث است.
نقطه ضعف واکسن های کرونا
توحیدی اظهار کرد: یکی از نقاط ضعف اکثر واکسن های کرونای دنیا
این است که نیاز به زنجیره های سرد بسیار خاص دارند و بعضا تا دمای منفی
70 یا 80 درجه برای نگهداری نیاز دارند و شرایط برای کشورهای فقیر و
کم برخوردارتر شاید در زمینه تهیه این واکسن سخت باشد.
وی تصریح کرد: این واکسن ها قطعا به بشریت کمک می کند اما مسئله ی
مهم دیگر به سیاست و تصمیمات کشورهای تولیدکننده واکسن و
سازمان جهانی بهداشت برمی گردد. اینکه آیا واکسن را به کل جمعیت
چند کشور خاص بدهیم یا بین جمعیت های خاص کل کشورهای دنیا
توزیع شود؟
این عضو هیئت علمی دانشگاه علوم پزشکی کرمان بیان کرد: این مهم
است که افراد مسن همه کشورها و افراد در معرض خطر و دارای بیماری