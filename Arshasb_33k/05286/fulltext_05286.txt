5286
بادامچیان با اشاره به بررسی قانون جدید انتخابات در مجلس گفت:
تعیین سن 40 تا 70 سال برای داوطلبان ریاست جمهوری صحیح نبود.
زیرا مبنا برای تعیین رییس جمهور، توانمندی و لیاقت و توانایی
اداره مطلوب دولت است. آیا سلمان فارسی یا اسامه بن زید 19 ساله که
پیامبر گرامی اسلام (ص) او را در رأس لشکر اسلام قرار داد، یا شهید
بهشتی اگر در دوران ما باشند، طبق این پیش نویس می توانند مسئولیت
دولت را برعهده بگیرند؟ حداقل نگاه به کشورهای دیگر بشود. آیا
آقای ماهاتیر محمد در مالزی یا رؤسای جمهور و رهبران چین جدید
شیائو پینگ را منع کرده اند که رییس جمهور بشوند؟
وی افزود: با وجود شورای محترم نگهبان که احراز صلاحیت در
توانایی و توانمندی و مدیر و مدبر بودن نامزدهای ریاست جمهوری
را بر عهده دارد، نیازی به این مواد قانونی که کشور را از رجال سیاسی
مذهبی و تجربیات آنها محروم می کند، نیست و سن نمی تواند مبنا برای
محروم کردن ملت از توان رجال سیاسی و تجربه آموخته باشد.
دبیرکل حزب مؤتلفه اسلامی درباره بودجه 1400 نیز گفت: نظر
فراکسیون مؤتلفه اسلامی این بود که مجلس، لایحه بودجه تقدیمی را به
دولت برای اصلاح آن برگرداند. زیرا دولت به وظیفه و حتی بیانات
رییس جمهور در تنظیم بودجه ای صحیح و مفید در آخرین سال دوره
مسئولیت خویش عمل نکرده و یک بودجه سیاسی و غیرکارشناسی به