3029
که زنجیره انتقال ویروس به صورت گسترده در جامعه افزایش پیدا
نکند.
سخنگوی دانشگاه علوم پزشکی کرمان با بیان اینکه در اواخر ماه مبارک
رمضان و در روزهای منتهای به تعطیلات عید سعید فطر و پس از آن
تعطیلات روزهای 14 و 15 خردادماه هشدارهای لازم به مردم برای
رعایت پروتکل های بهداشتی و پرهیز از رفتن به سفرها و حضور در
مراسمات، دید و بازدیدها و جشن های عروسی را داده بودیم افزود:
فراز و نشیب های آمار مبتلایان به کووید 19 به صورت مستقیم به رفتار
مردم بستگی دارد.
مدیرگروه مبارزه با بیماری های واگیردار دانشگاه علوم پزشکی
کرمان با تاکید بر اینکه دیگر نمی توانیم به قبل برگشته و محدودیت های
شدید را اعمال کنیم اظهار کرد: اقدامات کنترلی در مراحل اول هر
اپیدمی موثر خواهد بود و این اقدامات صرفا سبب خواهد شد تا
زنجیره انتقال ویروس در مکان هایی که دارای ازدحام بالا بوده برقرار
نشده یا کمتر برقرار شود و شاهد افزایش انفجاری موارد به آن اپیدمی و
در نتیجه عدم ارائه مناسب خدمات بهداشتی و درمانی به مبتلایان
نباشیم اما وقتی اپیدمی در جامعه استقرار پیدا می کند باید شرایط به حال
عادی کاری برگردد و در این زمان اجرا و رعایت پروتکل های
بهداشتی از سوی مردم حرف اول را می زند.