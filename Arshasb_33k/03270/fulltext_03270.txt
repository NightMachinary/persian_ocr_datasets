3270
استمرار تعطیلی بوستان‌های همدان
وحید علی‌ضمیر در گفت‌وگو با ایسنا، با اشاره به روند تعطیلی بوستان ها
که تصمیم ملی و استانی برای جلوگیری از تجمعات است، اظهار کرد: با
توجه به درنظر گرفتن نیاز مردم برای حضور در اماکن تفریحی باید
اعلام کنیم که درک این موضوع بر کسی پوشیده نیست اما این
تصمیمات فقط به‌منظور حفظ سلامتی خود مردم بوده تا بتوانیم با کمک
یکدیگر و قطع زنجیره انتقال این بیماری از شیوع آن جلوگیری کنیم.
معاون خدمات شهری شهرداری همدان افزود: برای حفظ سلامت
شهروندان، از ورود به داخل تمامی بوستان‌های شهر نظیر بوستان‌های
شهروند، مردم، ارم، کودک، گنجنامه، شیرسنگی، زنبق، خانواده،
شاهد، مدنی، بوستان نماز، باغ ایرانی ومیدان باباطاهر ممانعت به
عمل می‌آید.
وی ضمن درخواست از مردم برای در خانه ماندن و همکاری لازم با
نیروهای شهرداری تصریح کرد: بسیاری از مردم در ایام شیوع
کروناویروس با رعایت نکات بهداشتی در خانه مانده‌اند و به قطع
زنجییره انتقال کمک کرده اند.
علی ضمیر همچنین با تأکید بر استمرار انجام ضدعفونی معابر و
تأسیسات شهری تا ریشه کن شدن کروناویروس خاطرنشان کرد:
تمام سطح شهر، اماکن و مراکز عمومی، تأسیسات و مبلمان شهری