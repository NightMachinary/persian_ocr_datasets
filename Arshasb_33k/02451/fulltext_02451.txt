2451
وی در خصوص نحوه مدیریت مخزن سدها، گفت: پیش از ورود
سامانه بارشی با توجه به پیش‌بینی‌های هواشناسی، حجم بارش و
رواناب ورودی به سدها تخمین زده می‌شود. بعد از آن ظرفیت خالی
سد بررسی و در صورت بیشتر بودن میزان رواناب تخمین زده شده از
ظرفیت خالی سد، بخشی از آب پیش از ورود سامانه بارشی رهاسازی
می‌شود. در هنگام ورود سیلاب خروجی سد بسته می‌شود.
مدیرعامل شرکت آب منطقه‌ای گلستان در ادامه خاطرنشان کرد:
رودخانه از ابتدا وجود داشت و آب مسیر خود را به سمت دریا طی
می‌کرد و نیاز به لایروبی نداشت. در سالیان اخیر، جاری شدن رسوب از
بالادست و همچنین دخل و تصرفات در مسیر رودخانه از جمله ساختن
پل‌های غیراصولی، موجب شده که حجم رسوب در رودخانه‌ها زیاد
شود. رودخانه به خودی خود نیاز به لایروبی ندارد اما با اقداماتی که ما
انجام دادیم، نیاز به لایروبی پیدا کرده است.
حسینی با اشاره به سیل امسال در آزادشهر، گفت: در بالادست شهر
آزادشهر 2500 هکتار اراضی شیب‌دار وجود دارد که تنها درصد
کمی از آن تبدیل به باغ شده و غالباً در زمین‌ها زراعت انجام می‌گیرد.
وی افزود: این اراضی شیب‌دار حدود هر شش ماه شخم می‌شوند که آن
هم به‌صورت غیراصولی و در جهت شیب انجام می‌گیرد. این کار باعث
شده که بعد از هر بارندگی حجم زیادی از رسوب همراه رواناب به