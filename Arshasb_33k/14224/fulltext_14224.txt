14224
در بروجرد اعلام هشدار می‌کنم
دکتر محمد کاکاوند امروز در جلسه کارگروه اجتماعی در خصوص
مشارکت مردم در پیشگیری و کنترل بیماری کرونا، اظهار کرد:
کنترل بیماری کروناویروس عزم ملی می‌طلبد.
وی تصریح کرد: در شهرستان سه مرکز به‌صورت 24 ساعته و سه مرکز
به‌صورت 16 ساعته فعال هستند و تا 30 فروردین در شیب تند هستیم.
رئیس شبکه بهداشت و درمان بروجرد خاطرنشان کرد: نشانه‌های
بدی در شهرستان به‌خصوص در جنوب شهرستان می‌بینیم و فقط یک
روز خوب در شهرستان عمل شد آن‌هم روز سیزده فروردین بود.
کاکاوند اضافه کرد: اعلام هشدار می‌کنم چون به سمت پیک این
بیماری می‌رویم و باید تهمیدات لازم اندیشیده شود تا پیروز شویم.
وی بیان کرد: از تمام توان برای مقابله و کنترل این بیماری در سطح
شهرستان استفاده می‌کنیم به‌طوری‌که توانسته میزان بستری را ثابت و
میزان فوتی‌ها را معقول نگه‌داریم.
رئیس شبکه بهداشت و درمان بروجرد ادامه داد: در حال حاضر تنها راه
مقابله با این بیماری در خانه ماندن است تا در پیک دوم مرگ‌ومیر کمتری
داشته باشیم.
کاکاوند عنوان کرد: بیماری کرونا قرار نیست توسط یک نهاد کنترل
شود بلکه همکاری همه جانبه دستگاه‌ها را می‌طلبد.