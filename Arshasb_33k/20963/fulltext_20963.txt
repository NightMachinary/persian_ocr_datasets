20963
فراهم شدن قابلیت امضای الکترونیک اسناد سامانه تدارکات
الکترونیک در سمنان
معصومه عزیزی 22 مردادماه با اعلام این خبر گفت: فرآیند ارسال
نسخه‌های فیزیکی در سامانه تدارکات الکترونیک خذف و قابلیت
امضای الکترونیک اسناد در این سامانه فراهم شده است.
وی تصریح کرد: با توجه به قانون تجارت الکترونیکی و قانون برنامه
ششم توسعه کشور ، نسخ الکترونیکی اسنادی که طبق مقررات ماده 32
قانون تجارت الکترونیکی مجهز به امضای اکترونیکی شده باشند
اصالت داشته و معتبر و مکفی است.
معاون توسعه مدیریت و منابع سازمان صنعت ، معدن و تجارت استان
سمنان اظهار کرد: با استفاده از قابلیت جدید صرفاً نسخ الکترونیکی
اسناد با استفاده از امضای الکترونیکی صاحبان حق امضا در سامانه
بارگذاری می شوند و نیازی به چاپ امضا و مهر گرم و اسکن اسناد نبوده و
همچنین نیازی به ارسال نسخ فیزیکی نیست.
وی با اشاره به اتخاذ تدابیر فنی و امنیتی لازم جهت حفاظت از نسخ
الکترونیکی امضا شده افزود: با توجه به اینکه بهره برداری از قابلیت
جدید نیازمند اخذ گواهی امضای الکترونیکی می باشد ، بمنظور لحاظ
نمودن فرصت کافی برای اخذ گواهی مذکور ، ارسال موازی نسخ
فیزیکی اسناد تا پایان مردادماه سالجاری بلامانع خواهد بود.