17068
وی افزود: این سوال اخیرا در ارتباط با احکامی که قاضی منصوری در
ارتباط با بعضی از محکومین، خصوصا روزنامه نگاران صادر کرده و
معمولا احکامی بوده که از جهت اعمال مقررات دادرسی و رعایت
حقوق متهمین ومیزان‌محکومیت از محدوده معمولی مجازات
شدیدتر بوده، ‌ مطرح شده است.
این حقوقدان عنوان کرد: واقعیت این است که باید به این سوال پاسخ
کلی بدهیم و آن این است که وقتی دادگاه‌های بدوی رسیدگی
می‌کنند احکام غیر قطعی صادر کرده و این احکام عموما قابلیت
رسیدگی در دادگاه تجدید نظر را دارد. اکثریت احکام در این مرحله
قطعی می‌شود ودر عین حال بعضی از احکام خاص هم هست که قابلیت
فرجام خواهی و ارجاع به دیوان عالی کشور را دارد که یا در مهلت
قانونی فرجام خواهی نمی‌شود و یا بعد از فرجام خواهی در دیوان عالی
کشور تایید و نهایی می‌شود.
این حقوقدان ادامه داد: از اینجا به بعد ما یک سری احکام قطعی داریم.
اینکه حکم قطعی قابلیت رسیدگی مجدد را داشته باشد وقتی است که یا
در قالب یکی از موجبات اعاده دادرسی که بندهایش در قانون آیین
دادرسی تصریح شده قرار گیرد و یا اینکه به استناد ماده 477 قانون آیین
دادرسی کیفری توسط مقامات مسئولی که در آن قانون تعیین شده است
مثل رئیس دادگستری، دادستان کل و نهایتا رئیس قوه قضائیه،