14576
اگرچه این میزان آب برای آبگیری کامل تالاب هنوز کافی نیست اما
آب منطقه‌ای البرز برای استمرار رهاسازی آب قول مساعد داده است.
بارندگی هم در روزهای پیش رو می‌تواند به بهتر شدن وضعیت تالاب
کمک کند.
این مسئول در خصوص وضعیت حیات وحش تالاب صالحیه هم گفت:
مهاجرت پرندگان به تالاب صالحیه آغاز شده و در حال حاضر شاهد
حضور درنای خاکستری، چوب‌پا، خروسکولی و انواع مرغابیان
هستیم. البته زمانی که وضعیت تالاب بهتر شود شاهد گونه‌های
شاخصی چون غاز خاکستری و فلامینگو هم خواهیم بود.
مدیرکل حفاظت محیط زیست البرز درباره موضوع رسمی شدن
تالاب صالحیه به عنوان تنها تالاب استان البرز هم گفت: رسمی شدن
تالاب به مقدماتی مثل تعیین حق‌آبه و تخصیص منابع آب پایدار نیاز
دارد که زمانبر است. این موضوع از طریق پساب تصفیه‌شده شهری
امکان‌پذیر است که نیاز به تأمین منابع مالی دارد.
وی در پایان گفت: البته تالاب پیش از این به عنوان منطقه شکار ممنوع
ثبت و قوانین محیط زیستی در این منطقه حاکم شد که این دستاورد
خوبی برای تالاب بود.