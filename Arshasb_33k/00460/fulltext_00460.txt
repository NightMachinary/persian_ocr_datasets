460
عنوان کرد و گفت: در موسسه رازی نیروهای انسانی توانمند حضور
دارند و تلاش کردیم مبنای انتخاب افراد تخصص و تجربه آنها باشد.
معاون تضمین کیفیت موسسه رازی، تهیه و جمع آوری مستندات
تولید تمام واکسن های موسسه و اخذ مجوزهای لازم را از دیگر برنامه
ها برشمرد و ادامه داد: موسسه رازی در حوزه تولید واکسن حدود یک
قرن سابقه فعالیت دارد و در تمام این سال ها واکسن ها با رعایت
استانداردهای موجود ساخته شده است.
حنیفی با اشاره به فعالیت بخش کنترل کیفی موسسه رازی مطابق با
استانداردهای فارماکوپه تاکید کرد: یکی از مجهزترین بخش های
موسسه، کنترل کیفی است؛ تمام محصولات در این بخش بر اساس
آخرین رفرنس های فارماکوپه مورد آزمایش قرار می گیرند و در
صورت مشاهده کوچکترین مشکل در محصول، مجوز تولید داده
نمی شود.
معاون تضمین کیفیت موسسه رازی تصریح کرد: به واقع بخش کنترل
کیفی این مجموعه ذخیره ای بزرگ برای کشور است.
وی گفت: برخورداری از دانش روز، تجهیزات پیشرفته و نیروهای
متخصص این بخش را به قوی ترین در نوع خود در کشور تبدیل کرده و
بر حسب مورد نیز اطمینان از سلامت و اثربخشی واکسن‌های وارداتی
در این بخش مورد آزمایش قرار می گیرد.