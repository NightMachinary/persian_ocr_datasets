14541
درد قفسه سینه به تنهایی علامت کرونا نیست
دکتررستم یزدانی در گفت و گو با ایسنا با اشاره به اینکه ویروس کرونا
باعث ایجاد علائم مختلفی در بدن می شود، اظهار کرد: ویروس کرونا به
صورت معمول در حیوانات دیده می شود و بر اثر تماس با حیوانات
شانس ورود ویروس به بدن شده و موجب همه گیری هایی می شود.
وی افزود: تب، احساس سرماخوردگی، از دست دادن حس بویایی و
چشایی، سرفه، تنگی نفس، علائم گوارشی و اسهال از علائم بارز ابتلا به
کروناست و از سوی دیگر افرادی مبتلا می شوند که بدون علامت یا
دارای علائم خفیف هستند.
یزدانی با اشاره به اینکه درد قفسه سینه به تنهایی جزو علائم شایع در
ارتباط با کرونا نیست و در این مورد باید دنبال سایر علل بگردیم،
تصریح کرد: ارگان های متعددی در قفسه سینه داریم و درد این ناحیه می
تواند نشانه ای از درگیری در هر کدام از این ارگان ها باشد و یادمان باشد
که اگر التهاب یا عفونت در پارانشیم ریه به وجود بیاید، درد ایجاد نمی
کند.
این فوق تخصص بیماری های ریه بیان کرد: شاید بیشترین نگرانی از
درد قفسه سینه درد قلبی باشد که در این موارد دردها با فعالیت تشدید، با
استراحت بهتر و درد در پشت جناغ قلب احساس می شود و داروهای
زیرزبانی این درد را کاهش می دهد و این خصوصیت های بارز درد با