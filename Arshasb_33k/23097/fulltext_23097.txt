23097
ماه به تاخیر انداخت و از اوت آغاز کرد. این گروه با پیش بینی بهبود
اقتصاد جهانی و مصرف سوخت، قصد داشت در ژانویه دو میلیون بشکه
در روز دیگر به تولیدش اضافه کند.
اما افزایش موارد ابتلا به ویروس کرونا باعث ازسرگیری قرنطینه شد و
تقاضا برای سوختهای حمل و نقل را ضعیفتر کرد و امیدهای
تولیدکنندگان به بهبود شرایط رنگ باخت. دبیرخانه اوپک در وین
در گزارش ماهانه خود برآوردش از تقاضای جهان برای نفت اوپک در
سال 2021 را کمتر کرده و هشدار داده است تاثیر همه گیری کووید 19
بر مصرف در سال آینده برای مدت طولانیتری ادامه خواهد داشت.
از زمانی که جدیدترین توافق کاهش تولید اوپک پلاس در آوریل
تصویب شد، ریاض و مسکو پیوسته تلاش کرده اند به انتظارات شکل
دهند و گاهی اقدامات قاطعانه تر از انتظار بازار را انجام داده اند و با پنهان
کردن نیتشان، تلاش کرده اند تا تاثیر تصمیماتشان بر قیمتها را
حداکثر کنند.
ولادیمیر پوتین، رییس جمهور روسیه در 22 اکتبر اعلام کرد اگر
لازم باشد می توانیم درباره کاهش بیشتر تولید تصمیم بگیریم و در ادامه
خاطرنشان کرده بود که دلیل فوری برای چنین اقدامی نمی بیند.
عبدالمجید عطار، وزیر انرژی الجزایر که ریاست دوره ای اوپک را
برعهده دارد، روز چهارشنبه به چنین احتمالی اشاره کرد. وزیر انرژی