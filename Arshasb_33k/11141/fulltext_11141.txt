11141
توافق سودان و اتیوپی برای همکاری مشترک مرزی و تقویت روابط 
به گزارش ایسنا، به نقل از سایت شبکه خبری روسیا الیوم، عبدالفتاح
برهان، رئیس شورای حاکمیتی سودان در جریان دیدار با این هیأت
نظامی اتیوپیایی به ریاست آدم محمد محمود، رئیس هیأت نیروهای
مشترک به بررسی‌ روابط دوجانبه و تقویت همکاری در زمینه‌های
امنیتی و نظامی پرداخت‌. محمد عثمان الحسین، رئیس هیأت ستاد
مشترک ارتش سودان نیز در این نشست حضور داشت. عثمان الحسین در
گفتگوی مطبوعاتی خود خاطرنشان کرد، دیدارهای مشترکی میان
هیأت‌های ستاد ارتش سودان و اتیوپی انجام شد که در جریان این
دیدارها دو طرف به بررسی مسائل مربوط به امنیت ملی میان دو کشور،
همکاری مشترک جهت مبارزه با جنایت‌های تروریستی، قاچاق
انسان، تسلیحات، مهمات و مواد مخدر پرداختند. وی همچنین
عنوان کرد، دو طرف در پایان دیدارشان بر سر همکاری مشترک برای
تامین امنیت مرزهای میان دو کشور به توافق کامل دست یافتند. در
همین راستا، رئیس ستاد ارتش مشترک اتیوپی بر تحکیم روابط میان
سودان و اتیوپی تاکید کرد. وی همچنین گفت، در جریان این دیدار
دو طرف به ارزیابی توافق‌های نظامی سابق و تقویت روابط میان
نیروهای مسلح سودان و اتیوپی پرداختند. محمد محمود تاکید
کرد، دو طرف در خصوص توافقات گسترده و فراگیر درباره تقویت