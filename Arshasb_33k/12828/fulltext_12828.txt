12828
حامیان ترامپ، سناتور گراهام را به خیانت متهم کردند
به گزارش ایسنا، به نوشته روزنامه دیلی میل، حامیان دونالد ترامپ،
رئیس جمهوری آمریکا در فرودگاه ریگان علیه لیندسی گراهام،
سناتور جمهوریخواه شعار خیانتکار‌ سر می‌دادند و از او
می‌خواستند تا آرا را مورد حسابرسی قرار دهد.
گراهام اخیرا بار دیگر از کارولینای جنوبی برای سنا پیروز شد و ظاهرا
از ادعای ترامپ درباره تقلب در انتخابات ریاست جمهوری 2020
حمایت کرده بود.
حامیان ترامپ با شعار دوباره آمریکا را عالی می کنیم، در تجمعی در
فرودگاه ریگان، سناتور گراهام را زباله انسانی توصیف کردند چون
گراهام از وعده‌اش در به چالش کشیدن تاییدیه آرای الکترال در
کنگره روی برگرداند.
پس از خشونت های روز چهارشنبه در کنگره آمریکا، گراهام موضع
خود را تغییر داد و بر آرای الکترال صحه گذاشت و گفت، کارش با ترامپ
تمام شده است.
آشوب در فرودگاه ریگان در حالی رخ داد که فرودگاه‌های ناحیه
واشنگتن در روزهای اخیر شاهد افزایش تدابیر امنیتی در پی
درگیری‌ها در کنگره بودند چون انتظار می‌رفت که هواداران
ترامپ بخواهند به شهرهای خودشان برگردند.