28070
پاسخگویی مدیران به خبرنگاران بیانگر دفاع از عملکردشان است
علی فتح‌اللهی امروز در مراسم تجلیل از خبرنگاران شهرستان رشت که
در دفتر فرماندار برگزار شد، ضمن گرامیداشت یاد و خاطره شهدای
رسانه، اظهار کرد: رسانه یک ابزار مهم در شناسایی مشکلات، انعکاس
به مسئولین و پیگیری نتیجه بوده و اگر خبرنگاران و اصحاب رسانه
نباشند، امور و عملکردها ابتر می‌ماند.
فرماندار شهرستان رشت با بیان اینکه خبرنگاران، اطلاع رسانی را
بدون چشم‌داشتی انجام می‌دهند، افزود: ما مسئولین بنابر رسالتی که
برعهده‌مان نهاده شده، پیگیری امور را برعهده داریم اما کار سخت که
پیگیری مشکلات مردم و رفع موانع است را خبرنگاران بدون هیچ
انتظاری انجام می‌دهد.
وی گفت: این قلمی که خداوند به امانت در اختیار ما و شما نهاده،
سرنوشت‌ها را تغییر می‌دهد، زیرا هر چه در اندیشه ما می‌گذرد در قلم
جاری و نمودار می‌شود لذا باید بر این امانتی که بر عهده ما گذاشته شده
است، دقت لازم را داشته باشیم.
فتح‌اللهی با تاکید بر اینکه ادارات در شهرستان رشت باید روابط
عمومی‌های خود را فعال‌تر کنند، تصریح کرد: مدیران ما باید
پاسخگوی خبرنگاران باشند زیرا پاسخگویی به سوال خبرنگاران به
منزله دفاع از عملکردشان است.