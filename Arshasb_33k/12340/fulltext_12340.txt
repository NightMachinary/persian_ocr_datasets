12340
اصلاحات هفت باره قانون چک میسر نیفتاد.
سرانجام، مقدمات قانون جدید چک نهایی شد تا اینکه در روز گذشته
اجرای ضوابط جدید صدور چک شروع شد که در این زمینه لازم است تا
نگاهی به شرایط جدید صدور و وصول چک بیندازیم که طبق این
قانون، صدور برگه چک‌های جدید در وجه حامل ممنوع بوده و لازم
است تمام صادرکنندگان چک، چک‌های جدید را صرفاً در وجه
گیرنده مشخص (شخص حقیقی/حقوقی) ‌صادر کنند و گیرندگان
چک نیز از پذیرش چک‌های مذکور در وجه حامل خودداری کنند.
همچنین، صادرکننده چک مجاز به صدور چک به تاریخ بعد از تاریخ
اعتبار چک (تاریخ قید شده در عبارت موصوف) نبوده و گیرندگان
آن نیز ملزم به کنترل تاریخ‌های یادشده خواهند بود.
امکان ثبت و انتقال چک‌های جدید در سامانه صیاد
علاوه براین، چک‌های جدید قابلیت ثبت در سامانه صیاد را خواهند
داشت و صادرکنندگان چک می‌توانند از طریق درگاه‌های بانکی و یا
برنامه‌های موبایلی فعال در حوزه پرداخت کشور، اطلاعات ذی‌نفع
به اضافه مبلغ و تاریخ چک را در سامانه صیاد ثبت کنند. همچنین
گیرندگان چک‌های جدید نیز می‌توانند به طرق ذکر شده با استعلام
وضعیت چک ثبت شده برای ایشان، مراتب تایید دریافت چک را به
سامانه صیاد اعلام کنند.