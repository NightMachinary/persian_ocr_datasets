5734
بازار این شرکت را به 1.9 تریلیون دلار رسانده است و اگر این شرکت
بیش از پنج درصد دیگر صعود کند، از مرز دو تریلیون دلار عبور
خواهد کرد.
روند صعودی سهام اپل، این شرکت را به ارزشمندترین شرکت جهان
تبدیل کرده است و آرامکوی سعودی را که پیش از این صدرنشین
بود، به زیرکشاند. اپل اکنون ارزش بالاتری نسبت به مایکروسافت و
آمازون دارد که در بازار سهام آمریکا در رتبه دوم و سوم قرار دارند و
سرمایه بازار هر دو شرکت حدود 1.6 تریلیون دلار است. ارزش سهام
اپل معادل حدود 85 درصد از مجموع سرمایه بازار کل شاخص راسل
2000 است.
این سرمایه بازار عظیم به سازنده آیفون نفوذ بزرگی روی مجموع
بازار سهام داده است و این شرکت 6.5 درصد در اس اند پی 500 وزن
دارد. همچنین مجموع وزن اپل و مایکروسافت به عنوان دو شرکت
بزرگ در این شاخص، به بالاترین میزان در چند دهه اخیر رسیده است.
بر اساس گزارش بلومبرگ، با این حال برخی از تحلیلگران نسبت به
صعود اخیر ارزش سهام اپل محتاطانه برخورد کرده اند. بانک امریکا
مریل لینچ هفته گذشته اعلام کرد اگرچه دلیل زیادی برای عملکرد
درخشان اپل وجود دارد اما این روند در آینده نزدیک احتمالا پایدار
نیست.