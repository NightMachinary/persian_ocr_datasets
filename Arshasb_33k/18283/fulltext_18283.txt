18283
مرمت آثار تاریخی در ایران قدرت داشتند. گالدیری به تهران رفت و
بودجه گرفت و باعث شد که مغازه خریداری و خاک‌برداری برای پیدا
کردن همۀ قسمت‌های حمام آغاز شود. در همین زمان سربینه و سنگاب
حمام خسروآغا که در دنیا بی‌نظیر بود پیدا شد، افسوس... این حمام
سقفی با خطوط عالی بنایی داشت.
احیای حمام خسروآغا توسط آیت‌الله زاده شیرازی
زمان جنگ در حمام خسروآغا نارنجک گذاشتند و مرحوم دکتر
آیت‌الله زاده شیرازی آن‌قدر ناراحت بود که اشک در چشمانش جمع
شد. او سفت‌وسخت پیگیری کرد تا حمام مرمت شود، به‌هرحال ایشان
حمام خسروآغا را احیا کرد. من و برادرم رضا منشعی هم همراه او شبانه در
حمام کار می‌کردیم تا به نمایشگاه تبدیل شد. دکتر شیرازی
عکس‌هایی از بناهای مختلف را در آن به نمایش گذاشته‌ بود تا مردم را به
حمام بکشاند و نشان دهد که چنین چیزی وجود دارد.
مرمت دوبارۀ حمام
سال 1374 من پیمانکار مرمت حمام خسروآغا بودم و قرارداد مرمت
را هم با میراث فرهنگی و ریاست وقت این اداره یعنی مهندس روانفر
امضا کرده بودیم. البته سر قیمت اختلاف داشتیم؛ من می‌گفتم مرمت این
حمام 16 میلیون تومان هزینه دارد و مهندس روانفر می‌گفت: «ما 14
میلیون بیشتر نداریم و کاری بکن که قرارداد بسته شود.» دکتر شیرازی