13175
اتاق های بازرگانی نیز پای کار آمده و به این کمپین پیوسته اند و در
مجموع شاهد اقدامات بسیار خوبی در این زمینه هستیم.
عضو کمپین نفس در خوزستان و رییس اتاق بازرگانی ایران و قطر
تصریح کرد: این کمپین به هیچ شخص خاص، سازمان و یا ارگان دولتی
و خصوصی خاصی وابسته نیست و فقط به دنبال دورهم جمع کردن افراد
توانمند استان و کشور است تا بتوانند با کمک یکدیگر، بخشی از
مشکلاتی که کرونا برای مردم، بیمارستان ها و... به وجود آورده است
را مرتفع و حل کنند.
موسی پور ادامه داد: هدف از فعالیت این کمپین آن است تا در شرایط
کنونی ضمن انجام مسئولیت های اجتماعی در قالب یک کمپین، از
ظرفیت اعضای آن در ارتباطات با کشورهای خارجی، توانایی
تولید و ... استفاده شود و بخشی از نیازها در خصوص مشکلات ناشی از
کرونا در سراسر کشور را تامین و همراه با بخش درمان کشور به خروج از
این بحران کمک کند.
وی عنوان کرد: این کمپین در زمینه تامین اقلام و وسایل مورد نیاز
بیمارستان ها ورود کرده و اقدامات بسیار خوبی را در این حوزه انجام
داده است. همچنین شناسایی و ارائه راهکار برای حل آسیب هایی که به
فعالان حوزه اقتصاد در اثر کرونا وارد شده است از دیگر اقدامات
کمپین نفس است.