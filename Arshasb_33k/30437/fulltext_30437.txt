30437
کبریت‌بازی، خانه را به آتش کشاند
ابراهیم قنبری در گفت‌وگو با ایسنا، اظهار کرد: ساعت 20:44 شب
گذشته (18 خردادماه)، خبر وقوع حریق منزلی در خیابان سوم منطقه
حصیرآباد به سامانه 125 این سازمان اطلاع‌رسانی شد و سریعا
آتش‌نشانان از ایستگاه 44 به محل حادثه اعزام شدند.
وی افزود: آتش‌نشانان پس از چهار دقیقه به محل حادثه رسیدند و با
استفاده از تجهیزات ایمنی وارد خانه شدند و پس از ورود به منزل و
کنترل عملیات از طریق اطفای کانون حریق، کار تهویه برای خارج
کردن دود از ساختمان را انجام دادند.
قنبری گفت: علت این حادثه تنها ماندن کودک چهار ساله در خانه و
بازیگوشی این کودک هنگام کبریت‌بازی در یکی از اتاق‌های منزل
بوده است. در این حادثه به وسایل خانه آسیب وارد شد و ساختمان نیز
دچار دودگرفتگی شد اما خوشبختانه، حادثه تلفات جانی نداشت.
کتاب تازه سیدمهدی شجاعی برای بچه‌ها
به گزارش ایسنا، در معرفی انتشارات کتاب نیستان از این کتاب آمده
است: سیدمهدی شجاعی که آثار گوناگونی در حوزه بازشناسی و
بازروایی حوادث و شخصیت‌های تاریخ اسلام و پیامبران آسمانی
برای مخاطبان کودک تالیف کرده است، در این کتاب روایت قرآن
کریم از زندگی و زیست حضرت عیسی(ع) را بازخوانی می‌کند.