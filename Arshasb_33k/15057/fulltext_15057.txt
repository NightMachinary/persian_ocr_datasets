15057
معایب و اشکالات بی پروا تذکر میداد .
بسیط بود و عمیق ،دلش برای محبت و حمایت دریایی بود و نگاهش در
آموختن خیر و راستی آفتابی بود . به همه می تابید بدون حب و بغض ؛
مصداق فرهیختگی بود.آینه عشق صادقانه ببینید چطور مرگش
بواسطه این ویروس منحوس در مسیر ساخت مستندی دیگر رقم خورد
؛مرگی عاشقانه.
افتخار داشتم در زمان مدیریت روابط عمومی در دفتر موسیقی
وزارت ارشاد قبول زحمت کرد و اجرای اختتامیه هفتمین جشنواره
موسیقی نواحی را برعهده گرفت و چه اجرای متفاوت،ماندگار و
پرشوری ... خوش آن نسلی که از موفقیت و خدمات دیگران خصوصا
در عرصه فرهنگ و هنر بر سر شوق می آمدند . خوشبخت ما که در دورانی
زیستیم که استاد اکبر عالمی زیست و خوشبخت تر که با او همنشین
شدیم. همنشینی با چنین جواهری نفس کشیدن در آرزو بود . فکرش را
بکنید از کودکی پای تلویزیون شاگردی اش را کردیم و سال ها فرصت
داشتیم هم نفس اسطوره باشیم . تا امروز او اموخت و ما نوشیدیم از بحر
دانش و انسانیت و اخلاقش... حیف که سماجت نکردم و بیشتر بهره
نبردم . کوله بارش برای رویارویی با نور در جهانی دیگر پر از نیکی است و
خدایش در حریم رحمت خود روزی سرشار دهد
ان شاالله.