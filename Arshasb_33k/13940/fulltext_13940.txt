13940
داربی نطلبیده!
به گزارش ایسنا، روزنامه دنیای‌ اقتصاد نوشت: «بهتر از این نمی‌شد؛
یک سورپرایز تمام‌عیار برای فوتبال ایران در عصر کرونا. پرسپولیس
و استقلال در نیمه‌ نهایی جام‌ حذفی به هم خوردند و دو هفته دیگر در
ورزشگاه آزادی به مصاف یکدیگر خواهند رفت. بعد از پیروزی
دوشنبه‌شب استقلال برابر سپاهان در بازی معوقه یک‌چهارم نهایی جام‌
حذفی، تکلیف چهارمین تیم حاضر در نیمه‌نهایی هم مشخص شد.
به این ترتیب استقلال به جمع پرسپولیس، تراکتور و نفت
مسجدسلیمان پیوست و همه به مراسم قرعه‌کشی چشم دوختند تا تکلیف
نیمه‌نهایی مشخص شود. قرعه‌کشی مسابقات این مرحله عصر دیروز در
محل سازمان لیگ برگزار شد و بازی گوی و گلدان‌ها، یک داربی
نطلبیده را برای فوتبال ایران فراهم کرد. بر این اساس مقرر شد
پرسپولیس و استقلال رودرروی هم قرار بگیرند و دیگر بازی این مرحله
نیز بین تراکتور و نفت مسجدسلیمان در تبریز برگزار شود.
سرخابی‌ها تاکنون 92 بار به مصاف هم رفته‌اند. آخرین تقابل دو تیم در
دور برگشت لیگ نوزدهم، روز 17 بهمن 98 در ورزشگاه آزادی
برگزار شد. استقلال دو بار با گل‌های ارسلان مطهری از پرسپولیس پیش
افتاد اما علی علیپور و بشار رسن بازی را به تساوی کشیدند. شاید آن روز
یحیی گل‌محمدی و فرهاد مجیدی تصورش را هم نمی‌کردند که در این