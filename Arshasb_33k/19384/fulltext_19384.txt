19384
آخر
به گزارش ایسنا، لیگبیستم در حالی هفته نخست خود را با 7 بازی پیگیری
کرد که 6 تیم حاضر در لیگ امسال از مربیانی استفاده کردند که برای
نخستین بار هدایت یک تیم لیگ برتری را برعهده گرفتند که نکته جالب
در خصوص این 6 تیم، تهرانی نبودن آن‌ها است که این نشان می‌دهد در
شهرهایی جز پایتخت، به مربیان جوان بیشتر بها داده می‌شود.
صدر تحت قلمرو تازه‌کاران
دو تیم فوتبال شهرخودرو و نساجی توانستند در هفته اول با نتیجه مشابه
3 بر صفر رقبای خود را شکست دهد. سید مهدی رحمتی بعد از کسب
تجربه در آسیا، در نخستین بازی اش با شهرخودرو در لیگ،توانست در
دیداری خانگی با 3 گل ماشین‌سازی را بدرقه کند تا خیلی زود نتایج
کسب شده توسط نماینده مشهد در آسیا را به دست فراموشی بسپارد.
امین قاسمی‌نژاد ستاره تیم رحمتی بود و با به ثمر رساندن 2 گل از سه گل
تیمش، زمینه‌ساز این پیروزی شد. جدایی ستاره‌هایی چون میلاد
سرلک، محمدحسین مرادمند، سعید صادقی و محمدرضا خلعتبری هم
مانع از نتیجه‌گیری تیم رحمتی نشد تا هواداران مشهدی دوباره
بتوانند به دروازه‌بان فصل گذشته و سرمربی فعلی تیمشان اطمینان
کنند. دیگر تیمی که فرارتر از انتظار ظاهر شد، نساجی مازندران بود.
آلومینیوم اراک فصل گذشته در لیگ یک نشان داده بود در خانه به راحتی