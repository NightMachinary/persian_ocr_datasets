19641
اولین خمیازه را کشید دهانش را کامل باز کرد و دخترم عکس گرفت،
وقتی در اینستاگرام عکس گذاشتم، دیدم ری‌اکشن مخاطبان خوب
است.
او که در برنامه «باغ رمضان» حاضر شده بود، گفت: وقتی بچه‌ها کوچک
هستند گرفتار تر و خشک کردنشان هستی، ولی نوه عزیزتر است و مثل مغز
بادام است. من هم بچه‌هایم را کهنه می‌کردم و در کنار همسرم بودم. با
یکدیگر می‌شستیم و می‌رفتیم پشت بام و پهن می‌کردیم. به برخی
آقایان که در یاخچی‌آباد و نازی‌آباد یک خانه دواتاقه داشتن را
تجربه نکرده‌اند می‌گویم اگر آقازادگی را کنار بگذارید می‌فهمید
این مدل زندگی یعنی چه. برخی حفاظت را با پشتیبانی اشتباه می‌گیرند.
پست‌هایی دارم که اشاره کرده‌ام به مسئولان کشور. حفاظت زمان
ترورها تحمیل شد، اما الان دیگر لازم نیست. همه مسئولان به خیابان
بیایند و در صف نانوایی بایستند. مردم خوشحال می‌شوند و خیلی
چیزها برایشان حل می‌شود. برخی دچار تشریفات و سبک زندگی
جدید شده‌اند. مسئولانی هستند که بلد نیستند به مغازه بروند و چیزی را
حساب کنند و بخرند. بعد این‌ها می‌خواهند مملکت را اداره کنند. من
بعد از فیلتر تلگرام کانال‌هایم را بستم. بعدا همه برگشتند از صداوسیما و
خبرگزاری‌های انقلابی و سوپرانقلابی. ولی من برنگشتم چون حرفی
بزنم رویش می‌مانم.