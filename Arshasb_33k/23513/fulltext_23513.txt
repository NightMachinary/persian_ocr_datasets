23513
مصادیق بارز حقوق عامه است و دستگاه قضایی در راستای احیا حقوق
عامه و تحقق اصل پیشگیری نسبت به این حوزه حساسیت ویژه داشته و
دارد و در این شرایط حساس، قطعاً این حساسیت‌ها دوچندان خواهد
بود.
وی گفت: رعایت شیوه‌نامه‌ها و پروتکل‌های بهداشتی، مصوبات
ستاد ملی و استانی کرونا و محدودیت‌های اعلامی در حوزه‌های
مختلف برای همه الزام‌آور است و باید در تمامی شهرستان‌ها با قوت اجرا
شود و عدم رعایت آن‌ها از مصادیق تهدید علیه سلامت و بهداشت
عمومی است و در قانون جرم انگاری شده و برای آن مجازات تعیین
گردیده است و بدون شک دستگاه قضایی با ناقضان و متخلفان این حوزه
بر اساس قانون برخورد خواهد کرد.
این مسئول همچنین بیان کرد: دستگاه‌های مختلفی از جمله دانشگاه
علوم پزشکی، مرکز بهداشت، نیروی انتظامی، سازمان صمت و اتاق
اصناف در حوزه نظارت و اجرای مصوبات ستاد ملی و استانی کرونا
فعالیت دارند و انتظار این است، در صورت مشاهده تخلف و نقض
مصوبات در تمامی بخش‌ها از جمله اشخاص، اصناف، شرکت‌ها،
دستگاه‌ها و نهادهای دولتی و خصوصی سریعاً متخلفان را به دستگاه
قضایی معرفی کنند و ضروری است در این برهه حساس نظارت‌ها
توسط دستگاه‌های متولی تشدید شود.