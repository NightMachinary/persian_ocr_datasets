18815
شاید شرکت کنندگان در یک مراسم عروسی که ساده انگارانه در خفا و
دور از چشم مسئولان هشداردهنده، یا با افتخار و ابرام در تالارها و
تالار باغ ها و خانه ها دور هم جمع می شوند، علاوه بر به خطر انداختن
جان خود و اقوام شان، با افزودن به تعداد بیماران مبتلات به کرونا و
شلوغ کردن بیمارستان ها و افزایش میزان درگیری کادر پزشکی و
پرستاری با این بیماری در از بین رفتن سرمایه های ارزشمند کشور هم
مقصرند، تقصیری نابخشودنی که مجازات آن را باید در دادگاه
وجدانشان دریافت کنند.
دکتر غلامحسین نادری استاد ارولوژی و متخصص پیوند کلیه، دکتر
حامد پارسا معین و دکتر فرهاد سرحدی متخصصان جراحی عمومی از
هرمزگان، دکتر خضر خلیلی و دکتر غلامرضا فخری از بوشهر، دکتر سید
محمد موسوی متخصص اطفال بیمارستان حضرت زهرا (س) در
اصفهان، دکتر حبیب الله پیروی استاد پیشکسوت جراحی و رییس اسبق
دانشگاه علوم پزشکی شهید بهشتی، دکتر مهدی وریجی مسئول
درمانگاه منطقه 21 شهرداری تهران و ... تنها چند نفر از اهالی متخصص
درمان این سرزمین هستند که تنها ظرف چند ماه، در جریان خدمت
رسانی به بیماران کرونایی از دست رفتند، از دست رفتن هر یک از این
افراد حتی اگر به صورت معمول در طول چندین سال و با فاصله بسیار از هم
اتفاق بیفتد باز هم ضایعه ای بزرگ است چه رسد به اینکه همه را در عرض