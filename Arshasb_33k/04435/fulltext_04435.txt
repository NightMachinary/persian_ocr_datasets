4435
افشای ایمیل‌های کلینتون؛ آمریکا با اعزام نیروهای سپر جزیره به
بحرین مخالفت کرده بود
به گزارش ایسنا، به نقل از سایت شبکه روسیا الیوم، روزنامه عربستانی
سبق به این امر اشاره کرد که در سال 2011، عادل الجبیر، وزیر خارجه
پیشین و سفیر وقت عربستان در واشنگتن پاسخ شفاف و قاطعانه‌ای را به
اظهارات کلینتون داد.
طبق گزارش این روزنامه، این پاسخ قاطع در اظهارات الجبیر به
کلینتون مطرح شده بود. کلینتون خواهان توضیحاتی درمورد
ورود نیروهای سپر جزیره به بحرین شده بود چراکه نیروهای سپر
جزیره عملاً بر پل رابط میان عربستان و بحرین قرار می‌گرفتند.
روزنامه سبق اعلام کرد که ایمیل هیلاری کلینتون برملا کرد که
آمریکا با مداخله نیروهای سپر جزیره برای حفظ نظم در بحرین در سال
2011 مخالفت کرده بود.
در این ایمیل که اخیراً از طبقه بندی خارج شده‌، آمده است که عبدالله بن
زاید، وزیر خارجه امارات به کلینتون تاکید کرد که این مساله یک امر
داخلی برای کشورهای عرب حوزه خلیج فارس است.
رئیس دستگاه دیپلماسی امارات در پست الکترونیک خود اعلام کرد
که اقدام عربستان و امارات در اعزام نیرو به بحرین بنا به خواست دولت
منامه صورت گرفته و هدف از آن بازگرداندن نظم است.