22166
لطفا قشنگ‌تر دروغ بگویید!
به گزارش ایسنا، روزنامه رسالت نوشت: «نوزده سال از حادثه 11
سپتامبر 2001 و انهدام برج‌های دوقلوی نیویورک سپری‌ شده است اما
نه امسال و نه سال‌های دیگر، قرار نیست جمهوری‌خواهان و
دموکرات‌های آمریکا سخنی از واقعیت و پشت پرده این ماجرا به میان
آورند! «11 سپتامبر» بیش از آن که یک واقعیت باشد، یک «خط قرمز»
است! خط قرمزی که اگر هر یک از سیاستمداران آمریکایی بخواهد به
هر نحوی آن را رد کرده یا در قبال آن تشکیک ایجاد کند، دیگر جایی در
معادلات قدرت (و شاید معادلات دنیا!) نداشته باشد.
«کالین پاول»، وزیر امور خارجه اسبق آمریکا که در زمان حادثه 11
سپتامبر، با آب‌وتاب فراوان و نطق‌های تصنعی خود مشغول یارگیری
برای اشغال افغانستان و عراق بود، امروز ترجیح می‌دهد به‌ جای
جنایات خود و همراهانش، از «بی‌کفایتی ترامپ» و «بی‌عقلی
بولتون» سخن بگوید!
همگان به یاد دارند که کالین پاول، فردای روز 11 سپتامبر 2001 در
مقابل دوربین صدها خبرنگار قرار گرفت و وعده داد به‌زودی
مستندات حادثه را به افکار عمومی آمریکا ارائه دهد! اکنون 19 سال از
آن ماجرا می‌گذرد و نه‌تنها پاول، بلکه رایس، هیلاری کلینتون، جان
کری، تیلرسون و پمپئو نیز حاضر نشده‌اند اسناد این ماجرا را لااقل به