17576
وی برالحاق روستاهای چالسرا، بانقلان و فاطمیه و هفت چشمه به شهر
ایلام، گفت: فقط یک خیابان بین شهر ایلام و این روستاها است و بافت این
روستاها از برخی از مناطق شهری ایلام منظم تر و پیشرفته تر است.
استاندار ایلام گفت: طرح جامع شهری شهرستان تازه تاسیس هلیلان
که محروم ترین شهرستان ایلام باید هر چه زودتر اجرا شود و شهرستان
چوار نیز در اولویت قرار گیرد.
سلیمانی بر اتمام طرح‌های نیمه تمام استان تا پایان دولت تاکید کرد و
گفت: یکی از کارهایی که باید به انجام رسیدن آن سرعت گیرد ساخت
برج هنر اسلامی ایلام با توجه به نیاز استان به این پروژه است.
وی تاکید کرد: هرچند ما در این زمینه کمک‌های خوبی ارائه کردیم اما
خوب پیش نرفت اما امیدواریم مشکلات بر سر راه این پروژه برداشته
شود.
استاندار ایلام بر ساماندهی کاخ فلاحتی تاکید کرد و گفت: تلاش ما
این است تا این کاخ به موزه تبدیل شود و ساختمان جهادکشاورزی در
این منطقه حذف و زمین آن تبدیل به فضای سبز شود.
عبوری، معاون وزیر راه و شهرسازی و مدیرعامل شرکت بازآفرینی
شهری ایران ، نیز در این دیدار اظهار کرد: بامدیریت خوب استان،
بیشتر پروژه های راه و شهرسازی با پیشرفت فیزیکی مناسب در حال
انجام است.