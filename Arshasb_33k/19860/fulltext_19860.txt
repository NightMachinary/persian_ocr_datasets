19860
کارآزموده‌تر از طلب و آزمودن آن بی‌نیاز ساخته‌اند.» در این نامه،
توجه به زمان تربیت مورد تأکید قرار گرفته است. در واقع اندیشه
استوار این است که درست انتخاب کنیم، قبل از آنکه دل و خرد مشغول
شود.
رئیس دانشگاه آزاد اسلامی، علائق، قضا و قدر الهی و فضای جامعه را سه
مبنای مهم انتخاب عنوان کرد و افزود: «موضوعات کلی، تصورات
صحیح یا غلط، آموزش، فارغ‌التحصیلی و اشتغال آینده» علائق را
تشکیل می‌دهد. «دعای پدر و مادر، اعمال انسان و سنت‌های الهی» قضا
و قدر را تشکیل می‌دهد و «تأثیرپذیری و تأثیرگذاری» در مؤلفه
فضای جامعه برای انتخاب قرار می‌گیرد.
دکتر طهرانچی ادامه داد: علائق فرزندان می‌تواند براساس
توانمندی، استعداد و همت، آرمان‌ها و ارزش‌ها شکل بگیرد.
توهمات، تخیلات و خودخواهی در کنار آرزوها و جاه‌طلبی‌ها نیز
تشکیل‌دهنده علایق کاذب جوانان است.
عضو هیأت امنای دانشگاه آزاد اسلامی خاطرنشان کرد: نگرانی که در
دوره کرونا وجود دارد، این است که همت دانشجویان عزیز در اثر
زیاد ماندن در منزل و آموزش مجازی، کم شده و اگر به درستی با این فضا
برخورد نشود، همت جوان که سرمایه آینده اوست، تحت‌الشعاع
قرار گرفته و توانمندی را ضعیف کرده و استعدادهای او را شکوفا