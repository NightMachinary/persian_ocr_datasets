15086
را به ارمغان می‌آورد، سبب شده درحالی که پیش از این بورس متاثر از
قیمت سکه در بازار بود، اکنون بازار از قیمت‌های بورسی اثر پذیرد.
این نوع معاملاتی که در بورس انجام می‌شود، معمولا توسط افراد
باتجربه و حرفه‌ای در این زمینه انجام می‌شود که با نوع معاملات بورس
آشنایی دارند اما معاملاتی که در بازار انجام می‌شود، توسط افرادی
انجام می‌شود که بعضا با این سیستم آشنا نیستند.
کشتی‌آرای تاکید کرد: نکته قابل توجه این است که در حال حاضر
کاسبی جدیدی به راه افتاده است که افراد از بازار آزاد سکه خریداری
کرده و در بورس می‌فروشند. اینکه چه اتفاقی افتاده و چه موضوعی
مسبب این تصمیم گیری شده برای خود ما هم جای سوال است. این در
حالی است که این دست از معاملات هیچگونه سود و بهره اقتصادی برای
کشور نخواهد داشت و تنها سبب خواهد شد که سکه در خانه‌ها دپو شود
و دلالی‌ها افزایش یابد.
نایب رییس اتحادیه طلا و جواهر تهران ادامه داد: فاصله جذاب
اختلاف قیمت سکه در بورس و بازار آزاد سبب شده که مردم همه
سرمایه خود را صرف خرید سکه از بازار آزاد کنند و به بانک‌ها طبق
قیمت‌های اعلام شده در بورس با سود بسیار خوب بفروشند. قیمت سکه
در بورس و بازار آزاد مسابقه‌ای پیش می‌رود و به دنبال نرخ بورسی،
قیمت‌ها در بازار نیز بالا می‌رود. همین دلال‌بازی‌ها یا بورس‌بازی‌ها