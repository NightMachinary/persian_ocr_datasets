29121
نمایش از بعد داشتن نام هنر و یدک کشدین آن خارج می‌شود. یعنی تئاتر
کنسل می‌شود!
او معتقد بود حتی دلتنگی بشر برای گذشته و نوستالژی‌های بشری هم راه
به جایی نخواهد برد. همچنانکه امروز نمی‌توانیم سوار الاغ بشویم و
سفر کنیم. دلتنگ روستا هستیم ولی نمی‌توانیم در روستا زندگی کنیم
زیرا سرعت مدرنیته اجازه این کار را به ما نمی‌دهد. کل زندگی در
جریان یک روند قرار می‌گیرد و همه چیز را شامل می‌شود و شما
نمی‌توانید بخشی به نام تئاتر را ثابت نگاه دارید. وقتی فصل‌های دیگر
زندگی با حرکت سرسام‌آوری پیش برود، تئاتر دیگر در آن سرعت
جایی نخواهد داشت. این امر به اجبار اتفاق می‌افتد و کسی هم
نمی‌تواند جلوی آن را بگیرد. تئاتر به امری موزه‌ای تبدیل می‌شود و
فقط گاهی ممکن است اجتماع بشری در فاصله‌ای طولانی در جایی
جمع شود و گونه‌ای عمل نمایشی انجام دهد و بگوید پیشینیان ما این
گونه قصه‌ها را اجرا می‌کردند.
و اما او خود که در کودکی با دیدن نمایش‌های تخت‌حوضی مجذوب
تئاتر شده بود، در طول هشت دهه زندگی‌اش، قصه‌های بسیاری در
سالن‌های تئاتر ما به یادگار گذاشت. اجرای نمایش‌هایی مانند
«مرده‌های بی کفن ودفن» اثر ژان پل سارتر، «مرغ دریایی» نوشته
چخوف «دایره گچی قفقازی» اثر برشت، «آندورا» نوشته ماکس