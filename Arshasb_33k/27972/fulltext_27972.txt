27972
پادشاه سابق اسپانیا مالیات‌های برگشتی خود را پرداخت کرد
به گزارش ایسنا به نقل از رویترز، وکلای کارلوس در بیانیه‌ خود
هیچ‌گونه جزئیاتی از اینکه مالیت‌های برگشتی برای چه چیز
بوده‌اند، ارائه نکردند. اما روزنامه ال پائیس قبل‌تر گفته بود که پادشاه
سابق اسپانیا به دنبال پرداخت معاملات غیرقانونی کارت اعتباری با
سرویس درآمد است تا از متهم شدن در تحقیقات جلوگیری به عمل
آورد و قادر به بازگشت به اسپانیا باشد.
وکلای کارلوس گفتند: در هر صورت، پادشاه خوان کارلوس به هر
روشی که لازم بداند، مانند همیشه در دسترس سرویس مالیات است.
دادستان‌های دیوان عالی اسپانیا تحقیقات متعددی در مورد معاملات
تجاری خوان کارلوس، از جمله معاملات مربوط به قرار داد قطار
سریع‌السیر در عربستان سعودی، آغاز کرده‌اند.
پادشاه فلیپه، پسر خوان کارلوس، رئیس فعلی دولت اسپانیا است.
خوان کارلوس از زمانی که اسپانیا را ترک کرد، در امارات متحده عربی
زندگی می‌کند.
وی از طریق وکلای خود بارها از اظهارنظر در مورد ادعاهای فساد
خودداری کرده است. پادشاهان اسپانیا در طول دوره خود از
مصونیت برخوردار هستند اما کناره‌گیری خوان کارلوس در سال
2014 به نفع پسرش، به طور بالقوه وی را در معرض پیگرد قانونی قرار