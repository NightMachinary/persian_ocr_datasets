26523
کنون مورد پیرامون کلاهبرداری یا سواستفاده در پوشش دریافت
وام معیشتی در تهران نداشتیم، اما در موردهای مشابه قبلی مواردی
وجود داشته که پلیس فتا با آنها برخورد کرده است.
هشدار پلیس فتا به مبلغان دروغین داروهای کرونا در فضای مجازی 
به گزارش ایسنا، سرهنگ پاشایی با اشاره به شروع کرونا و کنترل فضای
مجازی از اواخر سال 98 به منظور جلوگیری از تخلفات و
سواستفاده‌ها، گفت: مواردی از دستگیری متخلفان و معرفی به مرجع
قضایی را داشته‌ایم ؛ کسانی هم بودند که داروی قطعی درمان کرونا یا
شیوه درمان کرونارا اعلام کرده بودند.
وی افزود: لازم است یادآوری کنم داروخانه آنلاین در فضای
مجازی نداریم و تاکنون هیچ گونه مجوزی در این زمینه صادر نشده
است و فروش دارو صرفا در داروخانه ها انجام می‌شود. متاسفانه این
افراد یک سری مجوزها را هم اعلام می‌کنند که دروغین است و ما قطعا با
آنها برخورد می‌کنیم.
معاون اجتماعی پلیس فتا با بیان اینکه هیچ گونه سایت فروش دارو به
صورت آنلاین در فضای مجازی نداشته و نخواهیم داشت گفت:
تاکنون داروخانه آنلاین نداشته‌ایم و اگر کسی بخواهد از این فضا
سواستفاده کند و داروی خاص یا روش درمانی خاصی را بدون مجوز
وزارت بهداشت اعلام کند با او برخورد می‌شود.