20159
این مدرس دانشگاه بیان کرد: اگر بحث عدالت رسانه ها رعایت می‌شد
شاید می توانستیم عده قابل توجهی از جامعه را جلب کرده و اطلاعات
کامل تری به آن ها می‌دادیم و به صورت تصاعدی اتفاقات خوب رخ
داده را مشاهده می‌کردیم.
وی خاطر نشان کرد: از زمانی که نتوانستیم بحث معلولیت را شفاف
کنیم معلولین هم ازپلتفرم های رسانه ای فاصله گرفته اند و متاسفانه به
عنوان ذی نفع نتوانسته اند دردهای خود را آشکار کنند.
وی با تاکید براینکه بهترین افراد برای بیان مشکلات معلولین، خود
این افراد هستند؛ زیرا با این مسئله درگیر هستند، افزود: خوشبختانه
رسانه ها از شکل تجمیع شده گذشته به پلتفرم های فردی تبدیل شده اند و
در حوزه های مختلف شاهد هستیم که یک نفر با ایجاد یک صفحه در حوزه
انتقال پیام مثبت عمل می کند وهمچنین شاهد هستیم که برخی افراد
توانایی خود و یا فرزندشان را به دیگران نشان می دهند.
صادقی بااشاره براینکه پرداختن منطقی به یک موضوع سبب تغییر
نگرش های منفی می‌شود، بیان کرد: در گذشته مخاطبان منفعل بودند و با
چند شبکه محدود، هر محتوایی که به آن ها داده می شد را دریافت می
کردند؛ اما امروزه به دلیل تنوع رسانه ای مخاطبان فعال شدند و باید
مخاطب را آگاه کنیم که انتخابی درست داشته باشد.
صادقی با تاکید براینکه در موارد متعدد ثابت شده است که رسانه های