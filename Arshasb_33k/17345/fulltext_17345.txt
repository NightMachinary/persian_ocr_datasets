17345
وی با اشاره به اینکه در حال حاضر پنج هزار اثر در مخزن موزه عمارت
مفخم نگه داری می شود، تصریح کرد: این آثار به علت اینکه فضای لازم
برای نمایش وجود نداشته تاکنون به نمایش گذاشته نشده است.
این مقام مسئول خاطرنشان کرد: البته امکان به نمایش گذاشتن تمامی
آن ها به صورت یک دفعه وجود ندارد و موزه ای مطالعات ساخت آن در
حال اجرا است به لحاظ محتوایی نیز مورد مطالعه قرار خواهد گرفت و
آثار بر اساس محتوا به نمایش گذاشته می شود.
وی توضیح داد: علاوه بر آن می توان برای اینکه بتوان بیشتر آثار بر
اساس محتوا به نمایش گذاشته شود می توان یک تعداد از آثار را در داخل
موزه قرار داد و دوباره آن ها به مخزن انتقال داد و دوباره یک سری آثار
دیگر را در موزه جانمایی کرد.
معاون میراث فرهنگی اداره کل میراث فرهنگی، صنایع دستی و
گردشگری خراسان شمالی گفت: در حال حاضر موزه مردم شناسی در
عمارت مفخم راه اندازی شده و موزه نسخ خطی در آینه خانه مفخم نیز طی
یکی دو ماه آینده راه اندازی می شود.