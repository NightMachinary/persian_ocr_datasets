25807
بر اساس گزارش ویاسانا، یک گروه حقوق بشری، ده‌ها معترض در
جریان درگیری‌ها با نیروهای امنیتی زخمی شده‌اند. رهبری این
گروه اعلام کرد: این بدترین سرکوب معترضان از اوت است.
تصاویر رسانه‌ای نشان می‌دهد که خودروهای کنترل جمعیت و
ارتشی وارد مینسک شده تا خود را برای مواجهه با جمعیت معترض آماده
کنند.
انجمن خبرنگاران بلاروس نیز گزارش داد، دست‌کم 35 خبرنگار در
جریان اعتراضات روز یکشنبه بازداشت شده‌اند.
روز شنبه، لوکاشنکو به یک زندان رفت تا با فعالان اپوزیسیون که بابت
به چالش کشیدن انتخابات 9 اوت در حبس هستند، گفت‌وگو کند.
مفسران خبری می‌گویند، این اقدام تلاشی برای گفت‌وگوست.
اما به گفته رهبر گروه حقوق بشری ویاسانا، این بازدید بیشتر از اینکه با
هدف تلاش برای گفت‌وگو باشد، به سرکوب و متفرق شدن معترضان با
دستگیری و مجروح کردنشان همراه شد.
معترضان می‌گویند، انتخابات اوت 2020 که پیروزی مجدد
لوکاشنکو را همراه داشت، با تقلب به سرانجام رسید و آنها خواستار
برکناری وی و برگزاری انتخابات مجدد هستند.