30932
مجموع 50 اثر به دبیرخانه این مسابقه ارسال شد که 15 اثر به‌عنوان آثار
برتر انتخاب شدند.
کسب رتبه برتر پژوهشی وزارت نیرو توسط شرکت فناور پارک علم و
فناوری خوزستان
روح الله عزیزی در گفت‌وگو با ایسنا، اظهار کرد: شرکت فنی و مهندسی
محور ماشین دوار یکی از شرکت های مستقر در پارک علم و فناوری
خوزستان است که از سال 92 تاسیس شد. این شرکت قطعات صنعتی از
جمله قطعات مورد نیاز در صنایع نفت و فولاد را طراحی و تولید می‌کند.
وی با اشاره به طرح برتر این شرکت، افزود: آخرین فعالیت پژوهشی که
منجر به انتخاب این شرکت به عنوان شرکت برتر پژوهشی وزارت نیرو
شد، تولید پمپ لجن‌کش هیدرولیکی بود. این پمپ به جای استفاده از
نیروی برق، از نیروی هیدرو موتور استفاده می‌کند.
مدیرعامل شرکت فنی و مهندسی محور ماشین دوار در خصوص
کاربرد پمپ لجن‌کش هیدرولیکی تولید شده توسط این شرکت،
تصریح کرد: در صورت شکستن لوله های انتقال آب و نشت آب، برای
جمع آوری آب از پمپ های خود مکش استفاده می شود تا بتوانند لوله
انتقال را ترمیم کنند. اما خالی کردن آب معمولا زمان‌بر و هزینه‌بر است،
این پمپ تولیدشده باعث سهولت خارج کردن آب در زمان حدود دو
دقیقه می شود.