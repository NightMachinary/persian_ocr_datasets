18870
شناسایی ظرفیت‌های اشتغال‌زایی لرستان
علی آشتاب در دیدار با معاونین وزیر تعاون، کار و رفاه اجتماعی که
شامگاه 23 مهرماه صورت گرفت، اظهار کرد: در پی درخواست
نماینده ولی‌فقیه در لرستان طرح‌های اشتغال‌زایی استان در
کوتاه‌ترین زمان ممکن به وزارت تعاون ارسال شد که در این راستا
شاهد سفر 15 مقام عالی وزارت تعاون به استان هستیم.
وی با بیان اینکه تمام ظرفیت‌ها، پتانسیل‌های اشتغال‌زایی لرستان در
یک بازدید جامع و کامل شناسایی شد، تصریح کرد: جمع‌بندی
شناسایی ظرفیت‌های اشتغال‌زایی لرستان موجب ایجاد تحرک
اقتصادی در استان است.
آشتاب با ذکر این مطلب که از ظرفیت مجموعه وزارت کار می‌توان
برای حل بیکاری استان استفاده کرد، خاطرنشان کرد: طرح‌های
توسعه‌ای و اشتغال‌زایی به ریز و کارشناسانه شناسایی شد
مدیرکل تعاون، کار و رفاه اجتماعی لرستان اضافه کرد: مطالعات
جامع گردآوری شده برای توسعه اشتغال استان باید جنبه مصوبه‌ای
پیدا کند.
وی ادامه داد: بایستی در نگاه اول مشارکت همه جانبه به اشتغال و رفع
بیکاری کمک کرد که در این راستا نیازمند کمک نماینده ولی‌فقیه در
لرستان هستیم.