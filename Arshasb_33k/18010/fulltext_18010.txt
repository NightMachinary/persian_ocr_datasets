18010
به گزارش ایسنا، احمد سعادتمند، مدیرعامل باشگاه استقلال در
گزارش عملکرد ماهانه خود خطاب به هواداران آبی‌پوشان پایتخت
گفت: با تلاش خوب معاونت فرهنگی و ارتباطات خود و بچه‌های
روابط عمومی باشگاه استقلال که زحمت کشیدند، سایت باشگاه
استقلال را که از نواقص ما بود و در سه چهار ماه گذشته و حتی قبل‌تر در
دسترس نبود، با طراحی نو از امشب در دسترس قرار خواهد گرفت.
مدیرعامل استقلال درباره تمدید قرارداد بازیکنان تیمش گفت:
موضوع بعدی که برای هواداران و خود باشگاه مهم است، بحث حفظ
شاکله تیم است. همه هم و غم ما این است که شاکله تیم را حفظ کنیم و
هم‌چنین برای تمدیدی‌ها هم لازم است بگویم با دوتا از
بهترین‌های‌مان از یک ماه و نیم پیش صحبت کرده‌ایم و مذاکرات ادامه
دارد. از امروز هم مذاکرات‌مان جدی‌تر و کاملا رسمی ادامه پیدا
می‌کند؛ برای این که ما می‌خواهیم تیم خود را حفظ کنیم و اجازه
نمی‌دهیم که مثل سنوات گذشته بازیکنان زیادی از تیم جدا شوند.
امسال این اجازه را نمی‌دهیم. ما اقداماتی هم جهت تقویت تیم برای سال
بعد کرده‌ایم.
او افزود: این را هم اعلام کنم که با توجه به این که لیگ تمام نشده، خیلی
حرفه‌ای نیست با بازیکنان تیم‌های دیگر که در حال تلاش برای سقوط
نکردن یا تلاش برای کسب سهمیه هستند، مذاکره کنیم. ما اگر بازیکنی