11434
توصیه‌هایی برای کنکوری‌ها در این روزهای کرونایی
جهانگیر مرادی، مشاور تحصیلی در گفت و گو با ایسنا، با اشاره به بالا
گرفتن اضطراب کنکور در بین برخی از کنکوریها با نزدیک شدن به
زمان برگزاری آزمون سراسری، گفت: ترس از کرونا برخی از
کنکوریها را دچار اضطراب کرده و از اینکه باید در روز برگزاری
آزمون سراسری در یک اجتماع شرکت کنند، نگران هستند.
مرادی با بیان اینکه منشا اضطراب و ترس از کرونا در بین دانش‌آموزان
خانواده‌های آنها هستند، گفت: والدینی که خودشان دچار استرس و
نگرانی از ابتلا به کرونا هستند، این ترس را به فرزندانشان هم منتقل می
کنند.
وی با بیان اینکه باید اضطراب کنکوری‌ها را از بین ببریم، تاکید کرد:
از نظر روانشناسی فردی که استرس زیاد داشته باشد، نه فقط نمی‌تواند
برای درس خواندن برنامه ریزی کند، بلکه حتی توان تمرکز کردن و
یادگیری او هم به شدت افت خواهد کرد، لذا در وهله اول باید کنکوری
ها را به آرامش دعوت کرد.
مرادی گفت: بر اساس نظر کارشناسان علوم پزشکی بیماری کرونا به
این زودی از بین رفتنی نیست، لذا باید ترس از ابتلا به کرونا را بین
کنکوری ها از بین برده و آنها را به زندگی کردن در سایه کرونا امیدوار
کنیم.