18058
به گزارش ایسنا، به نقل از اسکای نیوز، اوایل روز سه شنبه نیز یک منبع در
تل آویو اعلام کرد که دولت اسرائیل قصد دارد پس از اعلام آغاز روابط
در بیست و سوم اکتبر گذشته، اولین هیئت را برای تقویت روابط با
خارطوم به سودان بفرستد.
رژیم صهیونیستی و سودان اخیرا از توافق برای عادی سازی روابط
خبر دادند. مقامات ارشد آمریکایی اعلام کردند که دونالد ترامپ ،
رئیس جمهور آمریکا در تماس تلفنی با بنیامین نتانیاهو، نخست وزیر
رژیم صهیونیستی و عبدالله حمدوک، نخست وزیر سودان و عبدالفتاح
البرهان، رئیس شورای انتقالی این کشور، توافق مذکور را منعقد
کرد.
همزمان با اعلام توافق، ترامپ تصمیم گرفت سودان را از فهرست
کشورهای حامی تروریسم خارج کند و زمینه را برای صلح با رژیم
صهیونیستی فراهم کند.
در بیانیه مشترک صادر شده توسط سه طرف آمده که رهبران توافق
کردند روابط بین سودان و رژیم صهیونیستی را برقرار کنند و به حالت
خصومت بین دو طرف پایان دهند.
در بیانیه مشترک همچنین تاکید شد که سودان و رژیم صهیونیستی قصد
دارند روابط اقتصادی و تجاری را با تمرکز اولیه بر زمینه کشاورزی
آغاز کنند.