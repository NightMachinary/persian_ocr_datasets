733
آغاز مرحله برداشت گیاهان دارویی در قالب طرح کشت گیاهان
دارویی کم آب بر دریاچه ارومیه
همتی امروز 23خرداد در جمع خبرنگاران اظهار کرد: برداشت گیاه
دارویی مریم گلی از مرزعه الگوی ترویجی گیاهان دارویی در قالب
طرح کشت گیاهان دارویی کم آب بر در راستای طرح های فرهنگی و
اجتماعی ستاد احیای دریاچه ارومیه که توسط جهاد دانشگاهی استان
اجرا می شود در شهرستان نقده آغاز شد.
وی افزود:در قالب این طرح و به منظور معرفی گیاهان دارویی کم آب
بر بجای محصولات پر آب بر کنونی، مزرعه الگویی ترویجی گیاهان
دارویی توسط گره پژوهشی متابولیت های ثانویه جهاد دانشگاهی
آذربایجان غربی در یک هکتار از اراضی شهرستان نقده اجرایی شد.
همتی هدف اصلی از اجرای این طرح را تشویق و ترغیب کشاورزان به
کشت گیاهان کم آب بر و تغییر الگوی کشت مناطق حاشیه دریاچه
ارومیه برشمرد.
مدیرگروه پژوهشی متابولیت های ثانویه جهاد دانشگاهی
آذربایجان غربی افزود: در این مزرعه پایلوت، انواع گیاهان
دارویی کم آب بر از جمله مریم گلی، گل راعی، اسطوخودوس،
آویشن، گل محمدی و گل گاوزبان کشت شده است.
به گزارش ایسنا به نقل از روابط عمومی جهاد دانشگاهی آذربایجان