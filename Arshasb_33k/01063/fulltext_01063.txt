1063
کرونا به صورت خانوادگی است، همچنین آمار ابتلا در بین
کارمندان ادارات افزایش داشته است.
رئیس دانشگاه علوم پزشکی با اشاره به اینکه خودمراقبتی موجب
کنترل 70 درصدی ویروس کرونا می‌شود، گفت: به طور میانگین
روزانه بین 150 تا 200 بیمار مبتلا به کرونا در استان شناسایی و از این
تعداد حدود 30 نفر بستری می‌شوند، اما طبق پیش‌بینی‌ها در طی دو هفته
حدود 20 هزار بیمار کرونایی با احتساب بیماران شناسایی شده در
استان وجود دارد که دارای علائم نیستند و یا به پزشک مراجعه نمی‌کنند.
وی تاکید کرد: محدودیت کامل دو هفته‌ای می‌تواند تعداد 20 هزار
بیمار مبتلا به کرونا را به 2000 نفر کاهش دهد، رعایت پروتکل‌ها تنها
شیب بیماری را کم می‌کند.
شیرانی با بیان اینکه در شهریورماه بیش‌ترین آمار ابتلا به کرونا در
چهارمحال و بختیاری ثبت شد، عنوان کرد: از 7267 نفر در
شهریورماه نمونه‌گیری شد که از این تعداد آزمایش 2945 نفر مثبت
اعلام شد.
رئیس دانشگاه علوم پزشکی با بیان اینکه وضعیت شهرستان فارسان از
هفته گذشته از نظر شیوع بیماری کرونا نگران‌کننده است، خاطرنشان
کرد: شهرستان بروجن و شهرکرد نیز وضعیت خوبی از نظر روند ابتلا
ندارند و آمار ابتلایان با افزایش روبرو است.