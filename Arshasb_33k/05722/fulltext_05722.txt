5722
اولین واکنش پارلمان عراق به تشکیل کمیته‌ تحقیق درباره تظاهرات
به گزارش ایسنا، به نقل از شفق نیوز، عبد الخالق العزاوی، عضو کمیته
امنیتی و دفاعی پارلمان عراق امروز (یکشنبه) در گفتگو با شفق نیوز
ضمن کم اهمیت دانستن تصمیم الکاظمی برای تشکیل یک کمیته
حقیقت‌یاب جهت بررسی خشونت‌های رخ داده در جریان
اعتراضات این کشور، اظهار کرد: پیش از این نیز کمیته‌هایی به دستور
عادل عبد المهدی، نخست وزیر سابق عراق و محمد الحلبوسی، رئیس
پارلمان کشور تشکیل شده و آنها به نتایجی رسیدند که گزارش آنها در
جریان بازدید از میدان التحریر و برخی استان‌ها به نخست وزیر و رئیس
پارلمان ارائه شدند.
العزاوی گفت: کمیته‌های حقیقت یاب اقداماتی را در پیش گرفتند که
از مهمترین آنها می‌توان به شهید قلمداد کردن تظاهرکنندگان کشته
شده و پرداخت خسارت به خانواده‌های آنها و زخمی‌ها و نیز برخی
اقدامات دیگر در راستای خدمت به تظاهرکنندگان دانست.
این عضو کمیته امنیتی پارلمان عراق افزود: کمیته‌هایی که الکاظمی
دستور تشکیل آنها را داده، نمی‌دانند چه کاری انجام خواهند داد، و
اینکه آیا درباره این مساله در گذشته تحقیق و بررسی شده یا نه، و احتمالا
تصمیم الکاظمی در تشکیل این کمیته‌ها با رویکرد ویژه نخست وزیر
گرفته شده است.