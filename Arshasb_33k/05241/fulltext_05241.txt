5241
دیدارها و ملاقات‌های افراد با امام زمان (عج) و چیزهایی که امکان
اثبات آنها وجود ندارد و به قول ما طلبه‌ها مسائل شاذی هست که اگر
صحت هم داشته باشد، اولا استثنا است و ثانیا سیره و شیوه علمای دین و
حتی ائمه اطهار (ع) بر بیان معارف از این طریق نبوده است. ولی اینکه
صدا و سیما در برنامه‌های زنده خودش در موضوعات مهم دینی و بیان
مسائل قرآنی که مستقیم با اعتقادات و دینداری مردم و معرفی چهره
اسلام از دید جمهوری اسلامی ایران ارتباط دارد باید نهایت احتیاط و
دقت را داشته باشد، من را واداشت که به این مسأله بپردازم.
این عضو مجمع تشخبص مصلحت نظام یادآور شد: صدا و سیما در
حوزه سیاسی و حوزه‌های دیگر خط قرمزهایی دارد و بر اساس همان
خط قرمزها تقسیم‌بندی‌هایی دارد که با چه افرادی می‌تواند مصاحبه
زنده انجام بدهد یا پخش زنده برنامه‌های آنها را داشته باشد و با چه
اشخاصی اصلا مصاحبه نکند و تصویرشان را پخش نکند و اگر مصاحبه
هم می‌کند، مصاحبه جمع‌شده‌ای باشد که بتوانند کنترل کنند. این
سیاست مدیریتی است که در صدا و سیما اعمال می‌شود و صدا و سیمای ما
هم که انحصاری است و مثل کشورهای دیگر شبکه‌های متعدد آزاد و
خصوصی و باز نداریم که بگوییم مسئولیت آن شبکه با کسی نیست و
مسئولیت آنچه پخش می‌شود با صاحب آن رسانه است.
انصاری گفت: صدا و سیمای جمهوری اسلامی ایران چون به