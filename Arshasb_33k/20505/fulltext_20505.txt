20505
یبوست: مصرف میزان کافی از فیبر خوراکی کمک می کند تا مواد زائد
سریع‌تر از روده‌ها تخلیه شوند.
علائم کرونا به مشکلات گوارشی، عصبی و مغزی تغییر کرده است
حسین کریم روز یکشنبه 22 تیرماه در جمع خبرنگاران با اشاره به اینکه
موج دوم کرونا که جامعه را درگیر کرده سنگین‌تر و متفاوت‌تر از
موج اول است، اظهار کرد: در موج اول شیوع این ویروس که از اوایل
اسفندماه آغاز شد توانستیم در بازه دو ماهه تا حدی زیادی کرونا را
مهار کنیم.
به گزارش ایسنا، وی ادامه داد: متاسفانه طی سه هفته اخیر با از سرگیری
مجدد فعالیت‌ها و بازگشایی واحدهای صنفی و عادی سازی امور و
کاهش حساسیت مردم شاهد تغییر شرایط قبلی و افزایش ناگهانی تعداد
بیماران کرونایی بستری شده در بیمارستان‌های استان هستیم.
وی افزود: متاسفانه در حال حاضر بسیاری از مردم هشدارها مبتنی بر
عادی نبودن شرایط را جدی نمی‌گیرند که همین سرعت در شیوع این
بیماری را افزایش داده است.
وی توضیح داد: با آغاز موج دوم کرونا وضعیت بسیاری از استان‌ها از
جمله خوزستان که در موج اول سفید بود به سرعت قرمز و خطرناک شد.
این مسئول اضافه کرد: استان البرز در حال حاضر در شرایط هشدار قرار
دارد و اگر مردم رعایت نکنند در چشم به هم زدنی به مرحله قرمز می‌رسیم.