27926
ویسی: اعتماد به نفسمان برگشته است/ وقت جبران کردن است
به گزارش ایسنا، عبدالله ویسی، سرمربی پیکان در نشست خبری پس از
بازی گل‌گهر و پیروزی 2 بر صفر شاگردانش اظهار کرد: یک بازی پر
استرس و پرتنش را شاهد بودیم. ما تمام نقاط ضعف و قوت گل‌گهر را
بررسی کرده بودیم و سه‌، چهار بار آن‌ها را آنالیز کردیم. در نهایت
توانستیم سه امتیاز خیلی شیرین که اندازه 6 امتیاز بود کسب کنیم.
او درباره داوری گفت: داوری واقعا اشتباه داشت با این که از داوران
خوب ایران بود. اشتباه اولش این بود که باید دروازه‌بان حریف را
اخراج می‌کرد و پنالتی می‌گرفت و پس از آن چند اشتباه دیگر داشت.
البته اشتباه، جزئی از داوری است اما با این حال من باید معذرت خواهی
کنم.
سرمربی پیکان افزود: اعتماد به نفس کل مجموعه ما برگشته و امیدوارم
بتوانیم همین روند را ادامه دهیم. قبلا منتظر نتایج تیم‌های دیگر بودیم
اما الان باید خودمان را حفظ کنیم. یک بازی 6 امتیازی دیگر داریم و اگر
آن بازی را ببریم به سراغ بالای جدولی‌ها می‌رویم. ما آنقدر باختیم که
به باشگاه پیکان بدهکاریم. الان وقت جبران کردن است و به همین دلیل
هیچ غروری نداریم.
ویسی: امیدوارم تیم های پولدار در لیگ بمانند
به گزارش ایسنا، عبدالله ویسی در نشست خبری پیش از دیدار تیمش