23806
زینتی به عراق هر استادکار و صاحب‌کاری را به یأس و ناامیدی فرو
می‌برد. آن روزهایی که مرز عراق باز بود، آن روزهایی که پست چاقو و
قمه زینتی را چون سایر صنایع‌دستی جابه‌جا می‌کرد تمام شده است و
حالا تنها سه استادکار در زنجان هستند که راه آنها را پسران‌شان ادامه
می‌دهند. حالا از میان 500 استادکار، تنها 50 یا 60 نفر باقی مانده‌اند،
در کارگاه‌ها هر روز بسته می‌شود و پسران ترجیح می‌دهند شغل و پیشه
دیگری را اختیار کنند و راه پدری را با تمام ظرایف و شگفتی‌هایش به
داشتن سوپرمارکت ببخشند. پایین‌آمدن کیفیت مواد اولیه نیز درد
دیگری است که در رکود بازار آنقدرها مجالی را برای اعتراض
نمی‌گشاید، پیش از این مواد اولیه از امریکا، انگلیس و کشورهای
اروپایی می‌آمدند، جنس مواد اولیه آنقدر بالا بود تا این چاقوها را
صدها سال ماندگار کند، اما حالا استیل‌ها نیز رنگ‌و‌بوی قبلی را
ندارند. نه تنها استیل، دیگر روی تیزی شاخ گوزن و صدف هم کار
نمی‌شود، پلاستیک و مواد اولیه معدنی و مصنوعی جای این
فرآورده‌ها را گرفته است. محمدرضا فرجیان، بعد از اینکه رگبار
خردادماه ناگهان هوای شهر را ابری می‌کند، دست روی پیشخوان
شیشه‌ای می‌گذارد و پشت به تمام چاقوهایی که با نامی مهر خورده‌اند،
می‌گوید: «این هنر دیگر صرفه ندارد.»
میراث پدر