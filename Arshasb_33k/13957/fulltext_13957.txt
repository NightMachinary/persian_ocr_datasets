13957
قصد ندارم او را از خطایی که مرتکب شده مبرا کنم اما باید همه عوامل را
باهم در نظر بگیریم.
قانون نانوشته ای که قوی تر از قانون رسمی است
او با تاکید براینکه صرفا با تصویب قانون نمی‌توان جلوی تکرار
اتفاقاتی از این دست را در آینده گرفت، تصریح کرد: نمی‌توانیم با
قانون گذاری برای کارکرد بسیار قوی خرده فرهنگ‌های مناطق
مختلف ایران تصمیم بگیریم، یعنی در بعضی از خرده فرهنگ‌های
ایرانی رفتارهایی مانند رفتار پدر رومینا، قانونی نانوشته، اما به
مراتب قوی‌تر از قانونی است که رسمیت دارد و از آن به عنوان غیرت یا
شرف یاد می‌شود.
عزتی در این خصوص توضیح داد: اگر نوجوانی خلاف قوانین
فرهنگ خاص محیط زندگی خود عمل کند می‌داند که چه سرنوشتی
در انتظار او خواهد بود، به طوری که اگر در جوامع کوچک، رابطه‌ای
غیر متعارف شکل بگیرد و اطرافیان آگاه شوند، آن شخص از اجتماع
کوچک خود حذف می‌شود. قوانین هم نمی‌توانند جلوی خرده
فرهنگ‌ها را بگیرند، فقط باعث پنهان کاری بیشتر توسط افراد پیرو
فرهنگ‌های خاص می‌شوند.
ریشه قدرت و اثرگذاری خرده فرهنگ‌ها
مدیر مرکز حمایت از حقوق شهروندی استان اصفهان در مورد ریشه