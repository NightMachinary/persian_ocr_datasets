17869
سرما و گرد و خاک در راه است؛ کشاورزان و دامداران مراقب باشند
سمیه لطفی در گفت‌وگو با ایسنا با اشاره به ورود سامانه بارشی به استان از
اواخر روز سه شنبه، اظهار کرد: وزش باد شدید و گرد و خاک(برخی
ساعات وزش باد خیلی شدید و کاهش دیدافقی)، رگبار و رعد و برق و
در مناطق مستعد احتمال بارش تگرگ و تشکیل مه و احتمال بارش برف
در مناطق مرتفع شمال شرق استان در بامداد پنجشنبه 21 فروردین دور
از انتظار نیست. وی افزود: طی امروز، در اغلب مناطق استان با وزش باد
شدید و گرد و خاک در برخی ساعات وزش باد خیلی شدید و کاهش دید
افقی در غرب و شمال غرب استان مواجه خواهیم بود.
این کارشناس سازمان هواشناسی بیان کرد: پنجشنبه شب تا جمعه،
نواحی شمالی و جنوبی استان تحت تاثیر این وضعیت جوی خواهند
بود و در روز شنبه هفته آینده، نقاطی از غرب و شمال غرب استان تحت
تاثیر این وضعیت هستند.
لطفی با بیان اینکه این پدیده‌ها روز یکشنبه پایان می‌یابند، افزود:
احتمال وقوع رواناب و آبگرفتگی معابر به صورت محدود و احتمال
برخورد صاعقه در مناطق مرتفع نیز وجود دارد. وی با تاکید بر اجتناب
از سفرهای غیرضرور و رعایت قوانین و مقررات رانندگی، بر
خودداری از قرار گرفتن در حاشیه رودخانه‌های فصلی و مسیل‌ها و
پرهیز از چرای دام و دوری از صعود به ارتفاعات تاکید کرد.