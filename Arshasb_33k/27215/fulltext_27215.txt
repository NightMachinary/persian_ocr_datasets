27215
واکنش منفی سازمان ملل به تصمیم آمریکا علیه انصارالله یمن
به گزارش ایسنا، به نقل از سایت النشره، استفان دوجاریک، سخنگوی
دفتر دبیرکل سازمان ملل در کنفرانس خبری گفت،‌ اجرای طرح
آمریکا برای درج نام انصارالله و رهبرانش در لیست سازمان‌های
تروریستی این کشور احتمالا پیامدهای انسانی و سیاسی خطرناکی را
به همراه خواهد داشت.
دوجاریک تاکید کرد، بسیار اهمیت دارد که آمریکا فورا مجوزها و
تصمیمات استثنایی ضروری را برای تضمین ادامه انتقال کمک‌های
انسانی لازم به همه مردم یمن صادر کند.
این مسؤول سازمان ملل نسبت به این‌که این اقدام تاثیر منفی بر
تلاش‌های کنونی برای ازسرگیری روند صلح در یمن بگذارد، ابراز
نگرانی کرد و گفت ممکن است این گام به قطب‌بندی بیشتر گروه‌های
درگیری منجر شود.
واکنش میرسلیم به مصوبات مجلس دهم
به گزارش ایسنا، متن توییت سیدمصطفی میرسلیم به شرح زیر است:
اقدامات غیر کارشناسی و شتاب‌زده آخرین روزهای مجلس دهم
به‌دقت رصد و پس از افتتاح مجلس یازدهم مجددا بررسی خواهد شد:
گسترش بی رویه مناطق آزاد، حذف صفرها و تغییر نام پول ملی، تشکیل
مجدد وزارت بازرگانی برای چراغ سبز دادن به واردات!