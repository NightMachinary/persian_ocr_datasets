22511
وی افزود: برای متناسب سازی آموزش باید با دستگاه های مرتبط در
ارتباط باشیم. به عنوان مثال برای متناسب سازی آزمون سراسری با
سازمان سنجش در ارتباط ایم و این کار انجام می شود. اما برای
نابینایان، المپیادها، آزمون سمپاد و جشنواره خوارزمی متناسب
سازی انجام نمی شده است که هفته گذشته جلسه ای برای حل این
موضوع برگزار و قول مساعد داده شده است.
حسینی افزود: دست کمک به دستگاه های حمایتی، عمومی و خیرین و به
ویژه تشکل های نابینایان دراز می کنیم تا به ما در ارتقای امور مربوط
یاری کنند. قصد داریم یک یا دو نماینده از جامعه نابینایان به عنوان
مشاور انتخاب کنیم که حلقه اتصال ما با جامعه نابینایان و کم بینایان
باشند.
وی افزود: 23 مدرسه نابینایان داریم و دومدرسه دیگر در دست
احداث است. در تمام مدارس نابینایان اتاق بازی راه اندازی کردیم.
کودکان نابینا نیازمند اتاق های چندحسی هستند که باید تلاش کنیم
همه مدارس ما مجهز به این اتاق شوند.