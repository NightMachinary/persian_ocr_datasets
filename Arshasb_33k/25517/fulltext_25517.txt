25517
قانون اساسی تعیین شرایط نامزدهای انتخابات ریاست جمهوری را
بر خلاف اصل 62 که ناظر بر انتخابات مجلس شورای اسلامی است به
قانون عادی احاله نکرده است؛ لذا این اصلاحات طبعاً در زمان
تصویب با اخطار قانون اساسی نمایندگان و در صورت تصویب با ایراد
شورای نگهبان مواجه خواهد شد.
وی با بیان اینکه قانون عادی صرفاً می تواند شرایط مندرج در قانون
اساسی را تبیین و معیارهای تشخیص آن شرایط را تبیین کند، افزود:
نباید در راستای تبیین و تشریح شرایط مقرر در قانون اساسی به کیفیتی
قانونگذاری کرد که قانون مصوب، با هدف واضعان قانون اساسی و
روح آن در تعارض قرار گیرد و باعث محدود شدن قانون اساسی گردد.
حجتی گفت: ضابطه مند کردن شرایط مقرر در قانون اساسی، در نهایت
مانع از تفاسیر سلیقه ای قانون اساسی برای مثلاً تشخیص رجل سیاسی یا
مذهبی خواهد شد اما باید بدین نکته مهم نیزتوجه داشت که برای معیار
سازی و ایجاد ضابطه، نباید اصطلاحاً از آن طرف بام افتاد و ضوابط و
معیارها را به ترتیبی قاعده مند کرد که خود آنها مجدداً قابلیتتفسیر
موسع و سلیقه ای را داشته باشند. در واقع قانون عادی باید در مسیر تفسیر
درست شرایط مقرر در قانون اساسی حرکت کند نه آنکه به ابهامات آن
بیفزاید یا شرایطی افزون بر قانون اساسی به آن اضافه کند.
این وکیل دادگستری در پایان گفت: به نظر می رسد که این طرح نیاز به