7624
او ادامه داد: با توجه به نگاه عدالت محوری که می‌بایست نسبت به همه
کشتی‌گیران وجود داشته باشد از آن‌جایی که 8 ماه است که هیچ مسابقه
و هیچ فعالیت ورزشی به جز لیگ برگزار نشده، مقرر شد که در تاریخ اول
آبان‌ماه سال جاری در سه وزن، 65 کیلوگرم با حضور امیر حسین
مقصودی، امیرمحمد یزدانی، پیمان بیابانی، میثم نصیری، شایان
حمزه و مرتضی قیاسی، 74 کیلوگرم با حضور مصطفی حسین خانی،
سعید داداش پور، جمال عبادی، مسعود کمروند و محمدصادق
فیروزپور و در وزن 79 کیلوگرم با حضور پیمان یاراحمدی، علی
سوادکوهی، بهمن تیموری، حمید زرین پیکر مسابقات انتخابی
درون اردویی با قوانین اتحادیه جهانی (صبح وزن کشی و 2 ساعت بعد
کشتی) و 2 کیلوگرم ارفاق وزن برگزار شود.
مهربان تصریح کرد: با توجه به شرایط خاص، تمام پروتکل‌ها در این
مسابقات رعایت می‌شود و شایان ذکر است نفراتی که نام آن‌ها برای
مسابقات انتخابی اعلام شده می‌توانند به صورت اختیاری در اردویی
که از تاریخ 25 مهرماه برگزار می‌شود حضور پیدا نکنند.
وی افزود: این نفراتاگر در خارج از اردو امکان تمرین برای آن‌ها
وجود دارد و احساس می‌کنند در آن جا می‌توانند بهتر تمرین کنند
می‌توانند در اردو حضور نداشته باشند و اگر هم خواستند می‌توانند
در اردو شرکت کنند.