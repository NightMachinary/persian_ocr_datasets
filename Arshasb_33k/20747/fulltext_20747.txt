20747
غفوری: پاداش نمی‌خواهیم، حق‌مان را بدهید/ در حال خفه شدن
هستیم
به گزارش ایسنا، وریا غفوری، کاپیتان تیم فوتبال استقلال پس از
تساوی 2 بر 2 در داربی پایتخت اظهار کرد: انتظار ما بیش‌تر از این بود.
نمی‌دانم چه بگویم. فقط به هواداران قول می‌دهم که در بازی‌های بعد با
کیفیت بیش‌تر بازی کنیم تا خوشحال شوند. آلودگی هوا ما را اذیت
کرد و دویدن برای ما سخت بود. در صحنه‌هایی که اصلا فشاری
نداشت، به نفس می‌افتادیم و اکسیژنی نبود که مصرف کنید.
وی ادامه داد: این مساله واقعا فاجعه است. دیگر بحث دشمن خارجی
نیست و مسوولان باید چاره‌ای بیندیشند زیرا در حال خفه شدن هستیم.
کاپیتان استقلال درباره مدیریت این تیم گفت: من تا حالا در هیچ تیمی
چنین مدیرانی ندیدم که بخواهند چنین پرداختی داشته باشند. هنوز
یک سری از بازیکنان از مطالبات پارسال و دو سال قبل، پول طلب دارند و
این فصل هم فکر می کنم تنها تیمی هستیم که 10 درصد گرفته‌ایم. قبل از
بازی با گل‌گهر وعده می‌دهند که بعد از داربی پرداختی داریم و
خوشحال‌مان می‌کنند اما بعد از آن درصدی را گفتند که من خجالت
کشیدم به بازیکنان بگویم. نمی‌دانم چرا برای تیم‌های دیگر پول هست
اما برای استقلال نیست. این فاجعه است. نمی‌دانم آیا می‌خواهند تمرکز
ما را به هم بریزند؟ چرا وعده‌ای می‌دهند که نمی‌توانند عملی کنند؟