14341
در کشور ما دیوارهای دانشگاه خیلی بلند است
عباس عاشوری نژاد، در نشست خبری با موضوع تشریح فعالیت
شناختنامه هنر، فرهنگ و تمدن استان بوشهر اظهار کرد: هویت هر
استان و مردمی را فرهنگ مکتوب آن منطقه تشکیل می دهدو اینکه
بوشهر دروازه فرهنگ و تمدن بوده در میان فرهنگ نویسان یک امر
کاملاً بدیهی است.
وی ادامه داد: بنابراین برای تقویت هویت فرهنگی و تمدنی حتما باید
بدانیم کجا ایستاده ایم و داشته های ما چیست، در خیلی از حوزه‌ها
کارهایی انجام داده ایم اما چون کمتر در این زمینه کار شده ضرورت
دارد که مدیران فرهنگی برای مدیریت این حیطه، بدانند که فرهنگ و
تمدن استانشان چه نقاط قوت، ضعف و یا آسیب هایی دارد.
عضو شورای علمی شناسنامه فرهنگ هنر فرهنگ و تمدن استان بوشهر
تصریح کرد: بنابراین برای داشتن رویکرد آسیب شناسانه فرهنگی
باید همه موارد را مورد توجه و بازنگری قرار دهیم، نیاز است که بدانیم
چه کارهایی در حوزه فرهنگ، هنر و تمدن صورت گرفته است.
این کارشناس افزود: در کشور ما دیوارهای دانشگاه خیلی بلند است،
در جهانی که دیوارهای دانشگاه ها برداشته شده است در حالی که
اساتید دانشگاه و دانشجوها در حوزه فرهنگ مشارکت خوبی دارند
اما دیوار دانشگاه از قدیم الایام بلند بوده و توجهی به این قضیه نداشته اند