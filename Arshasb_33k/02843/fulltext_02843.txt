2843
زمین شهری نیست.
به گزارش ایسنا، اعضای شورای اسلامی شهر تهران به نظر کمیسیون
شهرسازی مبنی بر باغ بودن این ملک رای ندادند.
در ادامه سالاری در تشریح جزئیات یک پلاک ثبتی دیگر گفت: مساحت
این ملک 371 متر مربع است که در منطقه چهار محدوده رسالت واقع
شده و کاربری قدیم آن مسکونی تعیین شده و در کمیسیون ماده هفت
این ملک با داشتن 12 اصله درخت باغ تعیین شده است.
وی با بیان این که به استناد عکس های هوایی این ملک باغ است، گفت:
دقت داشته باشید که املاک مجاور این پلاک نیز باغ تشخیص داده شده
است.
مجید فراهانی در واکنش به این نظریه گفت: این پلاک ویژگی‌های باغ
بودن ندارد چرا که در زمین کمتر از 500 متر قرار دارد و نه در سند عنوان
باغ قید شده و نه حدنصاب درختان دارد و تنها نمی‌شود به استناد
عکس‌های هوایی این ملک را باغ اعلام کرد.
آرش میلانی در دفاع از این ملک گفت: ما در منطقه 4 شاهد از دست رفتن
دارایی‌های سبزمان و همچنین درخت زدایی تدریجی به خصوص در
معابر به دلیل افت آب‌های زیر زمینی هستیم و بارها تشکل‌های محیط
زیستی نسبت به درخت زدایی از معابر هشدار دادند و به نظر می‌رسد باید
این لکه‌های سبز باقیمانده را حفظ کنیم.