8011
وی با بیان اینکه داوطلبان دانشگاه پیام نور نیازی به حضور در کنکور
ندارند، گفت: جذب دانشجو به شکل فراگیر در مقطع کارشناسی ارشد
نیز مهر یا آبان ماه امسال انجام خواهد شد تا از نیمه دوم سال پذیرش
دانشجو و تحصیل آنها انجام شود.
رئیس دانشگاه پیام نور استان اردبیل اظهار کرد: با توجه به شیوع
کرونا در کشور دانشجویان دانشگاه پیام نور بدون حضور آزمون
خود را انجام دادند و نتایج آن نیز به اطلاع خود دانشجویان رسیده
است.
فدائیان در مورد ارزشیابی این دانشگاه با محوریت اساتید و مدرسان
خاطرنشان کرد: افزایش کیفیت این دانشگاه در وهله اول به امکانات
فیزیکی و همچنین منابع آموزشی برمی‌گردد و در کنار این امر فرآیند
آموزش و آزمون نیز به صورت مجازی و با نظر اساتید در طول ترم انجام
می‌شود.
وی با بیان اینکه دانشگاه پیام نور در استان اردبیل از لحاظ لابراتوار،
کتابخانه، سایت کامپیوتری و آزمایشگاه فضا و تجهیزات مناسب و
استانداردی دارد، افزود: منابع آموزشی این دانشگاه استاندارد و
حتی سرفصل مورد تائید شورای عالی انقلاب فرهنگی را دارد و اکثر
منابع درسی این دانشگاه سرفصل برای تحصیلات تکمیلی و ارجاع
برای آزمون کارشناسی ارشد است.