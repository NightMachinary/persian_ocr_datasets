25023
این ادعا صحیح است؟
من نمی‌دانم. در خاطرم نیست؛ چراکه پرونده آنها نیز در درست من
نبود. از حزب توده یک عده آمدند و گفتند ما طرفدار نظام هستیم و اگر
مطلبی داشتید ما رابط شما با حزب هستیم که گفتم هر وقت لازم باشد به همه
شما خبر می‌دهیم.
شما دیداری با کیانوری در زندان داشته‌اید. شرح ماجرای آن
چیست؟
آن موقع یک زندانی داشتیم که در زمان شاه هم استفاده می‌شد که اینها و
دیگر گروه‌های کمونیستی را در آنجا نگه می‌داشتند. زندانی‌های
آقای ری‌شهری هم از دادگاه ارتش به آنجا فرستاده می‌شدند و من
به‌عنوان دادستان کل، نظارت می‌کردم. یک روز برای بازدید از
افرادی که گزارش عدم بررسی پرونده‌شان به آنجا رسیده بود، رفتم و
در سلول‌های انفرادی با طبری و کیانوری مواجه شدم. آنجا معتقد
بودند ما در حال کمک به نظام و انقلاب هستیم، بعد در اعترافاتشان مسئله
دیگری روشن شد. در میان صحبت‌ها هم حاضر نبودند درباره
جاسوسی برای شوروی و خیانت مصاحبه کنند. آن موقع پرونده
آنها ناقص بود که به آقای ری‌شهری گفتم پرونده آنها سریع‌تر تکمیل
شود. کیانوری در آنجا به من گفت اینها از من می‌خواهند بگو مسلمان
شده‌ای و برای من کاری ندارد اما همه به شما می‌خندند. من سال‌هاست