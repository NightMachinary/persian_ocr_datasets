12210
جریمه 2 تا 5 برابری برای گران‌فروشان
مرتضی ممیزی در گفت‌وگو با ایسنا، با اشاره به نوع برخورد قانون با
مسئله گران‌فروشی، اظهار کرد: قانونی که در رابطه در کشور اجرا
می‌شود، قانون نظام صنفی بوده و قانون‌گذار تا مرتبه سوم مجازات
پلمب را برای گران‌فروش تعیین نکرده است.
وی افزود: بر اساس قانون اگر صنفی که تخلف گران‌فروشی داشته بیش
از سه بار تخلف خود را تکرار کند، متخلف با پلمب واحد تنبیه خواهد شد
که البته باید توجه داشت حتما باید سه بار در طول یک سال پرونده تشکیل
شود و مرتبه چهارم تخلف در سال بعد تکرار شود، مجازات پلمب برای
آن در نظر گرفته نمی‌شود.
این مسئول با بیان اینکه در حال حاضر قانون تعزیرات در حال تغییر
است، ادامه داد: بر حسب میزان تخلف، فرد گران‌فروش 2 تا 5 برابر بیشتر
جریمه می‌شود که این میزان به تعداد تکرار تخلف نیز بستگی دارد.
مدیرکل تعزیرات حکومتی استان زنجان با تاکید بر لزوم رفتار
مناسب مصرف‌کننده در قبال گران‌فروشی، تصریح کرد:
مصرف‌کننده با رفتار صحیح خود می‌تواند جلوی گران‌فروشی و
رواج آن را بگیرد.
ممیزی تصریح کرد: مصرف‌کننده باید بیاموزد که در هنگام خرید هر
کالایی فاکتور خرید دریافت کند تا بتواند در صورت نیاز