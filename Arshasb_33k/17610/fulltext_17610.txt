17610
سانچو در دورتموند ماندنی شد
به گزارش ایسنا و به نقل از کیکر، سانچو فصل درخشانی را با بوروسیا
دورتموند تجربه کرد.
این بازیکن انگلیسی موفق شد در فصل قبل بوندسلیگا 17 گل به ثمر
برساند و 17 پاس گل هم بدهد تا بهترین بازیکن تیمش باشد.
خبرهای زیادی درباره پیوستن سانچو به شیاطین سرخ به گوش
می‌رسید که باشگاه دورتموند به این موضوع پایان داد.
میشائیل زورک، مدیر ورزشی دورتموند تاکید کرد که اجازه
جدایی به سانچو داده نمی‌شود.
او گفت: تصمیم نهایی درباره سانچو گرفته شد. او فصل بعد هم در
دورتموند بازی خواهد کرد. سانچو تا سال 2023 با ما قرارداد دارد و
رقم قرارداد او را هم افزایش داده‌ایم.
به این ترتیب جدایی این بازیکن جوان از زنبورها منتفی شد و او فصل بعد
هم در بوندسلیگا بازی خواهد کرد.
سانیول: بعد از ضربه سر زیدان به ماتراتزی دو سال با او حرف نزدم
به گزارش ایسنا و به نقل از اسپورت، زین الدین زیدان در جام جهانی
2006 با ضربه سری که در دقایق پایانی به ماتراتزی مدافع ایتالیا زد با
کارت قرمز داور از بازی اخراج شد و همین کافی بود تا فرانسه در این
بازی تن به شکست دهد و از بالا بردن جام قهرمانی بازماند.