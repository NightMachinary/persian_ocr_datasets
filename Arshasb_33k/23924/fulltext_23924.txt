23924
بختیاری در گفت‌وگو با ایسنا با بیان اینکه حمایت بهزیستی از
کودکان مبتلا به اوتیسم در بعد آموزشی و توانبخشی است، اظهار
کرد: از آنجا که هزینه‌های صرف‌شده برای هر کودک اوتیسم زیاد
است، تمامی افراد پذیرش‌شده از سوی بهزیستی به‌عنوان تنها متولی
این امر مورد حمایت مالی قرار گرفته و هزینه‌هایی بابت معالجات
کاردرمانی، گفتاردرمانی، آموزش‌ها و مهارت‌های خودیاری،
آموزش‌های شناختی و حذف رفتارهای زائد به آنان پرداخت
می‌شود.
وی به هزینه‌های صرف‌شده برای کودکان اوتیسمی اشاره و تصریح
کرد: پرداخت مستمری ماهیانه ( بسته به شرایط افراد متفاوت است)،
هزینه‌های درمانی، هزینه‌های تحصیلی دانش‌آموزان درگیر با
اوتیسم، کمک‌های موردی به افراد معرفی‌شده دارای شرایط و
وام‌های خوداشتغالی برای خانواده این افراد از کمک‌های
سازمان‌های بهزیستی است و لازم به ذکر است که پس از جریان ویروس
کرونا در کشور، شهریه‌ تحصیلی از سوی مرکز اوتیسم از کودکان
اوتیسمی دریافت نشده است.
صاحب‌امتیاز مرکز توانبخشی اوتیسم چهارمحال و بختیاری به
خانواده‌ها توصیه کرد که در صورت مشکوک بودن فرزند خود به
اوتیسم و اختلالات رفتاری، هرچه‌سریع‌تر نسبت به درمان وی اقدام