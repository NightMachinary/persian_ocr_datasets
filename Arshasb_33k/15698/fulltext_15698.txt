15698
تا به این رکورد برسد و از کاپیتان در بازی های رسمی لیگ اروپا استفاده
کند. اسپانیا قرار است به مصاف سوییس و آلمان برود.
راموس به دنبال ثبت دو رکورد جدید در سوپرجام اسپانیا
به گزارش ایسنا و به نقل از بی ساکر، سرخیو راموس سوپرجام اسپانیا را
پیش رو دارد و می تواند به عنوان بازیکن رئال مادرید بیشترین حضور
را در تاریخ این رقابت ها داشته باشد. کاپیتان سفیدپوشان در دیدار
پنجشنبه شب مقابل اتلتیک بیلبائو برای چهاردهمین بار در سوپرجام به
میدان می رود و از رکورد 13 بازی ایکر کاسیاس عبور می کند. در تیم
کنونی مادرید، مارسلو (9 بازی) و کریم بنزما (هشت دیدار) پس از
راموس بیشترین تجربه را در این جام دارند.
مدافع اسپانیایی که تاکنون چهار با فاتح سوپرجام شده است برای
نخستین بار در سال 2007 مقابل سویا در این جام به میدان رفت. پس از آن
در هفت دوره ای که تیمش حضور داشت هیچ یک از بازی ها را از دست
نداد. دیگر حریفان راموس، والنسیا، بارسلونا و اتلتیکومادرید
بودند. روخی بلانکو حریف سال پیش مادرید در فینال سوپر جام بود و
مدافع اسپانیایی گل تعیین کننده ای در ضربات پنالتی به ثمر رساند.
راموس به همراه مارسلو می توانند با قهرمانی در سوپرجام 2021 از
رکورد پاکو خنتو عبور کنند و پرافتخارترین بازیکنان مادرید در
این جام لقب بگیرند.