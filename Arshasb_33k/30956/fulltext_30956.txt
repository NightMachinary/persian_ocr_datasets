30956
کریمی افزود: از مردم تقاضا دارم که به سایت‌ها توجه نکنند، این
سایت‌های آنلاین به واقع نابود کننده هستند و باعث افزایش
قیمت‌های این چنینی همین سایت‌ها هستند.
کریمی محل معامله خودرو را در نمایشگاه و دفاتر اسناد رسمی دانست و
افزود: محل معامله‌های ماشین نمایشگاه‌های خودرو است نه
آپارتمان‌های شخصی؛ متاسفانه امروز شاهد آن هستیم که برخی حتی
معاملات میلیاری خود را در آپارتمان‌های شخصی و به اصطلاح
خارج از نمایشگاه و فضای رسمی انجام می‌دهند که خود آن باعث
مشکلات عدیده‌ای می‌شود.
وی افزود: معامله باید با حضور کارشناس باشد تا کیفیت خودرو،
تصادفی نبودن آن، شماره صحیح شاسی و تمامی موارد بررسی شود تا
اتفاقا ناخوشایندی رخ ندهد، اما امروز شاهد آن هستیم ماشین دو یا سه
میلیاردی را معامله کرده و چک می‌گیرند و وقتی برای نقد کردن چک به
بانک می‌روند متوجه مشکل دار بودن چک می‌شوند و یا حتی برعکس
بدون استعلام خودرو از مراجع قانونی خودرو را خریداری
می‌کنند و بعداً متوجه می‌شوند به وسیله این خودرو کارهای ضد
امنیتی، ضد اخلاقی و حتی قاچاق انجام شده است، اما اگر تمامی این
معاملات در نمایشگاه صورت بگیرد کارشناس در برابر تمامی این
موارد مسئول است.