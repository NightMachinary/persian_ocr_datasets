16371
رعایت پروتکل‌های بهداشتی در مطب‌های کرمان چگونه است؟
محمدصادق بصیری ظهر امروز 22 شهریورماه در جلسه ستاد مقابله با
کرونا استان کرمان گفت: حدود103 هزار بازرسی در کل کشور
انجام شده است کهحدود 20 درصد آن در استان کرمان انجام می‌شود.
وی با اشاره به نحوه اجرای پروتکل‌های بهداشتی در مطب‌های
پزشکان تصریح کرد: متاسفانه شاهد هستیم پروتکل‌های بهداشتی
در بسیاری از مطب‌ها رعایت نمی‌شود و با توجه به نزدیکی فصل سرما و
بسته شدن فضاها، لذا باید یک فکر اساسی در خصوص مطب پزشکان
صورت بگیرد.
معاون سیاسی، امنیتی و اجتماعی استاندار کرمان اظهار
کرد:بازرسی و نظارتبر مطب پزشکان و دیگر مراکز خصوصی درمانی
مانند آزمایشگاه‌ها برعهده معاونت بهداشتی و معاونت درمان
دانشگاه علوم پزشکی است که باید در این راستا اقدام و نظارت های
جدی صورت گیرد.
دکتر حمیدرضا رشیدی رییس دانشگاه علوم پزشکی کرمان نیز در این
جلسه با تاکید برآنکه باید نظارت جدی‌تری بر نحوه اجرای
پروتکل‌های بهداشتی در مطب‌ها داشته باشیم، تصریح کرد: باید
شیوه‌نامه‌های بهداشتی هم توسط کادر درمانی در مطب ها و هم توسط
بیماران و مراجعین رعایت شود.