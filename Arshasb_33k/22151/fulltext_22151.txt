22151
لزوم پویایی شورای اطلاع رسانی کرمان متناسب با مسائل روز
عباس تقی‌زاده امروز 23 دی ماه در جلسه شورای اطلاع‌رسانی و کمیته
اطلاع‌رسانی ستاد کرونای استان کرمان اظهار کرد: محتوای
کارشناسی و علمی علاوه بر اطلاع رسانی مورد نیاز مردم است و رسانه ها
در این زمینه با مشارکت پزشکان و دیگر متخصصان موفق به تولید و
انتشار محتواهایی شدند که ثمره آن توسعه فرهنگ سلامت بود.
وی با اشاره به نقش رسانه‌ها در ارتقای مشارکت سیاسی و حضور مردم در
انتخابات شورای شهر و روستا و ریاست جمهوری 1400 بیان کرد:
تمهیدات لازم برای مشارکت مردمی با توجه به بیماری کرونا ویروس
اندیشیده و فراهم خواهد شد.
تقی زاده به لزوم دریافت گواهی عدم سوپیشینه داوطلبان انتخابات
شهر و روستا و اعتبار سه ماهه این گواهی اشاره و اعلام کرد: ثبت‌نام
داوطلبان شورای شهر از 20 اسفند 1399 و روستاها از 6 فروردین
1400 آغاز می‌شود.
مدیرکل روابط عمومی استانداری کرمان همچنین به برنامه‌های دهه
فجر انقلاب اسلامی و دستورالعمل‌های رسانه‌ای این ایام اشاره و اظهار
کرد: تعمیق‌بخشی به گفتمان انقلاب اسلامی، تقویت نظام سیاسی
برآمده از انقلاب اسلامی و تشریح خدمات دولت سه رویکرد
برنامه‌های تبلیغی و اطلاع‌رسانی مدنظر ایام‌الله دهه فجر است.