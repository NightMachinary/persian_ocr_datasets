18381
جفری هم زمانی که مانند رئیسش ترامپ می‌گوید،دولت آمریکا
دنبال یک روند سیاسی است که منجر به تغییر رفتار نظام سوریه شود نه
خود آن به این شرط که دولت سوریه حمایت از گروه های تروریستی
(حزب‌الله و گروه‌های مقاومت فلسطین) را متوقف و روابطش با ایران را
قطع کند، دروغ می‌گوید. اینها شروطی هستند که شروط دیگری را به
دنبال دارند و منجر به تضعیف حکومت سوریه و از دست رفتن هویت
ملی، حاکمیت و استقلال آن میشود.
رهبری سوریه پیشنهادهای ده‌ها میلیاردی کشورهای حوزه خلیج
فارس برای پذیرش شروط مذکور یعنی دور ماندن از ایران و توقف
حمایت از بازوهای محور مقاومت را رد کرد.
گمان نمی‌کنیم که مقامات سوریه گرفتار همان دامی شوند که
همتایان عراقی، لیبیایی و سازمان آزادیبخش فلسطین (ساف) در آن
افتادند و این وعده‌های آمریکا را باور کردند و در نهایت منجر به حمله
نظامی شد، صدام بالای چوب دار رفت، یاسر عرفات ترور و نظام معمر
قذافی، رهبر سابق لیبی سرنگون شد.
به عقیده ما، رهبری محور مقاومت زمانی که از همان روز اول به
تجاوزات اسرائیل و آمریکا پاسخ نداد و سیاست خویشتن‌داری را در
پیش گرفت،دچار اشتباه شد. از همان روز اول باعث گستاخی
آمریکایی‌ها و اسرائیلی‌ها و ستون پنجم آن‌ها در منطقه، ادامه