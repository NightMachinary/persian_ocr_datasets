6590
مجوز رسمی اداره کل ورزش و جوانان استان را داشتیم. از طرفی به
طور کامل پروتکل‌های بهداشتی را رعایت کردیم؛ به این صورت
که پیست را هر دو روز ضدعفونی و مسابقات 100 متر را در هشت دسته
برگزار کردیم، در سایر ماده‌ها هم تمهیدات لازم را برای جلوگیری از
تراکم جمعیت اتخاذ کرده بودیم.
دبیر هیات اصفهان با بیان اینکه مساباقت در ماده‌های دوی 60، 100،
600، 800 متر و پرش طول انجام شد، ادعا کرد که در روزهای
برگزاری مسابقات(12 و 13 تیر) وضعیت استان اصفهان از نظر شیوع
کرونا خیلی زیاد نبوده اما با بررسی آمار روزانه وزارت بهداشت،
درمان و آموزش پزشکی از تعداد مبتلایان و وضعیت شهرها این
موضوع روشن می‌شود که نام اصفهان 11 تیر یعنی یک روز قبل از
مسابقات در لیست شهرهای با وضعیت هشدار قرار داشته است.
هرچند دبیر هیات اصفهان می‌گوید مسابقات قهرمانی کشور در
آینده برگزار می‌شود و باید مسابقات استانی و انتخابی استان را برگزار
کرد اما هنوز زمان دقیقی برای مسابقات کشوری اعلام نشده است حتی با
اینکه بر اساس تقویم فدراسیون، قرار بود مسابقات جایزه بزرگ در
رده‌های بزرگسالان روزهای 26 و 27 تیر ماه برگزار شود اما به دلیل
وضعیت شیوع کرونا این مسابقات به تعویق افتاد و زمان دیگری برای
آن مشخص نشده است.