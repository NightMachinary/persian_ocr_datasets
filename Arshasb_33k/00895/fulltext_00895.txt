895
کرد که قبیله او آماده حمایت و پشتیبانی از دستگاه‌های امنیتی عراق و
حضور در عملیات‌ها و تعقیب عناصر داعش است.
طبق گفته منابع عراقی، قبیله العبید همچنین با توزیع سلاح میان
اعضای خود کشیک‌های شبانه‌ای را برای حفاظت از الحویجه در برابر
حملات احتمالی و غافلگیرکننده عناصر داعش انجام می‌دهد.
طبق گزارش العربی الجدید، آمادگی قبایل عراق تنها منحصر به استان
کرکوک نبوده، بلکه شامل استان‌های دیگر مانند دیالی و صلاح‌الدین
نیز می‌شود که اخیراً شاهد حملات و فعالیت مجدد عناصر داعش بودند.
پیشتر نیز عشایر استان دیالی عراق برای کمک به نیروهای حشد شعبی در
نبرد با بقایای عناصر تکفیری داعش اعلام آمادگی کرده بودند.
در همین راستا، علی الربیعی، از شیوخ عشایر استان دیالی در سخنانی در
این باره اظهار کرد: عشایر عراقی در نشستی مشترک تمامی حملات
تروریستی به نیروهای حشد شعبی در صلاح الدین و دیگر استان‌ها را به
شدت محکوم کردند.
آمادگی قطر برای میانجیگری بین ترکیه و عربستان
به گزارش ایسنا، به نقل از شبکه خبری روسیا الیوم، مطلق القحطانی،
فرستادهویژه وزیر خارجه قطر در امور مبارزه با تروریسم در همایشی
گفت: قطر منابع درآمدی حیاتی و استراتژیک دارد و در یک منطقه
حیاتی، ژئوسیاسی و اقتصادی مهم واقع شده است. اما در عین حال نیز