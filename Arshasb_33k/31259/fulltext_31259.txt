31259
وی افزود: با انجام اقدامات گسترده اطلاعاتی، محل اختفای
قاچاقچیان و محموله موادمخدر و همچنین زمان برنامه‌ریزی شده
جهت انتقال محموله به عمق کشور مشخص و مرزداران در قالب چندین
تیم پوششی و عملیاتی منطقه مورد نظر را در کنترل خود قرار دادند و با
هدایت عملیاتی و پشتیبانی اطلاعاتی مرزبانی استان توانستند،
محموله موادمخدر را کشف کنند.
فرمانده مرزبانی استان سیستان و بلوچستان تصریح کرد: سوداگران
مرگ که خود را در محاصره می‌دیدند و توان مقابله با مأموران را
نداشتند، از محل متواری و مرزداران موفق شدند در پاک سازی منطقه
ضمن توقیف یک دستگاه خودروی تویوتا ، 936 کیلوگرم انواع
موادمخدر شامل 637 کیلوگرم تریاک و 299 کیلوگرم حشیش که به
طرز ماهرانه‌ای در داخل خودرو مخفی شده بود را کشف کنند.
سردار ملاشاهی با بیان اینکه شناسایی و دستگیری متهمان این پرونده
در دستور کار این فرماندهی قرار دارد، خاطرنشان کرد: مجموعه
مرزبانی با اشراف اطلاعاتی و حضور خود در تمام نقاط مرزی استان
اجازه نمی‌دهد قاچاقچیان و مخلان نظم و امنیت در هیچ نقطه‌ای از استان
احساس امنیت و آرامش کنند.