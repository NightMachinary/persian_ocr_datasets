18841
کارگردان تلویزیونی تبدیل شود. بیرانوند در این مسابقه هشت سیو
داشت و با امتیاز 1/ 8 بهترین بازیکن تیمش شد. روی دو گلی هم که او
خورد واقعا کاری از دستش برنمی‌آمد. روی گل اول بیرو با یک پرش
عالی شوت گرت بیل در ضربه ایستگاهی را از سه کنج دروازه بیرون
کشید اما توپ برگشتی را وینیسیوس وارد دروازه کرد. گل دوم هم
موقعیت تک‌به‌تک کامل بود که جیوانی لو سلسو به راحتی توانست
توپ را از بیرو عبور دهد. با این حال نمایش درخشان علیرضا سیلی از
ستایش‌ها را نثار او کرده است.
در پایان هفته آخر مرحله گروهی لیگ قهرمانان اروپا بیرانوند
به‌عنوان بهترین گلر مسابقات در ترکیب تیم منتخب قرار گرفت و حالا
همه امیدواریم او بیش از گذشته در ترکیب آنتورپ مورد استفاده قرار
بگیرد. آقای ایوان لکو، سرمربی آنتورپ بعد از بازی سعی کرد با نگاهی
واقع‌گرایانه، روحیه هر دو دروازه‌بانش را حفظ کند. او گفت:
«بیرانوند توانمندی فنی زیادی دارد اما این گناه او نیست که ما دو
دروازه‌بان خوب داریم. نمی‌خواهم از بازی بیرانوند برابر تاتنهام
یک داستان بزرگ بسازم. می‌دانم که فشار زیادی روی او به ویژه از سوی
ایرانی‌هاست. بیرانوند باید با آنها کنار بیاید اما ما نباید تحت فشار هیچ
تصمیمی بگیریم.» بیرانوند دو اردوی قبلی تیم ملی را از دست داده بود و
می‌رفت تا موقعیتش به خطر بیفتد اما حالا شرایط تغییر کرده و علیرضایی