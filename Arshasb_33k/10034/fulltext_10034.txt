10034
وی ادامه داد: در این جلسه پس از قرائت قرآن ابتدا نماینده دادستان
کیفرخواست را قرائت کرد و بر اساس بند «ث» ماده 2 قانون جرم سیاسی
علیرضا زاکانی را متهم به نشر اکاذیب کرد و سپس با دعوت رئیس
دادگاه نمایندگان وزارت اطلاعات شکایت خود را با ذکر دلایل
مطرح کردند. بعد از آن آقای زاکانی در سخنانی مشروح و مفصل با ذکر
دلایل و شواهد از خود دفاع کرد.
مومنی راد تصریح کرد: هیئت منصفه پس از استماع سخنان شاکی و
مشتکی عنه و مطالعه پرونده آنان تشکیل جلسه داد و پس از مشورت و ارائه
دیدگاه های مختلف با رای گیری به اتفاق آرا متهم را مجرم ندانست.
بدین ترتیب نخستین دادگاه متهمان سیاسی که بر اساس اصل 168
قانون اساسی و نیز قانون جرم سیاسی باید با حضور هیئت منصفه برگزار
شود، تشکیل شد.
مومنی راد یاداور شد: قانون جرم سیاسی در 29 اردیبهشت سال 95 به
تصویب مجلس شورای اسلامی و نیز به تایید شورای نگهبان رسید.
تشکیل این دادگاه گام بلندی در راستای اهداف نظام مقدس جمهوری
اسلامی و نیز از اقدامات رییس محترم قضاییه در پیشبرد عدالت قضایی
وصیانت از حقوق عامه می باشد.
سخنگوی هیات منصفه مطبوعات افزود :براساس اصل 168 قانون
اساسی، «رسیدگی به جرایم سیاسی و مطبوعاتی علنی است و با حضور