22570
است که دست آن‌ها را بگیریم و کمک کنیم تا این تحریم‌ها را با هم بشکنیم،
این کار با این آدم‌ها شدنی است. اگر قرار است کار اصولی انجام شود،
باید فعالان اقتصادی را با اطمینان در تدوین برنامه هفتم توسعه
مشارکت دهیم.
در ادامه علی رسولیان، معاون هماهنگی امور اقتصادی استانداری
خراسان رضوی، گفت: هر چه ما جلسه ستاد تسهیل برگزار کنیم و هر
چقدر یک به یک به بنگاه‌های فعالان اقتصادی برویم، اگر سیاست‌های
درست حمایت از تولید نباشد به نتیجه‌ای نخواهیم رسید. اصلا قرار
نیست معاون اقتصادی استاندار تمام فعالان اقتصادی استان را بشناسد
اما من تقریبا در این جلسه همه را می‌شناسم. حتما ایرادی در کار ما بوده و
ایراد هم این است که مشکلی وجود داشته و به ما مراجعه کرده‌اند.
وی افزود: دستورالعمل‌ها، فرایند و فضای کسب‌ و کار باید به قدری
راحت باشد که نیاز نباشد رده‌های مختلف را طی کنند، به داخل
استانداری برسند و من آن‌ها را بشناسم اما متاسفانه این مساله وجود
دارد. سیاست‌های تولید باید در نظر گرفته شود و این کار باید با اصلاح
قانون و بخشنامه‌ها اتفاق بیفتد.
در بخش دیگری از این مراسم محمدرضا مس‌فروش، رییس سازمان
صنعت، معدن و تجارت استان خراسان رضوی در خصوص تناسب
تولید با اقلیم عنوان کرد: اگر ما سرعت بگیریم و از معیارهای زیست