28311
علیرضا معصومی در گفت‌وگو با ایسنا از اعلام پذیرش مرحله تکمیل
ظرفیت در دوره‌های کاردانی فنی، کاردانی حرفه‌ای، مهندسی
فناوری و کارشناسی حرفه‌ای (ناپیوسته) نظام آموزش مهارتی
مهرماه سال 1399 در بهمن‌ماه این دانشگاه خبر داد.
وی بیان کرد: ثبت‌نام در مرکز علمی کاربردی جهاد دانشگاهی
بیرجند در مقطع کاردانی در رشته‌های حقوق ثبتی، امور فرهنگی،
فناوری اطلاعات و گیاهان دارویی و در مقطع کارشناسی در
رشته‌های حقوق اداری (ویژه شاغلین)، حقوق ثبتی، مهندسی
فناوری اطلاعات و مدیریت امور فرهنگی انجام می‌شود.
رئیس مرکز علمی کاربردی جهاد دانشگاهی بیرجند ادامه داد:
دانشجویان این مرکز علمی کاربردی که در رشته امور زراعی گیاهان
دارویی تحصیل کنند، از برگزاری مباحث عملی و کارورزی رشته
خود در مجتمع تحقیقات گیاهان دارویی جهاد دانشگاهی و نیز از
حمایت‌های کارآفرینانه و تجاری سازی در مرکز نوآوری و
شکوفایی جهاد دانشگاهی خراسان جنوبی با موضوع عناب
برخوردار خواهند بود.
معصومی اظهار کرد: همچنین با توجه به شرایط موجود، تمامی
آموزش‌های غیر عملی دروس و آزمون‌ها در بستر سامانه آموزش
الکترونیک جهاد دانشگاهی (امجد) و در نوبت عصر انجام می‌شود.