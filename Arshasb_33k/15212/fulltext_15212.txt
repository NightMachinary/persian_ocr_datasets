15212
دوران پساکرونا و وحدت 
به گزارش ایسنا، در ادامه بخش‌هایی از یادداشت محمدتقی
فاضل‌میبدی در روزنامه شرق می‌خوانیم: نماز جمعه به‌عنوان یک
عامل وحدت‌بخش در ادبیات پس از انقلاب ما تلقی شده است. قرار بر این
بود که نمازجمعه‌های بعد از انقلاب پایگاه‌هایی باشند که مردم هفتگی
در آن جمع شده و هم دست به‌سوی خداوند دراز کنند و عبادت کنند و
هم در کنار آن بروز و ظهوری از زندگی اجتماعی مؤمنانه‌شان را به
نمایش بگذارند و در کنار هم با آرامش تعامل کنند. برای خودشان،
جامعه اسلامی و مسلمانان جهان رفاه و آسایش طلب کنند. در واقع
بنیان نمازجمعه در ایران بعد از انقلاب قرار بود چنین گذاشته شود که
تضادها و اختلاف‌ها را در جامعه کم کند. بالاخره عبادت فقط این نیست
که انسان در موقعیتی قرار بگیرد که تنها با خدا صحبت کند بلکه در کنار
ارتباط با خداوند باید ارتباط با جامعه و حفظ سلامت و سعادت جامعه هم
در خلال این عبادت دیده شود و بنیان آن گذاشته شود. اینها بخش‌هایی
از رسالت‌های اصلی نمازجمعه است. در این میان چون نماز جمعه باید
وحدتی در جامعه میان افراد مختلف، نظرهای مختلف، گروه‌ها و
نژادهای مختلف، در برخی مناطق میان اقوام مختلف ایجاد کند،
بنابراین باید از هر چیزی که موجب تنش، اختلاف و شکاف در جامعه
باشد، پرهیز کند. ‌متأسفانه ما در این چند سال شاهد پاره‌ای از خطبا