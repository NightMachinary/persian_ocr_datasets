6758
باید تاریخی به دانشگاه‌ها برای اتمام سال تحصیلی فعلی اعلام شود/
بهترین زمان برای حذف کنکور است
به گزارش ایسنا، محمدمهدی زاهدیرئیس کمیسیون آموزش و
تحقیقات مجلس در این نشست با انتقاد از اینکه در این مدت حضور
کمرنگی را از نظر رسانه ای از وزارت علوم شاهد بودیم، گفت: در حالی
که می توانست در این رابطه مدیریت جدی را داشته باشد، معاونت
پژوهشی و پارک های علم و فناوری کارهای خوبی انجام دادند اما کاش
در موردآنها اطلاع‌رسانی می شد.
وی با بیان اینکه توانمندی وزارت علوم بالاست و جامعه از آن انتظار
خاصی دارد و باید حضور پررنگ داشته باشد، افزود: سال‌ها بود که
دوست داشتیم ارتباط تنگاتنگی میان وزارت بهداشت و علوم ایجاد
شود، اما نشد و در این شرایط باید تعاملات و پیوندها عمیق‌تر شود.
زاهدی با بیان اینکه بیوتروریسم بحثی جدی است و در مورد بحث های
ژنتیکی، شیمی و بیوشیمی، وزارت علوم باید پای کار باشد، ادامه داد:
نباید به این شکل باشد که وزارت بهداشت دارو و واکسن تهیه کند بلکه
وزارت علوم می تواند ورود کرده و کمک کند، چرا باید در ساخت
کیت مشکل داشته باشیم؟ باید دانشگاه‌ها و پارک های علم و فناوری به این
مهم توجه کنند و دانشگاه و وزارت علوم در حوزه مبارزه با کرونا از نظر
سخت افزاری و نرم افزاری پرچمدار باشد.