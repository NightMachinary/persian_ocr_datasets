20943
برگزاری مراسم افتتاحیه ای که تلاش شده بود پروتکل های بهداشتی و
فاصله اجتماعی به صورت حداکثری رعایت شود، شهردار اصفهان
برای افتتاح بوستان سایه به شهرک شهید کشوری رفت.
حضور شهردار اصفهان در این شهرک با حضور جمعی از شهروندان این
منطقه همراه شد که در اعتراض به مشکلاتی همچون بی توجهی به این
شهرک، نبودن فضای سبز کافی، حمل و نقل عمومی مناسب و مطالبات
دیگری همچون نبود درمانگاه، مدرسه دولتی و حتی نانوایی مناسب
در این شهرک اعتراض داشتند و با در دست داشتن پلاکادرهایی از ساعت
ها قبل به استقبال شهردار اصفهان آمده بودند.
شهروندان گلایه مند در حاشیه این مراسم تلاش می کردند با نزدیک
شدن به شهردار اصفهان و اعضای شورای شهر مطالبات خود را به گوش
مسئولان برسانند، مطالباتی که شاید بیشتر آنها در حوزه اختیارات
شهرداری نبود و تنها بازگو کردن و اینکه گوش شنوایی برای شنیدن
این مشکلات و درد و دل ها وجود دارد برای شهروندان کافی بود،اما نه
در شرایطی که به اذعان همه پزشکان و متخصصان و کارشناسان
سلامت، شهروندان باید از چنین تجمعاتی دوری کرده و یا حداقل
فاصله دو متری خود را با دیگران رعایت کنند. دریغ که سلامت
موضوعی است که در چنین شرایطی به فراموشی سپرده می شود.
شاید بسیاری از شهروندان گلایه مند گمان می کردند با زدن ماسک از