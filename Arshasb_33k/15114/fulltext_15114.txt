15114
خطیب جمعه شیراز با یادآوری اینکه دین مبین اسلام، تحول در دنیا و
آخرت را توامان مد نظر دارد، لزوم تحول در مدیریت را متذکر شد و
گفت: از ابتدای انقلاب تاکنون از یک نظام بروکراتیک رنج می‌بریم،
کاری که امکان انجام آن در یکی دو روز وجود دارد، خدای ناکرده در
نظام اداری ما گاه چند ماه طول می‌کشد و این یکی از دلایل عقب
ماندگیست.
او با بیان اینکه یکی از دلایل این مشکل را ساختاری دانست و با ذکر مثالی
از فرآیند صدور پروانه ساختمانی، بروکراسی اداری را عاملی موثر بر
هدر رفتن وقت و پول مردم برشمرد.
امام جمعه شیراز یکی از مهمترین وظایف مجلس را گام برداشتن برای
ارتقا بهره‌وری ذکر و خاطرنشان کرد: در بعد سیاسی امکان تحول در
چهارچوب قانون دیده شده و انجام می‌شود؛ اینکه هر چهارسال
یکبار انتخاباتی برگزار و امکان تحول فراهم می‌شود.
نماینده ولی فقیه در فارس در عین حال یادآور شد که انقلاب
هدفگذاریهایی دارد که با رای دادن محقق نمی‌شود، گفت: برای تحقق
این اهداف دلسوزان نظام و انقلاب باید آستین بالا زده و همت عالی
خرج کنند.
راه حل مشکلات اقتصادی تحول تولید است
آیت‌الله دژکام با بیان اینکه تا تولید متحول نشود مسائل اقتصادی حل