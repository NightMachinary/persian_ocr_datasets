11274
رئیس اداره منابع داوطلبی و خدمات داوطلبان جمعیت هلال احمر
استان خاطرنشان کرد: افرادی که مشمول کمک های جمعیت هلال
احمر هستند تقریبا شناسایی شده و بانک اطلاعاتی از آنها تهیه شده تا در
طرح هایی که اجرا می شود به آنها کمک شود.
مقتدری با بیان اینکه اگر سامانه ای برای ثبت اطلاعات افراد نیازمند بود
که بانک اطلاعاتی کامل تری داشتیم شاید موازی کاری ها کمتر می
شد، تصریح کرد: احتمال هم پوشانی در اهدای کمک ها به نیازمندان
وجود دارد ولی در جمعیت هلال احمر سعی می کنیم به افراد نیازمندی
کمک کنیم که توسط مددکاران ما شناسایی می شوند ولی تحت
پوشش بهزیستی و کمیته امداد نیستند.
وی با بیان اینکه باتوجه به شیوع ویروس کرونا امسال خیران و مردم
اصفهان مشارکت بیشتری برای کمک به نیازمندان داشته اند، یادآور
شد: تقاضای خیران برای کمک به نیازمندان در شب های قدر هرسال
بیشتر است و بخشی از این کمک ها نیز به صورت شبانه در بین خانواده های
نیازمند توزیع می شود.
رئیس اداره منابع داوطلبی و خدمات داوطلبان جمعیت هلال احمر
استان خاطرنشان کرد: جمعیت هلال احمر همیشه آمادگی دارد به
پشتوانه خیران و مردم، کمک های مردمی را در حوادث غیرمترقبه مثل
سیل و زلزله و یا بحران هایی مثل کرونا و نیز طرح هایی که در طول سال