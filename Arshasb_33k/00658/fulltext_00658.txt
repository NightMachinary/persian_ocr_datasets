658
آغاز طرح ارتقا امنیت اجتماعی در کهگیلویه و بویراحمد
سید علی ملک حسینی روز یکشنبه 22 تیرماه در حاشیه نشستی که به منظور
ارتقا امنیت اجتماعی در دادسرای عمومی یاسوج برگزار شد، گفت: با
توجه گزارشات و مطالبات مردمی در خصوص زیست شبانه، ایجاد
مزاحمت برخی اراذل و اوباش در ساعات پایانی شب از طریق رانندگی
نامتعارف، انجام حرکات خطرناک، ایجاد آلودگی صوتی و سلب
آسایش عمومی، این طرح اجرا می شود. وی اظهارکرد: مرحله نخست
طرح ارتقا امنیت اجتماعی در گام اول، به مدت یک ماه، با نظارت قضات
دادسرای مرکز استان، توسط تیم‌های عملیاتی نیروی انتظامی اجرا
خواهد شد. دادستان عمومی و انقلاب یاسوج خاطرنشان کرد:
خودروهای فاقد پلاک یا کسانی که پلاک‌ خودرو مخدوش دارند و با
انجام حرکات نامتعارف موجب سلب آسایش عمومی شوند، توقیف
و به پارکینگ هدایت خواهند شد. ملک حسینی تصریح کرد:
رانندگان خودروهای متخلف، به اتهام اخلال در نظم و سلب آسایش
عمومی، تحت پیگرد قرار می گیرند. به گزارش ایسنا به نقل از روابط
عمومی دادگستری کهگیلویه و بویراحمد، وی بیان کرد: امنیت
پایدار خط قرمز دستگاه قضایی بوده و با مخلین نظم و امنیت برخورد
قاطع و قانونی صورت خواهد گرفت.
آغاز طرح امداد و نجات زمستانه در یزد