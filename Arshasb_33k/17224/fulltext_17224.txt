17224
خاتمی با اشاره به اینکه زمان فصل عمرانی در استان زنجان اندک است لذا
باید کاری کنیم تخصیص‌منابع مالی و امکانات به‌هنگام اتفاق
بیافتد، افزود: در تخصیص اقلامی مانند قیر این موضوع اهمیت
بیشتری دارد، زیرا اگر در فصل خود انجام نشود از کیفیت آن کاسته
می‌شود.
عضو کمیسیون بهداشت مجلس شورای اسلامی با تاکید بر اینکه
ترسیم سیمای آب استان به تاخیر افتاده است، گفت: معتقدیم حق‌آبه ما
در استان به درستی لحاظ نمی‌شود؛ لذا حتما باید در سیمای آبی که برای
استان ترسیم می‌شود حقوق مردم به درستی دیده شود.
این مسئول با بیان این مطلب که باید اهتمام لازم برای حل مشکلات آبی
برخی از نقاط استان به ویژه روستاها وجود داشته باشد، تصریح کرد:
تامین آب مورد نیاز مردم جزو وظایف اولیه حاکمیت است که باید
برقرار شود.
نماینده مردم زنجان و طارم در مجلس شورای اسلامی، با اشاره به اینکه
در موضوع بازآفرینی شهری نیز عمدتا شهرهای کوچک ما با مشکل
مواجه هستند، افزود: در حوزه شهرسازی و ضمایم آن نیز باید قوای
کارشناسی تقویت و به روز شود تا در این زمینه عقب نباشیم.
وی با بیان این‌نکته که مطالبه‌گری حق مردم است و از دلایل وقوع
انقلاب این بود که مردم بتوانند از حق مطالبه‌گری خود استفاده کنند،