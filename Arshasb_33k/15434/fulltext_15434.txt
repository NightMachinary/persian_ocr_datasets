15434
نخست وزیر عراق اعلام کرد، الکاظمی در جریان دیدار با نیچروان
بارزانی، رئیس اقلیم کردستان در خصوص پرونده‌های مشترک میان
بغداد و اربیل به بحث و تبادل نظر پرداختند.
دو طرف در جریان این دیدار بر لزوم وحدت نظر و یکپارچگی مواضع
در مقابله با چالش‌های پیش روی این کشور تاکید کردند.
در این بیانیه همچنین آمده است، الکاظمی و نیچروان بارزانی در این
دیدار بر اهمیت تداوم رایزنی‌ها برای حل تمامی اختلافات تأکید
کردند و قانون اساسی را محور حل همه اختلافات و بهترین راهکار
دستیابی به توافق و خدمت‌ به ملت عراق قلمداد کردند.
نخست وزیر عراق و رئیس اقلیم کردستان همچنین بر تداوم هماهنگی
امنیتی میان نیروهای مسلح عراق با هدف ممانعت از نفوذ و فعالیت مجدد
باقیمانده‌های داعش، برقراری ثبات، بازگشت کامل آوارگان و
برگزاری انتخاباتی که بیانگر واقعیت اراده و انتخاب آزادانه ملت
عراق باشد، تاکید کردند.
دیدار امیر قطر با هنیه
به گزارش ایسنا، به نوشته روزنامه فرامنطقه‌ای القدس العربی، تمیم بن
حمد آل ثانی، امیر قطر در دوحه با هیئتی از جنبش حماس به ریاست
اسماعیل هنیه، رئیس دفتر سیاسی این جنبش دیدار کرد.
این دیدار به منظور تاکید بر حمایت دوحه از روند آشتی فلسطینی انجام