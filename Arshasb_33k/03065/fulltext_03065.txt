3065
استاندار گلستان: به احتمال زیاد در گمیشان به نفت می‌رسیم
هادی حق‌شناس در گفت‌وگو با ایسنا اظهار کرد: در هفته دولت امسال
به‌طور رسمی استقرار دکل حفاری و اکتشاف نفت در شهرستان
گمیشان در بخش شمال غربی استان گلستان آغاز می‌شود.
وی با اشاره به اینکه در هیچ جای دنیا نمی‌توان گفت که به‌طور قطع با حفر
یک چاه به نفت می‌رسند، افزود: بررسی‌های صورت گرفته نشان
می‌دهد، به احتمال زیاد در گمیشان به نفت می‌رسیم.
استاندار گلستان خاطرنشان کرد: در سال‌های قبل چند گروه خارجی
در محدوده آب‌های ایران در دریای خزر نقشه‌برداری کردند و در
بخشی نیز حفاری انجام شد اما به دلایل اقتصادی این کار متوقف شد.
حق‌شناس گفت: با توجه به اینکه حفاری در گمیشان در خشکی انجام
می‌گیرد، توجیه اقتصادی خواهد داشت.
وی بیان کرد: فرایند حفاری هر چاه نفت به‌طور میانگین بین 8 تا 10 ماه به
طول می‌انجامد.
استاندار گلستان در خصوص برنامه‌های فروش نفت در صورت موفق
بودن اکتشاف، گفت: کشورهایی که از طریق دریای خزر به آن‌ها
دسترسی داریم، خود تولیدکننده نفت هستند و طبیعی است که
نمی‌توان نفت را به آن‌ها فروخت. از طرف دیگر، انتقال نفت به
خلیج‌فارس نیز مقرون‌به‌صرفه نیست لذا باید این نفت تبدیل به فراورده