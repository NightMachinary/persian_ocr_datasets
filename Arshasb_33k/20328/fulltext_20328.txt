20328
دست‌های پشت‌پرده و البته حمایت‌های دولت ربط داده‌اند. در
فصول اخیر، چند تیم بوده‌اند که همواره به پرسپولیس اتهام زده‌اند که
قهرمانی‌اش پاک نیست؛ سپاهان، استقلال و تراکتور. هر سه این
باشگاه‌ها در فواصل مختلف، به پرسپولیس تاخته‌اند و قهرمانی آن را نه
در زمین فوتبال بلکه خارج از آن متصور شده‌اند. سپاهان، زمانی که
امیر قلعه‌نویی را به‌عنوان سرمربی در رأس کار می‌دید، همواره یکی از
منتقدان جدی پرسپولیس و قهرمانی‌های سریالی‌اش بود. امیر
قلعه‌نویی در چند نوبت از «دست‌های پشت پرده» حرف زد و با وجود
وعده‌دادن مبنی‌ بر این که بالاخره یک روز همه‌ چیز را می‌گوید، هرگز
نگفت منظورش از دست‌های پشت پرده چیست. در دو باشگاه دیگر اما
شرایط چندان ابهام زیادی نداشت؛ استقلال با فرهاد مجیدی به‌عنوان
سرمربی و تراکتور با محمدرضا زنوزی به‌عنوان مالک، موفقیت
پرسپولیس را حاصل کمک دولتی‌ها می‌دانستند. وجه اشتراک ادعای
این دو نفر هم عباس عراقچی، معاون وزارت امور خارجه است که حالا
تمامی فوتبالی‌ها می‌دانند او یک پرسپولیسی است. با این‌ حال و با وجود
اتهاماتی که متوجه عراقچی در این زمینه شده، هم فرهاد و هم زنوزی از
اتهامی که به معاون وزارت امور خارجه زده‌اند، عذرخواهی کردند
تا عراقچی یک «متهم اشتباهی» در این پرونده باشد.
داستان علاقه عباس عراقچی به پرسپولیس اگرچه قدیمی است ولی