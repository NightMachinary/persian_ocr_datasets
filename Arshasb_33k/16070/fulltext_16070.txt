16070
رحیمی: دیوان محاسبات مسئول تنظیم موتور اقتصادی دولت است
به گزارش ایسنا، صادق رحیمی حاکم شرع دیوان محاسبات کشور
در مراسم امروز معارفه خود در دیوان محاسبات ضمن گرامیداشت
یاد مرحوم عبداللهی حاکم شرع پیشین، گفت: مقام معظم رهبری بر
اهمیت جایگاه دیوان محاسبات تاکید داشتند و فرمودند این ابزار
نظارتی دقیق در اختیار مجلس قرار دارد.
وی افزود: دیوان محاسبات کار تنظیم موتور اقتصادی دولت به
معنای حاکمیت را در بخش درآمدها و هزینه ها برعهده دارد و دیوان
محاسبات به عنوان بازوی قوی نظارتی مردم بر ارکان دولت فعالیت می
کند.
حاکم شرع دیوان محاسبات کشور اظهار کرد: هنر دیوان محاسبات
تنها تشکیل پرونده نیست بلکه باید بازرسی های دیوان محاسبات
آنقدر قوی باشد که از وقوع تخلف پیشگیری کند.
رحیمی تاکید کرد: رئیس قوه قضائیه در جلسه هفته گذشته تاکید داشت
که هرکجا حیف و میل و تضییع حقوق بیت المال صورت می گیرد باید
محکم برخورد شود، برخی تخلف ها به صورت فردی انجام می شود که
چندان اهمیتی ندارد و با یک تذکر رفع می شود.
وی افزود: بذرپاش رئیس دیوان محاسبات کشور می تواند با استفاده
از اختیار قانونی خود به مدیران استان ها اعلام کند که اگر تضییع بیت