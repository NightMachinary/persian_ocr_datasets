27658
الصباح امیر این کشور اعلام کرد که وضعیت سلامت او پایدار است.
یک مقام ارشد در دیوان امیری کویت گفت که دیوان امیری دائماً با شیخ
مشعل آل احمد ، معاون رئیس گارد ملی در تماس است و وی به همه
اطمینان داده که وضعیت سلامتی امیر این کشور ، پایدار است و تحت
درمان های تجویز شده قرار دارد.
پیش از این برخی رسانه های اسرائیلی پنجشنبه شب مدعی درگذشت
امیر کویت در محل درمانش در آمریکا شده بودند.
روز یکشنبه نیز نخست وزیر کویت درباره وضعیت سلامت امیر 91
ساله این کشور گفت که شرایط او پایدار بوده و رو به بهبود است.
امیر کویت پس از یک عمل جراحی در کویت، از 23 ژوئیه برای تکمیل
روند درمان خود در آمریکا به سر می‌برد.
کویت 18 ژوئیه پس از بستری امیر این کشور در بیمارستان، از انتقال
بخشی از اختیارات او به نواف الاحمد الجابر الصباح (83 ساله)،
ولیعهد این کشور خبر داده بود.
امیر کویت سال 2019 یک سفر درمانی شش هفته‌ای به آمریکا داشت که
به دلیل شرایط جسمانی‌اش دیدار با دونالد ترامپ، رئیس جمهور
آمریکا را لغو کرد.