23981
مصطفی الکاظمی: تصمیم عراق در دست خود مردمانش خواهد بود/
حاکمیت کشور خط قرمز است
به گزارش ایسنا، به نقل از بغداد الیوم، مصطفی الکاظمی در اولین
سخنرانی تلویزیونی خود خطاب به عراقی‌ها گفت آزمونی که در پیش
روی وی قرار دارد، یک وظیفه ملی است که مسئولیت‌ آن بر دوش همگان
قرار دارد.
وی عنوان داشت، با وجود گذشت سال‌های مدید از سرنگونی نظام
سابق، اما خواسته‌های ملت عراق در نتیجه شکست‌هایی که همگان
متحمل مسئولیت آن هستند، محقق نشده است.
الکاظمی تعهد داد دولتی تشکیل دهد که خدماتی را به شهروندان ارائه
دهد و این دولت در انزوا و در اتاق‌های تاریک نباشد.
وی با بیان اینکه دولتش دولت عمل و نه حرف خواهد بود، تصریح کرد
که این دولت در خط مقدم دفاع از ملت در رویارویی با کرونا از طریق به
کارگرفتن تمامی امکانات داخلی و روابط خارجی برای مهار این
بحران می‌ایستد.
الکاظمی گفت: حاکمیت عراق خط قرمز است، ما از حاکمیت عراق
کوتاه نخواهیم آمد، دولت شبانه‌روز برای حفظ حاکمیت عراق
تلاش خواهد کرد. من تکرار می‌کنم که حاکمیت عراق مورد مناقشه
نخواهد بود، عراق متعلق به عراقی‌ها است.