23432
مرور هنر چوب و منبت‌کاری در حرم رضوی
رجبعلی لباف خانیکی در گفت‌وگو با ایسنا اظهار کرد: این ویژگی‌ها
بیش از هر جای دیگر در حرم مطهر رضوی مشاهده می‌شود. بیان همه
عناصر تزئینی حرم بسیار پر دامنه و از حوصله این مقاله خارج است. در این
مقوله به اختصار «هنر چوب و منبت کاری در حرم رضوی » را مرور می
کنیم.
وی خاطرنشان کرد: گذشته از کاربرد چوب در ساختار حجمی و
معماری حرم که از نظر هنری قابل ملاحظه نیست، دیگر سازه‌های چوبی
که کاربرد اعتقادی یا زیبایی شناسانه دارد و با استفاده از روش‌های
منبت، مشبک و معرق پرداخت شده‌اند، بعضا چنان زیبا آراسته شده‌اند
که گویی جواهرند.
او ادامه داد: این سازه‌های چوبی بسیار متنوع و عمدتا درها، پنجره‌ها،
ارسی‌ها، صندوقچه‌ها، رحل‌ها، ضریح‌ها و منبرها را شامل شده و در
حال حاضر در اماکن حرم مطهر، موزه‌ها و یا در خزانه آستان قدس
رضوی نگهداری می‌شود.
در و پنجره و ارسی
لباف خانیکی تصریح کرد: با توجه به جنبه‌های قدسی و سیاسی بنای
اولیه حرم مطهر و نیز هدایا و نفایسی که قطعا در آن وجود داشته، از همان
ابتدا احتمالا در و حفاظ داشته اما در متون تاریخی به وضوح به آن اشاره