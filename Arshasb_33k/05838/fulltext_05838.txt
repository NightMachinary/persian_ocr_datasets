5838
نیاز است تا در آغاز کار، حداکثر مساحت لازم برای ایجاد بیمارستان
جامع استان گیلان در نظر گرفته شود.
رئیس شورای قضایی استان گیلان با اشاره به اینکه امروزه گردشگری
پزشکی در دنیا رواج دارد گفت: استقرار یک بیمارستان جامع دارای
تخصص های گوناگون همراه با ایجاد مراکز رفاهی و اسکان در کنار
آن، علاوه بر سهولت مراحل درمانی و آرامش خاطر اطرافیان بیمار،
موجب توسعه گردشگری و ارتقا ظرفیت های اقتصادی استان گیلان
نیز خواهد شد.
وی یادآور شد: گیلان دارای پزشکان نخبه ای است که در صورت مهیا
بودن زیرساخت ها، امکانات و تجهیزات پزشکی لازم می توانند در
زادگاه خود، بهترین خدمات پزشکی را ارایه کنندو مردم لایق
گیلان نیز در صورت برخورداری از مراقبت های پیشرفته پزشکی در
داخل استان نیازمند سفر به پایتخت یا سایر استان ها نخواهند بود.
حجت الاسلام خلیلی با اعلام حمایت کامل دستگاه قضایی در تمامی
مراحل برنامه ریزی و اجرای این طرح خاطرنشان کرد: اولین اقدام
لازم، جانمایی دقیق و کارشناسانه و تخصیص زمین کافی برای
اجرای طرحی جامع می باشد که لازم است در کوتاهترین زمان ممکن
انجام شود.