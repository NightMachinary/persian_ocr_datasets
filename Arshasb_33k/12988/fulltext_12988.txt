12988
حسین انتظامی: درگذشت عالمی،اندوه این روزها را دو چندان کرد
به گزارش ایسنا به نقل ازروابط عمومی سازمان امور سینمایی و سمعی
بصری در پیام رییس سازمان سینمایی آمده است: « خبر تاسف بار
درگذشت آموزگار پیشکسوت سینما، اکبر عالمی، اندوه این
روزهای سخت را دوچندان کرد. زنده یاد اکبر عالمی معیار سینماگر
اندیشه‌مدار و مصداق انسان وارسته و اخلاق‌مدار بود. آثار او چه در
قاب دوربین، چه بر مرکب قلم و چه بر مسند معلم دانشگاه، حکایت از نگاه
انسانی و مهربانانه او به زندگی و جهان پیرامونش داشت. نگاه مسئولانه
او همین بس که در به تصویرکشیدن مجاهدت‌های ایثارگران
سپیدجامه به بیماری مبتلا شد. فقدان این سینماگر و منتقد متعهد و
پژوهشگر و مترجم زبردست را به اهالی فرهنگ و هنر و خانواده آن
مرحوم صمیمانه تسلیت می‌گویم.»