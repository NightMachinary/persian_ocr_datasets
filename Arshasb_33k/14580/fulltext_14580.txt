14580
حافظ، خیام یا سعدی پناه می‌برد؟ را چنین پاسخ می‌دهد: ابتدا باید به
این نکته توجه داشت که نام موسیقی شجریان کلاسیک یا سنتی است و
این موسیقی سنتی به لحاظ تماتیک در شعر به دنبال مضامین فخیم و فاخر
است؛ درحالی‌که به‌ عنوان‌ مثال موسیقی «رپ» بخش‌های سیاه مسائل
دم‌دستی جامعه را برجسته می‌کند. ازآنجاکه بین آنچه خوانده
می‌شود و شکلی که خوانده می‌شود باید تناسب وجود داشته باشد،
شعرهایی مورد انتخاب این خوانندۀ کلاسیک قرار می‌گیرد که در
درجه اول قدرت ملحون شدن را داشته باشد و در درجه دوم قالب و
مضمون آن متناسب با گام‌ها و راه‌ها و پرده‌های دستگاه موسیقی ایران
باشد.
این مدرس دانشگاه ادامه می‌دهد: موسیقی سنتی ما فخیماست، تنها
مجموعه‌ای از اوزان شعر ما در اصوات خود وقار و سنگینی دارند و از
سوی دیگر همۀ این اوزان قدرت ملحون شدن ندارند، بنابراین
استادی مانند شجریان با توجه به هر سۀ این موارد سراغ شعر شاعرانی
می‌رود که خود از ظرافت‌های هنر موسیقی باخبرند و به‌واسطه این
آگاهی، شعرشان هم ظرفیت خوانش موسیقایی را پیدا کرده است. از
همین روست که موسیقی ما به‌عنوان‌مثال به شعر حافظ، سعدی،
مولوی، رهی معیری یا هوشنگ ابتهاج نسبت به شاعران دیگر اقبال
بیشتری دارد.