96
50 درصد طلاق زوج های سمنانی در پنج سال اول زندگی روی می دهد
مصطفی مرادی در جلسه ستاد ساماندهی جوانان استان سمنان افزود:
اجرای طرح هماهنگی شبکه ارتباطی باشگاه‌های زوجهای جوان
برای تسهیل و پایداری ازدواج جوانان در استان سمنان در دستور
کار است.
وی هدف ویژه اجرای این طرح را کاهش آمار طلاق و آسان سازی
ازدواج عنوان کرد و گفت: در سال گذشته 3400 مورد ازدواج در
استان سمنان ثبت شده است.
سرپرست اداره کل ورزش و جوانان استان سمنان ادامه داد: اعطای
تسهیلات و خدمات رفاهی، تخصیص تخفیف های ویژه برای خرید
اقلام ضروری، ایجاد انگیزه برای حضور زوجین در کلاس های
آموزشی در شبکه ارتباطی باشگاه زوج های جوان پیش بینی شده
است.
مرادی تصریح کرد: خدمات در شبکه ارتباطی باشگاه‌های زوجین
جوان به صورت عمومی و خصوصی برنامه ریزی شده است و بسیاری از
این طرح ها با کمک نرم افزارها انجام خواهد شد، در بحث خدمات
عمومی، خدماتی به زوجین ارایه خواهد شد که در بین اعضای جامعه
متداول است و همکاری واحدهای صنفی در این بخش اجتناب ناپذیر
است.