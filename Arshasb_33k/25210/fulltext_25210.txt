25210
خیابان بوذرجمهری آغاز کرد. اما با توسعه فعالیت‌ها و اقبال مردم به
خدمات آن، ساختمان بانک شاهی در میدان توپخانه را به قیمت 3.5
میلیون تومان خریداری و در آن مستقر شد. هنوز هم نام «بانک
بازرگانی» بر کتیبه کاشی سردر این بنای تاریخی دیده می‌شود و بعضی
کارمندان قدیمی اتاق کار مصطفی تجدد، مؤسس بانک را با عنوان
«اتاق آقای تجدد» می‌شناسند. در حال حاضر ساختمان بانک شاهی در
اختیار بانک تجارت است.
خرداد سال 1358 بعد از این که شورای انقلاب مصوبه دولت موقت را
در مورد ملی شدن بانک‌های خصوصی تأیید کرد؛ بانک‌های
خصوصی در بانک‌های دولتی ادغام شدند. مهندس بازرگان در مقام
رئیس دولت موقت در پیامی اعلام کرد: «هموطنان عزیز از آنجایی که
بانک‌های خصوصی وضع نامساعد زیان‌باری پیدا کرده بودند،
دولت لازم دانست برای حفظ حقوق و سرمایه‌های ملی و به منظور تضمین
پس‌اندازهای مردم و جلوگیری از اتلاف سپرده‌ها مدیریت کلیه
بانک‌های خصوصی را به عهده بگیرد.» بانک بازرگانی ایران هم مشمول
این مصوبه و در بانک تجارت فعلی ادغام شد.