21776
زمین متعلق به دولت است و به نمایندگی از مردم وظیفه دارد به ساخت
مسکن یا احداث شهرهای جدید اقدام کند بنابر این برای ساخت
مسکن توسط گروههای کارگری بهترین راه این است که کارخانه
های دولتی و خصوصی یا شهرکهای صنعتی با وزارت راه و شهرسازی
وارد مذاکره شوند و از طریق وزارت راه و شهرسازی زمین رایگان در
اختیار بگیرند و با تشکیل تعاونی های مسکن به نسبت تعداد کارگران و
کارکنان خود ساخت مسکن را آغاز کنند.
وی افزود: در جریان ساخت و ساز، نظام بانکی هم می تواند وام ساخت و
تعمیرات بدهد تا هم کمک هزینه ای برای خرید مسکن کارگران باشد و
هم به اشتغالزایی در بازار مسکن کمک کند اما دولت باید نظارت خود را تا
پایان کار اعمال کند و این نظارت از طرف وزارت راه و شهرسازی و
شهرداری ها که زیرمجموعه های دولت به شمار می روند، تداوم یابد.
واگذاری زمین رایگان و ساخت مسکن ارزان برای کارگران
نجف تصریح کرد: اگر زمین به طور رایگان یا با قیمت بسیار پایین به
کارگران واگذار شود، آورده آنها هزینه مصالح و ساخت و ساز می
شود و با مشارکت تعاونی های مسکن کار سرعت می گیرد در غیر این
صورت اگر زمین در اختیار انبوه ساز و بساز بفروش گذاشته شود،
قیمت تمام شده مسکن برای کارگران بیشتر شده و مسکن رشد سرسام
آوری پیدا می کند.