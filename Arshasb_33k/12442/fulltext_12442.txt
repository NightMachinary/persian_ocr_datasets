12442
جلالی: لغو لیگ تقریبا غیرممکن است/ با ویدئو پیگیر حال بازیکنان
هستیم
مجید جلالی سرمربی گل‌گهر سیرجان در گفت‌وگو با ایسنا، درباره
شرایط تیمش در بحران کرونا گفت: بازیکنان تیم ما بیش از 40 روز است
در خانه‌هایشان هستند و ما برای آن‌ها برنامه تمرین به صورت روزانه
می‌فرستیم و آنها برای ما ویدیو کوتاهی می‌فرستند تا شاهد
عملکردشان باشیم. در این شرایط تنها کاری است که می‌توانیم انجام
دهیم و به طور مداوم شاهد وضعیت جسمانی بازیکنان‌مان باشیم.
او درباره لغو مسابقات لیگ برتر یا ادامه دادن آن را در شرایط شیوع
ویروس کرونا گفت: من گزینه لغو بازی‌ها را مساله تقریبا غیر ممکن
می‌دانم چون بازی‌ها حدود 70 درصد برگزار شده است. باید هر چه
سریع‌تر وضعیت مسابقات مشخص شود. به نظر با برگزاری مسابقات
مشکلی پیش نمی‌آید.
جلالی افزود: ما می‌توانیم از 1 اردیبهشت تمرینات خود را شروع کنیم
و از 20 اردیبهشت مسابقات لیگ برتر را دوباره بدون تماشاگر از سر
بگیریم و تا پایان خرداد به طور فشرده مسابقات را برگزار کنیم.
سرمربی گل‌گهر سیرجان خاطرنشان کرد: به نظر من فوتبال ایران
چاره‌ای جز برگزاری مسابقات ندارد چون هر تصمیم دیگری تبعات
منفی منحصر به فرد خودش را دارد. در حال حاضر در تمام دنیا مسابقات