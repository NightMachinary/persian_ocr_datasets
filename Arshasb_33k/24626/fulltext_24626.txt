24626
موافق انحلال تیم‌های‌مان نیستم / در لیگ برتر بسکتبال شرکت
می‌کنیم
احمد پارو در گفت‌وگو با ایسنا، درخصوص حضور تیم بسکتبال
پالایش نفت آبادان در لیگ برتر کشور، اظهارکرد: برای حضور در
لیگ برتر به فدراسیون اعلام آمادگی کرده‌ایم، البته با کاهش بودجه
مواجه‌ایم و شرایط مالی خوبی نداریم ولی امیدواریم که شرایط بهتر
شود و با افزایش بودجه نیز با غدغه کمتری تیم‌داری کنیم.
وی با اشاره به وضعیت تیم بسکتبال این باشگاه، عنوان کرد: از سالی که
من مدیرعامل باشگاه پالایش نفت آبادان شدم، با کاهش 60 درصدی
مواجه شدیم اما به لطف خدا و درایت کادرفنی و تلاش بازیکنان‌مان
توانستیم عملکرد خوبی در لیگ برتر داشته باشیم و قهرمان شویم اما با
کاهش بودجه‌ای که مجددا صورت گرفته، واقعا کار سخت است.
مدیرعامل باشگاه پالایش نفت آبادان افزود: اگر قرار است،
فدراسیون لیگ را در وضعیتی که با شیوع کرونا مواجه‌ایم، برگزار
کند باید تسهیلاتی برای باشگاه‌ها در نظر بگیرد تا کمترین آسیبی به
جامعه ورزش وارد شود. همچنین پیش از این‌که لیگ برگزار شود، به
نظرم فدراسیون باید همفکری با باشگاه‌ها برای چگونگی برگزاری
مسابقات در این شرایط داشته باشد. باتوجه به این‌که تیم ها باید تست
کرونا دهند و بازی‌های بسکتبال نیز هر سه روز یک بار برگزار می شوند،