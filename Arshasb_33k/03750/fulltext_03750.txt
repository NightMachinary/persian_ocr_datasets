3750
علمی و فناوری ریاست‌جمهوری، این ادعا را بررسی و نتیجه را از
نهادهای مربوطه استعلام می‌کند.
بر اساس اعلام روابط عمومی معاونت علمی و فناوری
ریاست‌جمهوری، معاونت علمی و فناوری ریاست‌جمهوری با
ایجاد بسته حمایت گمرکی قصد دارد تا دسترسی شرکت‌های دانش
بنیان را به کالا، تجهیزات آزمایشگاهی و ماشین‌آلات مورد نظرشان
تسهیل کند.
این خدمت نه برای افزایش واردات، بلکه برای تقویت تولید ملی در نظر
گرفته شده است. برای مثال برخی اوقات یک شرکت دانش‌بنیان قصد
دارد تا با واردات یک دستگاه خاص و گران‌قیمت، از طریق مهندسی
معکوس، فناوری ساخت آن را بومی‌سازی کند.
در صورتی که این شرکت برای واردات این دستگاه با پیچ وخم‌های
طولانی اداری روبه‌رو شود یا آن‌که مجبور به پرداخت مبلغ قابل
توجهی برای حقوق و عوارض گمرکی شود، ممکن است این طرح
توجیه خود را از دست دهد.
با توجه به اینکه بسیاری از شرکت‌های دانش‌بنیان کوچک و متوسط
محسوب می‌شوند و از نظر مالی دارای محدودیت هستند، بسته‌های
حمایتی در حوزه مالیات، گمرک و تامین اجتماعی کمک می‌کند تا آنها
گام‌های اولیه را با استواری بیشتری بردارند.