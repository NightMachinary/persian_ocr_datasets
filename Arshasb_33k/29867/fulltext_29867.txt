29867
فرد با نگاه به گذشته و موفقیت‌ها به خود واقعی‌اش نزدیک شود بنابراین
از فکر به موفقیت‌ها و تاب‌آوری‌ها نباید غافل شد.
چگونه در کلاس آنلاین حضور پیدا کنید؟
به گزارش ایسنا، روزنامه شهروند در یادداشتی نوشت:‌ «اگر دانشجو و
دانش‌آموز هستید، حتما در این شرایط قرنطینه شما را مجبور به شرکت
در کلاس کرده‌اند. اصلا نمی‌دانیم مسئولان چه مشکلی با شما دارند که
نمی‌گذارند آب خوش از گلوی دانشجوی جماعت پایین برود و دائم
در خانه لش کند. لازم است اگر تجربه حضور در کلاس مجازی را
نداشتید، این چند نکته را رعایت کنید:
سعی کنید قبل از شروع کلاس حتما به خانواده اطلاع دهید که در حال
گفت‌وگو با معلم هستید. ممکن است پدر یا مادرتان فکرکند با
دوستان‌تان مشغول صحبت‌ هستید و بگوید: «اونو ول کن بیا ناهارت
رو بخور!» یا شروع کند به تخریب همیشگی شخصیت‌تان: «باز به جای
این که اون زباله‌دونیت رو تمیز کنی و بری حمام، تمرگیدی با اون یارو
چت می‌کنی؟» یا هی از جلوی دوربین رد شود و خیره به مانیتور نگاه
کند تا ببیند دارید چه غلطی می‌کنید.
حواس‌تان باشد قبل از این که ویدیوکال را باز کنید، لباس مناسب
پوشیده باشید. اگر مقنعه و مانتو یا پیرهن را با زیرشلواری و شلوارک
مامان‌دوز ست کرده‌اید، در طول کلاس از جایتان تکان نخورید.