6890
بررسی‌ها مشخص شد که اتفاقات و سو جریاناتی رخ داده و منتهی به
وضعی شد که الان پرونده به دادگاه ارسال شده و دادگاه مشغول
رسیدگی است.
سخنگوی قوه قضاییه در پاسخ به این سئوال که آیا ممکن است در آینده
باز شاهد اینگونه پرونده‌ها باشیم؟ اظهار کرد: این به معنای یک جریان
نیست، روز گذشته هم اعلام کردم که فساد و تخلف یک حادثه و یک
استثناست و نظام به صورت کلی و دستگاه قضا به صورت بخشی از ارکان
نظام، به هیچ عنوان فساد را برنمی‌تابد و به جریان فساد اجازه فعالیت
نمی‌دهد.
اسماعیلی بیان کرد: مصادیق و مواردی که از فساد اتفاق بیفتد حتما با
برخورد قانونی مواجه خواهد شد و رسیدگی‌های قضایی و اعمال
مجازات برای افراد مرتکب نیز این پیام را به دیگران منتقل می‌کند که
باید درس بگیرند و عبرت بیاموزند؛ برخورد قضایی ما هم برخورد
عبرت آموزی خواهد بود تا همان حوادث و استثنا‌ها نیز از بین برود یا به
حداقل برسد.
اسماعیلی در ادامه در پاسخ به سئوال دیگری در مورد تاخیر در اجرای
حکم تخریب ویلای شبنم نعمت زاده، بیان کرد: این حکم مربوط به
مراجع قضایی نبود بلکه حکم کمیسیون ماده 100 شهرداری‌ها بود و
علت تاخیر را نیز آن‌ها باید پاسخگو باشند. نقشی که ما در اینجا ایفا