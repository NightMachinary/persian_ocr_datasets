13676
خطر ادامه کاهش ذخایر خونی خوزستان 
دکتر عبدالعزیز فقهی در گفت‌وگو با ایسنا، اظهار کرد: با وجود مراجعه
مردم برای اهدای خون در این ایام، اما همچنان با کمبود خون مواجه
هستیم. ذخیره های خونی ما نباید از این کمتر شود زیرا ذخایر خونی
کمتر از میزان کنونی، بسیار خطرناک است.
وی با اشاره به نیاز بالای بیماران به دریافت خون تازه تصریح کرد: در
خوزستان علاوه بر نیاز خون برای عمل های الکتیو و اورژانسی،
بیماران تالاسمی نیر مقدار زیادی از خون مصرفی استان را به خود
اختصاص داده اند. بیماران تالاسمی به خون تازه نیاز دارند و برای ادامه
حیات این افراد باید به طور مستمر خون مورد نیاز این بیماران تهیه
شود.
مدیرکل انتقال خون خوزستان در خصوص مطالب منتشر شده مبنی بر
تعطیلی پایگاه انتقال خون خرمشهر و مراجعه مردم به آبادان برای اهدای
خون، گفت: این پایگاه به علت نداشتن پزشک امکان خون گیری ندارد
اما تعطیل نیست. در صورتی که پزشکی امکان انعقاد قرارداد با ما داشته
باشد در این پایگاه خون گیری نیز انجام می شود و دیگر نیازی نیست مردم
خرمشهر برای اهدای خون به آبادان مراجعه کنند.
انتهایپیام
خطر از بیخ گوش مربی سابق فولاد گذشت