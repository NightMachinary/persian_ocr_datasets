4417
قانون بودجه بازپرداخت مربوطه را برای پروژه نیروگاه پرند آغاز
کنیم و امسال نیز در قالب بند و تبصره یک قانون بودجه اعتباراتی برای
بازپرداخت منابع سرمایه‌گذاران از طریق وزارت نفت برای سوخت
صرفه‌جویی دیده شده است.
مجری طرح‌های نیروگاهی بیع متقابل شرکت تولید نیروی برق
حرارتی با تاکید بر اینکه آیین‌نامه اجرایی این مهم ابلاغ شده است،
ادامه داد:‌ این اقدام قدم بسیار بزرگی برای پیشبرد طرح‌های بیع‌متقابل
است و امیدواریم از این محل بتوانیم سوخت‌ صرفه‌جویی شده در
پروژه‌های سنکرون شده را تحویل بدهیم.
وی با اشاره به پروژه مهم شرکت برای اصلاح سازوکار انعقاد قرارداد،
بازنگری در قراردادهای موجود و تامین مالی پروژه‌های نیروگاهی
بیع‌متقابل، گفت: با اجرای این طرح موفق شده‌ایم پروژهای این بخش
را وارد قانون بودجه کنیم و قدم بزرگی در راستای اصلاح این
سازوکار برداشته‌ایم.
سرداری تاکید کرد:‌ در صورت عملیاتی شدن این اقدام امیدواریم
قراردادها را در این راستا اصلاح و برای پروژه‌های بعدی با خیال
راحت‌تری زمینه ورود سرمایه‌گذاران در حوزه پروژه‌های
بیع‌متقابل و بازگشت سرمایه از محل سوخت صرفه‌جویی شده را
فراهم کنیم.