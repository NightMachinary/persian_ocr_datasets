22371
چیزی به ما ابلاغ نکرده‌اند، ما فقط تذکر می‌دهیم.» این را یکی از
مأموران به همشهری می‌گوید و احتمال می‌دهد جریمه افراد با گرفتن
کد ملی‌شان انجام شود، نه این که پول در لحظه گرفته شود. همان مأمور
می‌گوید این اقدامات نیاز به فرهنگسازی دارد، نمی‌شود با مردم
برخورد کرد: «در یکی دو روز گذشته به ما نگفته‌اند با متخلفان ماسک
برخورد کنیم. بسیج و یک ارگان دیگر موظف به این کارند.»
کمی جلوتر از میدان، راننده پراید نوک‌مدادی مرز میان خود و
مسافرانش را با نایلونی بسته. او راننده یکی از شرکت‌های تاکسی
آنلاین است و می‌گوید نمی‌تواند مسافر بدون ماسک را راه ندهد،
چون از قبل تاکسی را گرفته و باید سوار شود. او می‌گوید تنها کاری که
می‌توان انجام داد تذکر است. بعضی توجه می‌کنند و بعضی هم
نمی‌کنند. به همین دلیل هم داخل ماشین را نایلون‌کشی کرده است.
پشت سر او راننده تاکسی زردرنگی ایستاده به انتظار مسافر. هنوز
مانده تا ماشینش پر شود به مقصد هفت‌ تیر. او بلافاصله ماسک را می‌زند و
می‌گوید وقتی مسافر ماسک نزده نمی‌توان جلوی سوار شدنش را
گرفت. تنها به او تذکر می‌دهیم. او هم شنیده قرار است از این به بعد،
رانندگان بدون ماسک و مسافرانشان جریمه شوند اما نمی‌داند در
برخورد با این مسافران از این پس، چه واکنشی نشان دهد: «ما به مسافر
می‌گوییم ماسکت را بزن، خیلی وقت‌ها هم می‌زنند اما بعضی‌ها هم