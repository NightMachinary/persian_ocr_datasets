14007
داد: این چند بخش شالوده اصلی ارزشیابی درس تربیت‌بدنی را
تشکیل می‌دادند، اما اکنون با توجه به عدم حضور دانش‌آموزان و
اینکه مهارت‌ها تنها به وسیله فضای مجازی و تلویزیون آموزش داده
شده، ما چگونه باید ارزشیابی انجام دهیم؟ هرگونه درس‌های دیگر را
امتحان بگیرند، در بخش دانشی نیز همان‌گونه آزمون گرفته خواهد
شد، حتی ممکن است به صورت غیر حضوری هم باشد.
وی اضافه کرد: دانش‌آموزان تا پایان بهمن ماه در مدرسه حضور
داشتند، بنابراین با شناختی که تا بهمن ماه از آنها وجود دارد، می‌توان
نمره‌ای را برای مشارکت دانش‌آموزان و فعالیت آنها قائل شد، اما
تکلیف ما در بخش مهارتی و آمادگی جسمانی مشخص نیست.
سلطانی با اشاره به اینکه حوزه تربیت‌بدنی نه فقط در آموزش و پرورش
خراسان رضوی، بلکه در معاونت تربیت‌بدنی وزارت آموزش و
پرورش عملکرد خوبی داشته است، تصریح کرد: مستندات آن در
شبکه یک، دو، چهار، آموزش و فضاهای مجازی موجود است. ما در
خراسان رضوی بخش اعظم این تولیدات را داشتیم و برای صدا و سیما
ارسال کردیم تا به بچه‌ها داده شود. اینگونه نبوده که منفعل باشیم و بچه‌ها
نیز فعالیتی نداشته باشند.