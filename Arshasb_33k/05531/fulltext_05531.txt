5531
تعدادی از مالباختگان خبر داد.
انهدام باند سارقان طلاجات منزل در بوشهر
سردار خلیل واعظی در بیان جزئیات این خبر گفت: طی دو هفته پایانی
آبان ماه 99، سرقت طلاجات منزل در سطح شهر بوشهر افزایش یافت،
در همین راستا ماموران و کارآگاهان اداره عملیات ویژه پلیس
آگاهی استان رسیدگی به این موضوع در دستور کار قرار دادند.
این مقام ارشد انتظامی با بیان اینکه کارآگاهان پلیس با بررسی علمی
صحنه های سرقت و رصد اطلاعاتی و اقدامات فنی، هویت سارقان را
شناسایی کردند، افزود: پس از هماهنگی با مقام قضائی طی یک عملیات
منسجم 4 نفر اعضای این باند غیربومی که ساکن یکی از استان های
همجوار بودند را در مخفیگاهشان دستگیر کردند.
وی تاکید کرد: سارقان پس از دستگیری در بازجویی های فنی با ارائه
شواهد و مدارک به 21 فقره سرقت طلاجات منزل در شهر بوشهر و اصفهان
اعتراف کردند.
فرمانده انتظامی استان بوشهر خاطرنشان کرد: در بررسی های صورت
گرفته مشخص شد، این افراد با پرسه زدن در کوچه ها و محله های مختلف
منازل خالی از سکنه را زیر نظر گرفته و در فرصتی مناسب با استفاده از ابزار
مخصوص و در کمترین زمان ممکن طلا و جواهرات قیمتی را به سرقت
می بردند.