30769
نگهداری فرآورده های نفتی که پالایشگاه‌ها را وادار کرد نرخ
فعالیتشان را کاهش دهند، 110 هزار بشکه در روز کاهش داشته است.
عراق به دلیل سقوط قیمت نفت در بحبوحه پاندمی ویروس کرونا، برای
افزایش تولید دچار مشکل شد. این کشور در اواسط مارس پس از این
که شرکت مالزیایی پتروناس کارکنانش را از میدان نفتی غراف
خارج کرد، ناچار شد فعالیت این میدان به ظرفیت 90 هزار بشکه در روز
را تعطیل کند.
پارلمان عراق هفته گذشته به بیشتر اعضای دولت مصطفی الکاظمی،
نخست وزیر جدید این کشور رای اعتماد داد اما رای گیری درباره
وزیر نفت را به تعویق انداخت. این کشور از دسامبر سال 2019 پس از
استعفای دولت نخست وزیر عادل عبدالمهدی در واکنش به
اعتراضات مردمی، تحت اداره یک دولت موقت بود.
بر اساس گزارش پلاتس، الکاظمی اعلام کرده که در برنامه دولتش،
خواهان تشکیل یک هیات مذاکره به منظور مذاکره درباره بازنگری
شرایط قراردادهای خدمات فنی با شرکتهای نفتی بین المللی است که در
بزرگترین میادین نفتی عراق در جنوب این کشور فعالیت دارند.