13691
است. در جلسه ای که با آقای ترکان به عنوان مسئول بافت فرسوده در
دولت اول آقای روحانی داشتیم، ایشان نیز اعلام کردند که بسیاری از
خانه های موجود نیاز به پروانه مقاوم سازی دارند. سالاری افزود:
لازم می دانم از گروه های جهادی و ستاد اجرایی فرمان امام (ره) که
آمادگی مقاوم سازی و ایمن سازی خانه های در حال تخریب محلات
کم برخوردار را دارند تشکر کنم، آن ها آمادگی لازم برای کمک به
ساکنان را دارند اما شهرداری تهران امکان صدور پروانه اضطراری
برای مقاوم سازی را ندارد، لذا من نامه ای را در این خصوص خطاب به
وزیر محترم راه و شهرسازی آماده کرده ام که با امضا ریاست شورای
شهر تهران به ایشان ارسال شود و امیدوارم اقدامات لازم برای صدور
پروانه اضطراری مقاوم سازی در شهر تهران و کل کشور صورت گیرد.
خطر تعطیلی مهدهای کودک‌ به خاطر ناتوانی در پرداخت اجاره
اسدالله حیدری در گفت‌وگو با ایسنا با اشاره به تعطیلی مهدهای کودک به
دنبال شروع کرونا گفت: براساس مصوبات ستاد مبارزه با کرونا
ویروس و ابلاغ دستور تعطیلی مهدهای کودک، فعالیت اجرایی
مهدهای کودک استان البرز از چهارم اسفندماه 98 به صورت حضوری
به صورت کامل متوقف شد.
وی ادامه داد: بدون شک این تعطیلی آسیب‌هایی نظیر از دست رفتن
منابع درآمد این مراکز را در پی داشته است.