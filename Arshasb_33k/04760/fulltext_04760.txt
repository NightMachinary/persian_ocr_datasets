4760
تاکید کرد: آنچه مهم است؛ ارتقا جایگاه اجتماعی بزرگترین سازمان
و نهاد مردمی کشور بوده و فعالیت روابط عمومی می تواند به بهترین نحو
به ارتقا این جایگاه کمک کند.
همتی تاکید کرد: ما به دنبال بزرگنمایی نیستیم اما حتی اگر 50 درصد
خدمت جمعیت هلال احمر در جامعه منعکس شود بسیار در ارتقا جایگاه
هلال احمر کمک کننده خواهد بود. در حال حاضر کمتر از 20 درصد
خدماتی که هلال احمر در جامعه ارائه می کند، در جامعه دیده می شود.
شورای اطلاع رسانی که در جمعیت هلال احمر تشکیل شده نیز می
تواند در بهبود این روند به ما کمک کند و با ترسیم یک خط مشی کلی، زمینه
انعکاس خدمات هلال در جامعه را فراهم کند. از سوی دیگر، معتقدیم
برای تقویت ارتباطات روابط عمومی با صاحبان رسانه ها چه در محیط
(استان‌ها) و چه در مرکز، باید تلاش بیشتری انجام شود.
همتی افزود: امروز، تمرکز ما بر فعالیت های اجتماعی جمعیت هلال
احمر است. در حال حاضر شاخص ترین فعالیت، مقابله با ویروس
کروناست که انعکاس نهایی خدمات هلال از نظر تعداد افراد مشارکت
کننده در طرح ها و میزان خدمات ارائه شده بسیار مهم است. لازم است
آمار طرح های در حال انجام از جمله طرح شهید سلیمانی به سازمان
جوانان ارائه شود و این سازمان نیز با وزارت بهداشت و بسیج هماهنگ
باشد تا آمار یکسانی از خدمات هلال در سراسر کشور منتشر شود.