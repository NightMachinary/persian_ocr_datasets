308
بلوار شاه حسینی شهر همدان موجب شکسته شدن فک یکی از مأموران
شهرداری در حین قطع درخت شد.
عباس اولیاسمیع با بیان اینکه بعد از تماس شهروندان نیروهای
عملیاتی اورژانس از پایگاه مباشر به محل حادثه اعزام شدند، افزود:
بعد از انجام اقدامات اولیه توسط نیروهای اورژانس این مصدوم 41
ساله به بیمارستان بعثت همدان منتقل شد.
وی با بیان اینکه پیشگیری از حادثه مهمتر از خود حادثه است، اعلام
کرد: سازمان های مسئول و متولی باید در هنگام نصب و راه اندازی
اشیایی که امکان افتادن دارند، تمام اصول ایمنی را رعایت کرده و
بازدیدهای دوره ای انجام دهند چراکه استان همدان بادگیر بوده و
امکان افتادن اشیایی که غیراصولی نصب شده باشند، وجود دارد.
اولیا سمیع با تأکید بر اینکه مردم در زمان وزش باد شدید از منزل خارج
نشوند، گفت: اگر در شرایط ضروری مردم از منزل خارج شدند از
درختان کج فاصله گرفته و از کناره های دیوار حرکت نکنند و هرچه
سریع تر خود را به یک سرپناه امن برسانند.
وی بیان کرد: اگر در زمان خروج از منزل با فرد آسیب دیده مواجه
شدند، سریع مصدوم را با رعایت نکات لازم به مکان امن منتقل کرده و با
اورژانس تماس بگیرند و اطلاعات کافی را در اختیار اورژانس قرار
دهند.