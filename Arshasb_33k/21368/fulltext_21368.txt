21368
به گزارش ایسنا، مجتبی خالدی گفت: براساس حوادث جوی هفده
روز گذشته که در 15 استان رخ داد، 10 استان نیاز به خدمات پیش
بیمارستانی و امدادرسانی سلامت داشتند که در مجموع تعداد کشته
شدگان و مصدومین در این استان ها به 63 نفر رسید.
سخنگوی سازمان اورژانس کشور اعلام کرد: از مجموع 63 نفر
حادثه دیده در هفده روز گذشته، 38 مصدوم مربوط به استانهای
بوشهر، هرمزگان، کرمان، سیستان و بلوچستان، فارس، خراسان
جنوبی، همدان، قم، خراسان رضوی و خوزستان بوده است که
هرمزگان بیشترین آمار مصدومین را داشته است.
به گفته وی، 25 نفر فوتی حوادث جوی اخیرمربوط به استان های
بوشهر، هرمزگان، سیستان و بلوچستان، فارس، قم، خراسان رضوی و
خوزستان بوده است که فارس با 11 فوتی بیشترین آمار را داشته است.
خالدی در پایان در خصوص شرایط جوی در مناطق یک و دو شهر تهران
نیز گفت: با توجه به بارش باران و هوای مه آلود در مناطق شمالی شهر
تهران، نیاز است تا شهروندان با رعایت احتیاط کامل علی الخصوص در
تقاطع ها رانندگی کنند. در این روزها که مراکز درمانی در حال
خدمت رسانی به مبتلایان به کرونا ویروس است، حفظ سلامت و
رعایت نکات بهداشتی برای کاهش مراجعات به بیمارستان ها
ضروری است.