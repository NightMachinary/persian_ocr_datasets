1678
یزدی زاده با بیان اینکه با اقدامات صورت گرفته در پیک نخست شیوع
کرونا در داخل مجموع ذوب آهن فرد مبتلا به کرونا نداشتیم، گفت: در
موج دوم شیوع این ویروس با وجود تداوم اقدامات ضد عفونی و
گندزدایی اماکن و رعایت فاصله گذاری اجتماعی، متاسفانه برخی
در بیرون این مجموعه به دلیل رعایت نکردن موارد بهداشتی مبتلا به این
ویروس شده اند.
وی همچنین با بیان اینکه به طور معمول هر دو هفته یکبار اخطارهای
زیست محیطی به ما داده می شود، گفت: ذوب آهن اصفهان طی دو سال
گذشته اقدامات زیست محیطی بسیاری انجام داده است، اما بیشتر
تحت فشار بوده که 70 درصد آن فشارهای سیاسیاست.
برخی به دنبال تعطیلی ذوب آهن هستند
مدیرعامل ذوب آهن اصفهان با تاکید بر اینکه ذات صنعت آلاینده
است، گفت: متاسفانه برخی به دنبال تعطیلی ذوب آهن هستند که نمی
توان این کار را انجام داد چراکه بیش از 2 میلیون نفر به طور مستقیم و غیر
مستقیم با ذوب آهن سر و کار دارند و در صورت تعطیلی، موج بزرگی از
بیکاری ایجاد می شود.
به گزارش ایسنا،یزدی زاده تاکید کرد: به جای آنکه تعطیلی صنایعی
مانند ذوب آهن را مطرح کنیم باید با شناسایی مواردی از آسیب های
زیست محیطی به دنبال اصلاح آن عمل کنیم.