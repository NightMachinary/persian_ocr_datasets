25455
برخلاف جهت اصلاح ساختاری بودجه (افزایش کسری بودجه)،
است.
گزارش مرکز پژوهش‌های مجلس می‌افزاید؛ در لایحه تقدیمی،
تمرکز بر افزایش هزینه‌های جاری و همچنین تکیه بر منابع غیرواقعی
و غیرقابل تحقق بوده است. در نتیجه افزایش 60 درصدی مصارف
عمومی و رشد بسیار کم درآمدها، 320 هزار میلیارد تومان از مخارج
هزینه‌ای دولت (شامل حقوق و مستمری) از محل فروش دارایی یا
استقراض تأمین شده است که با هدفگذاری قانون برنامه ششم توسعه
(2/6 هزار میلیارد تومان) اختلاف فاحشی دارد. بررسی‌های
کارشناسی نشان می‌دهد که به‌دلیل برآورد بیش از واقع منابع حاصل
از صادرات نفت، حتی با فرض فروش کامل اوراق در نظر گرفته شده در
بودجه، حدود 320 هزار میلیارد تومان کسری تأمین نشده برای
پوشش مخارج بودجه وجود خواهد داشت.
براساس این گزارش حتی در صورت استفاده از ظرفیت خرید اوراق
بیشتر توسط بانک‌ها و صندوق‌های سرمایه‌گذاری (به میزان 145
هزار میلیارد تومان) همچنان حدود 175 هزار میلیارد تومان کسری
تأمین نشده باقی می‌ماند که می‌تواند مستقیم یا غیرمستقیم به افزایش
پایه پولی و نقدینگی بینجامد و تورمهای شدیدی در سال آتی و سالهای
بعد در پی داشته باشد.