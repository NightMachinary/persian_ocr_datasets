18105
سفیر ایران در روسیه: روند اجرای عدالت در جهان معکوس شده است
به گزارش ایسنا، کاظم جلالی، رشته توییتی را با عنوان «قانون مداری
بین المللی» در صفحه خود به زبان روسی منتشر کرد. او در این توییت می
‌گوید:
‌«موضوع احترام به قوانین بین المللی به عنوان شالوده تعاملات جهانی
همواره مورد توجه جامعه جهانی بوده است. در گذشته، بنیانگذاران
سازمان ملل دغدغه مقابله با قانون گریزی سایر اعضا را داشتند اما امروزه
جامعه بین الملل نگران قانون شکنی موسسان است.
اقدامات ایالات متحده آمریکا در خروج از بسیاری از توافقات بین
المللی نظیر برجام (و اخیرا سازمان بهداشت جهانی) و همچنین تلاش
واشنگتن در ترغیب جامعه جهانی به قانون شکنی و رعایت تحریم های
یک جانبه و ظالمانه این کشور علیه ایران، پیامدی جز بی ثباتی و تشدید
تنش را در پی نداشته و نخواهد داشت. جمهوری اسلامی ایران در
دوران گذشته ثابت کرده که به تعهدات برجامی خود پایبند بوده
است. اما به نظر می رسد معیارهای خوبی و بدی دچار بحران شده است.
تهران که بیشترین همکاری را با آژانس بین المللی انرژی اتمی دارد،
اخیرا شاهد تصویب قطعنامه ضد ایرانی در شورای حکام بود. موضع
گیری منطقی روسیه و چین نسبت به قطعنامه مذکور موید آن است کاملا
شرایط حساس کنونی را درک می کنند و این قابل تقدیر است.