17002
ریزش دیوار جان سارق را گرفت
بر اساس اعلام پلیس، سرهنگ علی اکبر عیسی آبادی فرمانده انتظامی
شهرستان ساوه در تشریح جزئیات این حادثه گفت: بعد از ظهر روز
گذشته با اعلام گزارشی به مرکز فوریت های 110 مبنی بر فوت فردی بر
اثر ریزش دیوار در یک شرکت تولیدی در حومه شهرستان ساوه
مأموران انتظامی برای بررسی موضوع به محل وقوع حادثه اعزام
شدند.
وی بیان داشت: با بررسی های میدانی به عمل آمده مشخص شد، دو جوان
در حال بالا رفتن از دیوار یک شرکت صنعتی بوده اند که دیوار ریزش
کرده و یکی از آنان زیر آوار گرفتار می شود.
این مقام انتظامی ادامه داد: بلافاصله تیم های امدادی و انتظامی به محل
اعزام شدند که متاسفانه یکی از این افراد به علت شدت جراحات وارده
جان خود را از دست داد.
سرهنگ عیسی آبادی خاطرنشان کرد: در تحقیقات مقدماتی از همراه
این فرد مشخص شد که آنان برای سرقت از دیوار کارخانه بالا رفته
بودند که این حادثه رخ می دهد.
فرمانده انتظامی شهرستان ساوه بیان داشت: در این خصوص پرونده
ای تشکیل و در حال سیر مراحل قانونی است.
ریزش دیوار در هریس 2 نفر را به کام مرگ کشاند