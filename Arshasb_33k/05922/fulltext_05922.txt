5922
ایران و عراق برای آزادسازی منابع ارزی به توافق رسیدند
به گزارش ایسنا، عبدالناصر همتی در پستی اینستاگرامی درباره سفر
امروز خود به عراق نوشت: دوشنبه 21 مهرماه 1399 در سفر یکروزه به
همراه یک هیئت بانکی وتجاری به عراق، با نخست وزیر، وزیر دارایی،
رئیس کل بانک مرکزی و رئیس بانک تجارت عراق دیدار و مذاکرات
فشرده‌ای انجام دادم.
وی افزود: دراین مذاکرات خصوصا در جلسه مشترک سه جانبه با
روسای بانک مرکزی و بانک تجارت عراق به توافقات خوبی برای آزاد
کردن منابع مالی بانک مرکزی واستفاده از آن برای تأمین واردات
کالاهای اساسی وضروری کشورمان رسیدیم و درباره تبادلات
تجاری گفت‌وگوی مفصلی صورت گرفت.
رئیس کل بانک مرکزی ادامه داد: جمهوری اسلامی ایران در نتیجه
صادرات برق و گاز به عراق و منابع مالی چشمگیری در بانک‌های عراق
دارد. در دیدار با نخست وزیر محترم عراق ایشان از حصول توافق ابراز
خرسندی و استقبال کرده و دستورات لازم به بانک‌های مرکزی و
تجارت عراق جهت تسریع در اجرای توافقات صادر کردند. جناب
آقای «مصطفی الکاظمی» تاکید کردند که به طور هفتگی روند انجام
این توافق را میان دو کشور پیگری خواهند کرد. امیدوارم با
توافق‌های انجام شده گامهای مثبتی در توسعه روابط اقتصادی و