23301
به گزارش ایسنا به نقل از روابط عمومی شبکه مستند، «داستان بیوک» با
روایتی از زندگی بیوک میرزایی، بازیگر رادیو، تلویزیون و تئاتر از
شبکه مستند پخش می‌شود.
کارگردان و تهیه کننده این فیلم مستند درباره فیلم «داستان بیوک»
گفت: وقتی مستند منوچهر آذری به نام «شادخوان» و مستند «هفتاد و
هشت سالگی»، پرتره آقای حمید منوچهری را می‌ساختم، آقای بیوک
میرزایی لطف کرد و لحظاتی جلوی دوربین آمدند و از هنر و
پیشکسوتی این عزیزان تمجید کردند. به نظرم آمد معرفت اخلاقی
خاصی در رفتار ایشان وجود دارد. به همین دلیل علاقه‌مند شدم که
مستندی از ایشان بسازم. آقای میرزایی نیز در جریان کارهای من
بودند و وقتی ازشان درخواست کردم موافقت کردند.
ابوالفضل توکلی درباره خصوصیات اخلاقی این بازیگر گفت:
چیزی که برایم قابل توجه بود این است که ایشان شخصیت بیرونی و
درونی دارد و همه مردم که علاقه‌مند صدا و تصویر او هستند، شناخت
کافی از نجابت رفتاری آقا بیوک ندارند، چرا که به واسطه نقش‌های
منفی و خشنی که بازی می‌کرده است، مردم شخصیت جدی ای از ایشان
در ذهن دارند، در حالی که واقعا دارای نجابت بسیاری خاصی در رفتار
و گفتارشان هستند. به همین دلیل سعی کردم هم رفتار و منش
جنوب‌شهری و مردمی ایشان را نشان بدهم و هم بخش دیگری از زندگی