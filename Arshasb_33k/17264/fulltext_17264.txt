17264
فعالیت آقای مدرس خیابانی این قابلیت را برای مقابله با مافیا ندیدیم.
اگر به ایشان رای بدهیم چه پاسخی برای ملت داریم که علت
ناکارآمدی‌های یکسال گذشته چه بوده است؟.
زنگنه: من و مخالفان مدرس خیابانی مافیایی نمی‌شناسیم
به گزارش ایسنا، محسن زنگنه در جلسه علنی صبح امروز (چهارشنبه) و
در تذکری مستندی به ماده 75 آیین‌نامه داخلی مجلس شورای اسلامی
اظهار کرد: امروز مخالفان رای اعتماد به وزیر پیشنهادی صنعت،
معدن و تجارت یکی از مومنانه‌ترین و انقلابی‌ترین جلسات رای به
صلاحیت وزیر را برگزار کردند. با این‌که مسائلی به ما رسیده بود وارد
مباحث شخصی، خانوادگی و هرچه شائبه تهمت و افترار دارد نشدیم.
وی افزود: برادر عزیزمان در دفاع از وزیر گفت مافیای فولاد خودرو
دنبال مدیریت نمایندگان هستند تا به مدرس خیابانی رای ندهند.
سایت‌های خبری و خبرگزاری‌های رسمی هم گفتند که مافیا،
مخالفان را مدیریت می‌کنند. چرا این را به مخالفان نسبت می‌دهید من و
مخالفان وزیر پیشنهادی نه مافیایی می‌شناسیم نه با کسی جلسه و تماسی
داشتیم بلکه براساس شناخت خود و بررسی عملکرد و وضع جامعه
مخالفت‌مان را انجام دادیم.
زنگنه یادآور شد: من گله‌مندم که گاهی مباحث تخصصی و آرای
نمایندگان را به مسائلی متصل می‌کنند که در شأن نمایندگان نیست.