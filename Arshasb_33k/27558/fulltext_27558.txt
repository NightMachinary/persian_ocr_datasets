27558
وزیر جنگ رژیم صهیونیستی درصدد مشروعیت بخشی به صدها واحد
مسکونی در کرانه باختری
به گزارش ایسنا، روزنامه عبری زبان یدیعوت آحارونوت تاکید
کرد، این اقدام بنی گانتس، وزیر جنگ رژیم صهیونیستی احتمالا به
دو دلیل انجام می گیرد: یا رشوه‌ای به شهرک نشینان صهیونیست است با
توجه به اینکه احتمال دارد در صورتیکه طرفین ائتلاف دولتی برای
تصویب بودجه دولت به توافق نرسند، اوضاع به سمت انتخاباتی
جدید پیش برود و یا اینکه این اقدام مرتبط با شکست دونالد ترامپ در
انتخابات ریست جمهوری آمریکا است.
این روزنامه اشاره کرد، تیمی برای اجرای این طرح تشکیل شده که
متشکل از مایکل بیتون، مشاور گانتس و شماری از مشاوران حقوقی
وزارت جنگ، وزارت دادگستری و اداره مدنی (شاخه ارتش در
کرانه باختری) و نمایندگان شهرک نشینان صهیونیست است.
به نوشته یدیعوت آحارونوت، گانتس درصدد مشروعیت بخشی به
حدود 1700 واحد مسکونی در شهرک‌های صهیونیست نشین واقع
در کرانه باختری است. این در حالی است که شهرک سازی رژیم
صهیونیستی در اراضی اشغالی فلسطین به موجب قوانین بین الملل و
منشور سازمان ملل امری غیرقانونی است.
شورای امنیت سازمان ملل اواخر سال 2016 با صدور قطعنامه 2334