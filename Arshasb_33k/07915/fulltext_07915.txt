7915
می‌توانیم طرح، الگو و ایده بدهیم که از زمان ظهور اطلاع
داشته‌باشیم.
وی اضافه کرد: ما نسبت به زندگی بشر در دوره ظهور، نیاز بشر و امکاناتی
که در آن دوران در اختیار بشر قرار خواهد گرفت، آشنایی نداریم؛ لذا
هر طرح و برنامه‌ای که برای آن دوران ارائه شود، به نوعی آب در هاون
کوبیدن است.
این پژوهشگر حوزه دین و فلسفه تصریح کرد: مشکل امروز ما، مشکل
این زمانی است؛ یعنی هم‌اکنون رخ داده است. در این دوران به مردم ستم
می‌شود، حقوق مردم تضییع می‌شود، مردم با فقر و گرسنگی دست و پنجه
نرم می کنند و به آنتی‌ویروس نیازمند هستند و باید خود به فکر راه چاره
برای حل این مشکلات باشند.
جمشیدی خراسانی ابراز عقیده کرد: زمانی که از جامعه مهدویت
سخن می‌گوییم، منظور ما یک جامعه آرمانی است که مردم باید به آن
برسند. زمانی که صحبت از جامعه مهدویت می‌شود، منظور ما مردم
است و نمی‌توان مردم را در هاله‌ای از ابهام نگه داشت؛ یعنی مردم غیر از
فلاسفه، علما، اندیشمندان و متفکران هستند. بنابراین برای اینکه مردم
به چیزی اعتقاد پیدا کنند باید به صورت شفاف با آنان سخن گفت. چون
باید باورهای منجر به عمل را برای آنها بیان کرد و باید کاری انجام
بدهند.