1332
ائتلاف سائرون: تصمیم واشنگتن درباره تحریم الفیاض، هدف گیری
سیاسی مخالفان آمریکاست 
به گزارش ایسنا، به نقل از سایت خبرگزاری المعلومه، ریاض
المسعودی، از نمایندگان ائتلاف سائرون گفت، تحریم فالح الفیاض،
رئیس سازمان حشد شعبی توسط وزارت خزانه داری آمریکا به دلیل
وجود تخلفات مالی نیست بلکه این بخشی از سیاست‌های دونالد
ترامپ، رئیس جمهوری آمریکا است که می‌خواهد نقش چهره‌های
سیاسی مخالف با سیاست آمریکا را محدود کند.
وی افزود، دولت آمریکا قبلا لیستی از اسامی شخصیت‌های سیاسی
عراق را که تحریم خواهند شد، اعلام کرد. اکثر قریب به اتفاق این اسامی
سیاستمدارانی هستند که با سیاست‌های آمریکا همگام نیستند.
همچنین عدنان الاسدی، از نمایندگان ائتلاف دولت قانون روز شنبه
طی اظهاراتی احتمال داد، وزارت خزانه داری آمریکا فهرست
جدیدی از تحریم‌ها را صادر کند و شاید در این لیست نام نوری
المالکی، رئیس ائتلاف دولت قانون و هادی العامری، رئیس ائتلاف
فتح نیز باشد.
وزارت خزانه‌داری ایالات متحده آمریکا رئیس سازمان حشد شعبی
عراق را تحریم و ادعا کرد، الفیاض به دلیل ارتباط با نقض‌های شدید
حقوق بشری تحریم شده است.