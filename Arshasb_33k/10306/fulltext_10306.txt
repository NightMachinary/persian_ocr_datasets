10306
تعطیلی حدود 70 درصدی مشاغل غیرضروری از ساعت 18 در مشهد 
حمیدرضا رحیمی در گفت‌وگو با ایسنا اظهارکرد: طی بازدید میدانی
که در روز اول اجرای طرح ستادملی کرونا انجام شده، در خیابان سجاد
مشهد تقریبا همه مراکز تجاری جز یک یا دو مورد تعطیل بودند و
همین‌طور رستوران‌های بلوار وکیل‌آباد نیز اکثرا بسته بوده ولی
تعدادی از آن‌ها همچنان مشغول به کار بوده اند.
وی ادامه داد: طبق این گزارش میدانی 60 تا 70 درصد شاهد رعایت این
مصوبه بوده‌ایم و انتظار می‌رود در روزهای آینده این درصد افزایش
یابد.
رحیمی بیان کرد: برای هرگروه از مشاغل براساس تخلف آن‌ها
جریمه‌ای متفاوت درنظر گرفته شده‌است و بسته به نوع و میزان عدم
رعایت پروتکل‌های مربوطه، متخلفان اخطار و تذکر دریافت کرده
یا در بعضی مواقع آن مکان تجاری پلمب شده و یا به دادگاه ارجاع داده
می‌شود که مسئول اجرای این دستورالعمل صمت، اصناف و اماکن
است.
دبیر کارگروه اطلاع‌رسانی ستادملی کرونا در دانشگاه علوم پزشکی
مشهد خاطرنشان کرد: ستادملی کرونا برای شهرهای مشکی
گروه‌های شغلی جدول‌های دو، سه و چهار را به صورت 24 ساعته تعطیل
اعلام کرده است. برای شهرمشهد نیز گروه‌های شغلی جدول سه و چهار به