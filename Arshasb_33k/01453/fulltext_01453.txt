1453
که نسبت به مدت مشابه سال گذشته شاهد افزایش 28 درصد به لحاظ
وزنی و 39 درصد ارزش دلاری هستیم.
نماینده عالی دولت در گیلان به افزایش 54 درصدی میزان واردات از
لحاظ وزنی و چهار درصد به لحاظ دلاری در شرایط تحریم اشاره کرد و با
بیان اینکه عمدتا کالاهای اساسی وارد شده، افزود: باتوجه به ظرفیت
گستره بازار هدف اوراسیا و همسایگان شمالی، تا رسیدن به نقطه
مطلوب فاصله زیاد است و باید تلاش‌ها مضاعف شود.
وی هدفگذاری 600 میلیون دلار صادرات غیرنفتی طی امسال علاوه
بر ظرفیت منطقه آزاد انزلی برای واحدهای تولیدی و تجار گیلانی را
دست یافتنی عنوان کرد.
استاندار گیلان پروژه‌های بخش صنعت استان را 12 طرح و در بخش
کشاورزی را هشت پروژه عنوان کرد و گفت: این پروژه‌ها از پیشرفت
فیزیکی خوبی برخوردار هستند و تا پایان سال به بهره‌برداری
می‌رسند و انتظار دارم پروژه‌های بخش گردشگری نیز با همکاری
بیشتر بانک‌ها آماده افتتاح شوند.
زارع به اعطای تسهیلات در قالب‌های مختلف برای تکمیل واحدهای
نیمه تمام با بیش از 60 درصد پیشرفت اشاره کرد و گفت: سهم قابل
توجهی از تسهیلات محقق شده و در این زمینه همکاری بیشتر بانک‌ها
مورد انتظار است.