3844
رئیس سابق پلیس فتای تهران بزرگ همچنین درباره بازار مسکن نیز
گفت: وقتی فضا به گونه ای می شود که مراجعی همچون مشاورین املاک
مجوز دار فعالیتی نمی کنند، عده ای با سفته بازی و سوداگری، قیمت
های ملک هایشان را به هر نحو که می خواهند اعلام می کنند.
اظهار کرد: راهکار اصلی برای دوری از سوداگری آن است که مراجع
قیمت گذاری اصلی در حوزه های مختلف مانند خودرو، ملک و طلا باید
قیمت ها را به روز اعلام کنند و در صورتی که این بخش‌ها چنین فعالیت
هایی را انجام دهند، می‌توان توسط حاکمیت و پلیس سایت های غیر
مجاز را شناسایی کرد.
سرهنگ کاکوان که در یک برنامه رادیویی صحبت می‌کرد، افزود:
در حال حاضر این اجازه وجود دارد که پنج درصد زیر حاشیه قیمت
بازار می توان خودرو خرید و فروش کرد و با توجه به اینکه به اندازه نیاز
مردم، خودرو وجود ندارد، شاهد وضعیت سوداگرانه موجود
هستیم.
رئیس سابق پلیس فتای تهران بزرگ با بیان اینکه می توان در برخورد با
سایت هایی که قیمت های غیر واقعی ارائه می دهند، برخوردهای سلبی
کرد و مانع درج قیمت شد، گفت: البته زمانی می توان از روش های سلبی
استفاده کرد که ساز و کار ایجابی کاملاً اجرا شود.
اعلام روزهای تعطیلی تئاتر در ایام محرم