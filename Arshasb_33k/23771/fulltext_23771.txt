23771
احمدرضا فیروزی در جلسه کارگروه اشتغال استان البرز که روز
پنجشنبه 19 تیرماه در استانداری البرز برگزار شد، با اشاره به اهمیت
مشاغل خانگی گفت: طرح ملی توسعه مشاغل خانگی از جمله
طرح‌هایی است که در سال 1384 توسط جهاد دانشگاهی در شهرستان
کرج کلید اصلی آن زده شد و در پی پیگیری‌های صورت گرفته پس از
ارجاع به هیئت دولت تصویب و از سال 1389 به استان‌ها ابلاغ شد.
به گزارش ایسنا، فیروزی افزود: اجرای این طرح با چند سال وقفه
مواجه شد و در نهایت سال 1396 بین وزارت تعاون، کار و رفاه
اجتماعی و جهاد دانشگاهی یک تفاهم‌نامه امضا شد تا این طرح به صورت
پایلوت در 9 استان کشور اجرایی شود.
وی ادامه داد: پس از اجرای موفق پایلوت، مقرر شد این طرح در همه
استان‌های کشور اجرا شود، بر همین اساس از زمستان سال گذشته
مجدداً تفاهم‌نامه‌ای برای اجرا در 31 استان کشور امضا و
برنامه‌ریزی‌های لازم از ابتدای امسال در حال انجام است.
رئیس جهاد دانشگاهی البرز با بیان اینکه هدف اصلی این طرح ایجاد
اشتغال پایدار و مولد است، گفت: مشاغل خانگی در گذشته به دلیل
زیرپله‌ای بودن و نداشتن متولی مشخص، از حمایت‌های قانونی و
کلان برخوردار نبودند و پس از تصویب در هیأت دولت، دارای
متولی و حمایت‌های قانونی و حقوقی شد و یک ستاد هم برای آن تشکیل