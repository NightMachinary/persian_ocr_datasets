1661
اجرای طرح آموزش دانش‌آموزان ابتدایی با شماره تلفن 2025 در
گیلان
پریسا فاطمی در جمع خبرنگاران از آغاز آموزش با تلفن ثابت برای
دانش‌آموزان دوره ابتدایی خبر داد و اظهار کرد: آموزش با صدای
معلم از طریق سامانه تلفن ثابت 2025 با همکاری دو جانبه آموزش و
پرورش و اداره‌کل ارتباطات و فناوری اطلاعات استان راه اندازی
شده است.
وی افزود: این طرح با هدف «آموزش برای همه» اجرا می‌شود و
محتواهای آموزشی چهار درس قرآن، فارسی، ریاضی و علوم تجربی
همه پایه‌های مقطع ابتدایی در قالب فایل‌های شنیداری در این سامانه
بارگذاری شده است.
معاون ابتدایی آموزش و پرورش استان گیلان با بیان اینکه این طرح
ابتکاری استان در راستای اجرای طرح مدرسه خوانا است، گفت:
ارتقای مهارت‌های چهارگانه زبانی به ویژه تقویت مهارت‌های
شنیداری یکی از اهداف آموزش با صدای معلم است.
فاطمی با بیان برخی مزایای آموزش از طریق 2025، خاطرنشان کرد:
مطالعه فایل‌های آموزشی در هر ساعت از شبانه روز و هزینه بسیار
مناسب هر دقیقه 45 ریال از جمله مزایا این طرح است.
اجرای طرح آموزش کودکان جا مانده از تحصیل در آذربایجان