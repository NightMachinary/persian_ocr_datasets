16782
روسیه: عادی سازی روابط نباید به ضرر ملت فلسطین تمام شود
به گزارش ایسنا، به نقل از خبرگزاری اسپوتنیک، میخائیل
بوگدانوف، معاون وزیر خارجه روسیه در گفتگو با روزنامه نگاران
گفت: خوب است که کشورهای عربی با اسرائیل ارتباط برقرار می
کنند ما تنها می توانیم از آنها استقبال کنیم. ما روابط خوبی با اسرائیل و
کشورهای عربی داریم امانباید تلاش ها برای دوستی علیه دیگری
باشد و طبیعی است که نباید این اقدام به ضرر ملت فلسطین باشد تا آنها
فراموش نکنند که مساله فلسطین همچنان حل نشده باقیمانده است.
وی افزود، همه کشورهای عربی از جمله مراکش موضع خود را
درمورد مساله فلسطین اعلام کرده اند، موضع مراکش هم همان
موضع دیگر کشورها مبتنیبر راه کار تشکیل دو کشوری در مرزهای
1967 به پایتختی قدس شرقی برای کشور فلسطین است.
دونالد ترامپ، رئیس جمهوری آمریکا روز پنجشنبه از توافق
مراکش و رژیم صهیونیستی خبر داد و به این ترتیب مراکش پس از
امارات، بحرین و سودان چهارمین کشور عربی است که روابطش را با
رژیم اشغالگر طی چهار ماه اخیر عادی و رسمی کرده است.