20311
عراق سفر وزیر دفاع ترکیه را لغو کرد/ سفیر آنکارا احضار می شود
به گزارش ایسنا، به نقل از پایگاه خبری عربی 21، وزارت خارجه عراق با
صدور بیانیه‌ای اعلام کرد: عراق به شدت حمله و تجاوز آشکار ترکیه
در منطقه «سیدکان» از توابع استان اربیل در اقلیم کردستان را محکوم
می‌کند.
در این بیانیه همچنین آمده است، وزارت خارجه عراق فاتح یلدیز،
سفیر ترکیه در این کشور را احضار خواهد کرد و مراتب اعتراض
شدیداللحنی تحویل وی داده خواهد شد.
وزارت خارجه عراق در بیانیه خود اعلام کرد، حمله پهپادی ترکیه به
سیدکان حاکمیت عراق را نقض کرده و با قوانین بین‌المللی و اصل
همجواری تناقض دارد.
وزارت خارجه عراق در اقدامی دیگر سفر خلوصی آکار، وزیر دفاع
ترکیه به این کشور را که قرار بود سیزدهم اوت (23 مردادماه) انجام
شود، لغو کرد.
پیشتر منابع امنیتی عراق اعلام کردند که یک فرمانده عراقی و یک سرباز
در نتیجه حمله ترکیه به منطقه سیدکان در شمال عراق کشته شدند.
عراق مخالفتش را با تحریم فالح الفیاض به سفیر آمریکا ابلاغ کرد
به گزارش ایسنا، به نقل از سومریه نیوز، دفتر قاسم الاعرجی، مشاور
امنیت ملی عراق در بیانیه ای اعلام کرد، وی ازمتیو تولر، سفیر آمریکا در