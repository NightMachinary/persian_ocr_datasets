5114
انتصاب «دستیار ویژه» رئیس حوزه هنری
به گزارش ایسنا به نقل از روابط عمومی حوزه هنری، در متن حکم
محمدمهدی دادمان برای انتصاب دستیار ویژه رئیس حوزه هنری
آمده است:
«برادر فرهیخته، جناب آقای سیدامین باطنی
هنر در معنای راستین آن، جوشش شعور باطنی انسان و تجلی پیوند
ذاتی او با حقیقت عالم وجود است و حوزه هنری از پیوند ولایی مردان و
زنانی شکل گرفت که جان‌هایشان را منزل روح خدا خواسته، جهاد را
شیوه زیستن خود اختیار کرده و هنر متعهد به حقیقت را آفریده‌اند. در
فصل نو از تعالی این شجره، باری بر دوش بنده است که جز با همراهی
همراهان صدیق، مجاهد و مؤمن به این آرمان، به سرمنزل مقصود
نخواهد رسید. نقش مؤثر در این حوزه از آن‌ کسی است که این معنا را به
عمق جان دریافته و بر محوریت انسان هنرمند در بالندگی این نهاد
اجتماعی معظم واقف باشد.
بر همین اساس از جنابعالی که دارای روحیه انقلابی، شایستگی‌های
علمی و عملی و آشنا با ظرایف و لطایف جهان هنر و ادبیات هستید،
می‌خواهم تا به‌عنوان «دستیار ویژه»، بنده را در انجام این وظایف
خطیر یاری رسانده و به‌صورت ویژه، برنامه‌ای جامع برای تعالی شبکه
انسانی حوزه هنری انقلاب اسلامی ارائه کنید.