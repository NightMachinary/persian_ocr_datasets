2560
اردوغان: برای بهبود روابط ترکیه و اتحادیه اروپا پیشرفت لازم است
به گزارش ایسنا به نقل از خبرگزاری آناتولی، ریاست جمهوری ترکیه
در بیانیه‌ای اعلام کرد که اردوغان، طی یک تماس تلفنی به میشل گفته
است که ترکیه از اتحادیه اروپا انتظار اقدامات واقعی در راستای
برگزاری یک کنفرانس منطقه‌ای با کشورهای شرق مدیترانه دارد و
یونان با وجود رویکرد با حسن نیت ترکیه، در حال ادامه اقداماتی برای
تشدید تنش‌ها در مدیترانه شرقی است.
این تماس تلفنی پس از آن برقرار می‌شود که یک کشتی ترکی برای انجام
اکتشافات دوباره وارد مدیترانه شرقی شده و یونان را ترغیب کرده
که به خاطر اختلاف بر سر حقوق اکتشاف دریایی، درخواست جدید
خشمگینانه‌ای را برای تحریم‌های اتحادیه اروپا علیه آنکارا صادر
کند.
اردوغان: بعید نیست برخی خواستار تبدیل کعبه یا مسجدالاقصی به
موزه شوند
به گزارش ایسنا، به نقل از خبرگزاری آناتولی، رجب طیب اردوغان،
رئیس جمهوری ترکیه در جریان سخنرانی تاریخی خود خاطرنشان
کرد، مطمئناً مسأله بازگشت کاربری ایاصوفیه به مسجد با
مخالفت‌هایی رو به رو می‌شود که ممکن است مخالفان پیشنهادی مبنی
بر تغییر کاربری مسجد «سلطان احمد» به موزه ارائه دهند.