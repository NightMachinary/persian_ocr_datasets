12965
حزب‌الله عراق: اگر نیروهای آمریکایی خارج نشوند از هر سلاح موجود
استفاده می‌کنیم
به گزارش ایسنا، محمد محیی، سخنگوی کتائب حزب‌الله عراق در
مصاحبه با رویترز تاکید کرد: این آتش‌بس با هدف اعطای فرصت به
دولت عراق برای طرح جدول زمانی جهت خروج نیروهای
آمریکایی از کشور است.
او ادامه داد: باید مصوبه پارلمان در خصوص درخواست خروج تمام
نیروهای بیگانه از کشور توسط دولت اجرا شود.
محیی در عین حال تاکید کرد، هیچ جدول زمانی از سوی دولت برای
اجرای این مصوبه تعیین نشده است.
به نقل از خبرگزاری اسپوتنیک، او خاطرنشان کرد: تشکل‌های مسلح
عراقی موافقت کردند تا حملات موشکی به سربازان آمریکایی را در
این کشور متوقف کنند به شرطی که دولت عراق برنامه زمانی خروج
نیروهای آمریکایی را ارائه دهد.
محیی بیان کرد: همه جناح‌های مقاومت (ضد آمریکایی) از جمله
گروه‌هایی که به نیروهای آمریکایی حمله می‌کردند، شرایطی را
برای برقراری آتش‌بس ارائه کردند.
وی افزود: اگر آمریکا اصرار به ماندن داشته باشد و به تصمیم پارلمان
احترام نگذارد، گروه‌های مقاومت از هر نوع سلاحی که در اختیار