18607
بسیاری از آن‌ها را به خاطر کرونا از دست خواهیم داد. تجربه 10 ماهه ما
نشان داده که این ویروس بی‌رحم است و کوچک و بزرگ نمی‌شناسد
پس تقاضای من از همه مردم ایران و به خصوص شهروندان البرزی این
است که یلدای امسال را بدون مهمانی بگذرانند تا به امید خدا با فروکش
کردن بیماری، نوروز آینده را با دل خوش جشن بگیریم.
کادر درمان خسته و فرسوده است
بابایی می‌گوید: از همه مردم می‌خواهیم با رعایت اصول بهداشتی،
خصوصا برگزار نکردن مهمانی‌های مناسبتی، دستاوری که به تازگی
رقم خورده است و در پی آن شاهد کاهش تعداد مبتلایان بوده‌ایم را
حفظ کنند. امروز کادر درمانی خسته و فرسوده است و فرصتی برای
استراحت ندارد. در 10 ماه گذشته، بعضی از همکارانمان دو یا چند بار به
این بیماری متبلا شده‌اند و برخی را هم از دست داده‌ایم اما با این حال، با
تمام قوت برای خدمت به مردم آماده‌ایم و در مقابل از آن‌ها توقع
همکاری داریم.
‌شب یلدا را به شب مرگ تبدیل نکنیم
«محمد مهدی بانشی» در جمع خبرنگاران، افزود: در طول دوران
اپیدمی کروناویروس هر تجمعی با مجوز یا فاقد مجوز ضربه عجیبی به
جامعه وارد کرده است بطوریکه پس از یکی دو هفته موج بیماری را در
بیمارستانها و افزایش مرگ و میرها را شاهد بوده ایم.