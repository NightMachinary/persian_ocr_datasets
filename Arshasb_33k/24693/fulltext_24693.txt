24693
موج سوم کرونا وارد کهریزک شد/ تزریق واکسن آنفلوآنزا به تمامی
مددجویان
حمیده پورفهیم در گفت‌وگو با ایسنا، ضمن تشریح وضعیت شیوع
کرونا در آسایشگاه کهریزک گفت: در حال حاضر 1750 سالمند و
مددجو از بازه سنی 18تا 105 سال ساکن آسایشگاه کهریزک هستند،
گفت: از موج اول کرونا در کشور، محدودیت‌ها در آسایشگاه
کهریزک آغاز و رفت و آمدها نیز کنترل شد و همچنان این
محدودیت‌ها ادامه دارد؛ در حال حاضر ملاقات‌ها بسیار محدود و با
رعایت پروتکل‌های بهداشتی انجام می‌شود و همچنین کلاس‌هایی
هنری و آموزشی مانند خیاطی، معرق، قالیباقی، نمایش درمانی،
موسیقی درمانی، قرآن ، ورزش و کارگاه های روانشناسی اکنون در
فضای باز آسایشگاه و با رعایت پروتکل‌های بهداشتی برگزار
می‌شود.
وی با بیان اینکه در آسایشگاه دو موج کرونا را پشت سر گذاشتیم و
اکنون در موج سوم کرونا رو به رو هستیم، گفت: در موج اول تعدادی از
مددجویان مبتلا به ویروس کرونا شدند، اما در موج سوم تاکنون
چهار مددجو با میانگین سنی 80 سال مبتلا به این ویروس شده‌اند که
البته حال عمومی آنها خوب است و در قرنطینه به سر می‌برند.
جانشین فرماندهی بحران ستاد کرونا آسایشگاه کهریزک درباره