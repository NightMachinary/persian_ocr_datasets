29395
به این معدن دو مرتبه در شورای عالی معادن مطرح شده است، این
مجموعه باید حد و مرز و حدود خود را مشخص کند و سپس باید
موضوع ایمنی خود را به شکل جدی دنبال کند. برنامه های ایمن سازی
ظاهرا تهیه شده است و منتظریم که پس از ارسال در شورای عالی معادن
کشور مطرح و بررسی شود، این مجموعه معدنی اشتغالزایی خوبی
دارد، عملکرد مناسبی دارد و موفق است اما اگر مسائل ایمنی را رعایت
نکند حتما دستور توقف فعالیت او را خواهیم داد.
پیگیری 400 حکم قضایی ساخت و ساز غیرقانونی در آذربایجان غربی 
آیدین رحمانی رضائیه روز چهارشنبه 22 مرداد در جلسه اجرای
قانون حفظ کاربری اراضی اظهار کرد: ساخت و سازهای غیرمجاز
آفتی است که جای‌جای منطقه و در نهایت کشورمان را تهدید می‌کند.
وی با بیان اینکه سودجویان در این مسئله توجهی به ماهیت اراضی
ندارند، خاطر نشان کرد: بروکراسی‌های اداری سبب شده دلالان در
این زمینه جولان دهند که در نهایت سبب سلب اعتماد مردم نسبت به
دستگاه‌های اجرایی و کارآیی آن‌ها می‌شود.
معاون هماهنگی امور عمرانی استاندار آذربایجان غربی عنوان کرد:
تغییر کاربری در داخل املاک باغی و روستایی یکی دیگر از مشکلاتی
است که با آن روبرو هستیم به نوعی که ورود به چنین مناطقی نیازمند
کمک دستگاه قضایی به دستگاه‌های اجرایی است.