19564
ابن‌علی به نقش کم‌رنگ صنعت در حمایت از دانشگاه اشاره کرد و گفت:
سهم حمایت صنایع از طرح‌های تحقیقاتی به‌ثمر نشسته در دانشگاه
شهرکرد بسیار کم است، باید مشخص شود که طرح‌های پژوهشی
صنایع استان تحت پوشش کجا بوده و نقش دانشگاه شهرکرد به‌عنوان
دانشگاه مادر استان چیست و صنعت استان در راهیابی دانشجو به بازار
کار چه سهمی داشته است.
وی قوی‌نبودن شرکت‌های دانش‌بنیان به‌خصوص در استان‌های
کوچک را عاملی مضر مطرح و تصریح کرد: شرکت‌های تحقیقاتی و
تولیدی در استان به‌سختی شکل می‌گیرد و یکی از علل آن استقبال بیشتر
از محصولات شرکت‌های مستقر در تهران و استان‌های بزرگتر به نسبت
شرکت‌های درون‌استانی است و این نشان از آن دارد که اعتماد و
حمایت از نیروهای استانی کمتر است.
این دانشیار گروه برق دانشگاه شهرکرد با ابراز تاسف از اینکه
بی‌انگیزگی سبب مهاجرت دانشجویان به تهران و خارج از کشور شده
است، بیان کرد: بنابراین همه این عوامل دست به دست هم داده تا
دانشجویان راه‌های ساده‌تری برای کسب درآمد پیدا ‌کنند، نسل
جوان شبکه‌های اجتماعی را در اختیار دارد، تحلیل‌ها را بررسی کرده
و خود تصمیم می‌گیرد که کدام بازار برای کسب درآمد بهتر انتخاب
کند، به‌علاوه نرخ تورم در جامعه و هزینه‌های کلان زندگی اجازه به