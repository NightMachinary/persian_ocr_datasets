13336
قهرمان سه‌ دوره اخیر لیگ برتر؛ یعنی پرسپولیس، در چند فصل اخیر
هافبک خلاق و تکنیکی تیم ملی عراق را در ترکیب خود داشت. بشار
رسن به واسطه بازی‌های قابل‌قبولی که از خود به نمایش گذاشت و
صدالبته که رفتار متفاوتی نسبت به سایر خارجی‌های فوتبال ایران
داشت، محبوب هواداران شد. این‌بار اما با توجه به اینکه بشار از فصل
گذشته نیز طلب زیادی دارد، همین دیروز به ایران برگشته و کمتر از 15
روز دیگر مسابقات لیگ برتر شروع می‌شود، بعید است با آمادگی
بتواند هفته‌های باقی‌مانده را برای تیمش به میدان برود. ضرر بزرگ
یحیی گل‌محمدی جایی است که در صورت غیبت و ناآماده‌بودن
بشار رسن، او تنها هافبک بازی‌ساز خود را برای ادامه لیگ در اختیار
نخواهد داشت و باید از احمد نوراللهی که ذاتا هافبک دفاعی است در
بخش جلو استفاده کند.
سپاهان و بازگشت دقیقه‌نودی کی‌روش استنلی
امیر قلعه‌نویی ثابت کرده که نیاز مبرمی به مهاجم تنومند و گلزن خود در
لیگ برتر دارد. کی‌روش استنلی اما به تازگی؛ یعنی روز دوشنبه به ایران
بازگشت. کی‌روش در دو فصل اخیر درمجموع 18 گل در 31 مسابقه
برای زردپوشان اصفهانی وارد دروازه حریفان کرده و در بسیاری از
مسابقات در ثانیه‌های پایانی عصای دست ژنرال شده است و با استفاده از
قدرت سرزنی بالا و البته اهمیت این موضوع در تاکتیک قلعه‌نویی، او