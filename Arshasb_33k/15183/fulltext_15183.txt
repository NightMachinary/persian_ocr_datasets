15183
دوئل آوینی و حاتمی بر سر «مادر»
به گزارش ایسنا، روزنامه جام جم نوشت: «علی حاتمی در سال 1368
فیلم«مادر» را ساخت. یعنی دقیقا دو سال پیش از آن‌ که شاهکارش
«دلشدگان» را در سال 1370 بسازد. «مادر» ماجرای روزهای پایانی
عمر مادری پیر است که در خانه سالمندان به‌ سر می‌برد. او که بعد از سال‌ها
تلاش و تحمل مشکلات بسیار و بزرگ‌کردن فرزندانش اکنون در
آستانه مرگ قرار گرفته‌ است، از فرزندانش می‌خواهد که او را به خانه
قدیمی‌شان ببرند و خود نیز در این روزهای پایانی در آنجا جمع شوند.
شهید سیدمرتضی آوینی در سال‌های ابتدایی دهه 70 و درست زمانی
که «مادر» روی پرده رفته‌ بود، قلمش به نقد رفت و نکاتی را درباره
حاتمی گفت که شاید برای طرفدارانش چندان خوشایند نبود.
آوینی چنین نوشته بود: «باید منتظر باشیم که همه، روزی به زج زدن
بیفتند. باز هم آقای علی حاتمی و دلمشغولی‌های خسته‌کننده‌اش؛
دلبستگی‌اش به عهد قجر و آت و آشغال‌های صندوقخانه‌های متروک و
آدم‌هایی نیست‌آبادی، اما با بزک و دیالوگ‌های پرتکلف و
حکاکی‌شده‌ای که حتی برای رعایت جناس و قافیه، کج‌ومعوج
شده‌اند، آن هم از دهان تیپ‌های تصنعی که این کلمات در دهان‌شان
زیادی می‌کند ... این کلمات در دهان همه زیادی می‌کند و من نمی‌دانم
که اصلا این طرز نوشتن و حرف‌زدن اگر به درد سینما و تئاتر نخورد، به چه