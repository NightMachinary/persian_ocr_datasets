1407
در محدوده فعلی استان گلستان (گرگان سابق) ابریشم‌بافی و تولید آن
دارای سابقه‌ای دیرینه است. با توجه به منابع تاریخی، در دوره حمله
مغولان و عهد صفویه، گرگان یکی از مناطق مهم تولید ابریشم ایران
بوده است. پارچه‌های بافته شده در منطقه گرگان و دشت به سبک
پارچه‌های ابریشمی چینی است.
صنعت ابریشم‌بافی شامل تولید پارچه‌های ابریشمی الوان با
طرح‌های ساده، راه راه و چهارخانه که توسط دستگاه بافت دستی با
عرض تقریبی 40 تا 30 سانتیمتر و به طول چله 100 متر و یا بیشتر تولید
می‌شود غالباً در مناطق رامیان، مینودشت و ترکمن‌صحرا بافته
می‌شود که در طرح و نقش تولیدات این دو منطقه تفاوت‌های
محسوسی مشاهده می‌شود که ریشه در فرهنگ و سنت این مناطق‌ دارد و
به شکل البسه سنتی زنان و مردان و کودکان، چادرشب، دستمال، شال،
روسری و غیره کاربرد دارد.
با توجه به اینکه پرورش توتستان، کرم ابریشم و پیله، ابریشم‌کشی،
صمغ‌گیری و سفیدگری، رنگرزی و فرآیند بافت پارچه ابریشم دستی
در استان سابقه طولانی دارد و نسل به نسل از گذشتگان به مخاطبان امروز
رسیده، موانعی بر سر راه تولیدات دستبافت استان قرار گرفته که
موجب کاهش میزان تولید این هنر اصیل و بومی شده است.
در اوایل خرداد هر سال با وجود توتستان‌ها و پرورش کرم ابریشم در