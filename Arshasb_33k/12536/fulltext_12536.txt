12536
که منافع خوزستان و به تبع آن منافع کشور را داشته باشیم. باید به
منافع منطقه ای کمتر فکر شود و بیشتر کارهایی که منجر به برکات ملی
می شوند، انجام شود.
استاندار خوزستان بیان کرد: روز گذشته در جلسه ای عنوان کردم که
باید از انتقال آب جلوگیری شود و ادله ای در خصوص آب حتی در بخش
کشاورزی نیز ارائه دادم.
شریعتی گفت: میزان برگشت سرمایه، بهره وری، افزایش تولید و ایجاد
امنیت غذایی در پی کشاورزی در خوزستان، قابل مقایسه با دو سه منطقه
دیگر کشور که این میزان هزینه شده، نیست بنابراین کسی نمی تواند
این مسائل را انکار کند و کار پر هزینه بیشتری انجام دهد.
وی عنوان کرد: همیشه کیفیت آب در پایین دست باید مبنا باشد؛ هر
سیاستی که اتخاذ می شود باید نتیجه آن در پایین دست ترین نقطه این
حوضه آبریز بررسی شود. اگر یک طرح در پایین ترین نقطه حوضه آبریز
موجب مسائلی شود نباید طرح اجرا شود اما اگر شرایط آبی استاندارد
باشد، اجرای طرح توجیه فنی دارد.
استاندار خوزستان تصریح کرد: در شرایط کنونی، بعضا ای سی آب
در آبادان و خرمشهر به 15 هزار تا 20 هزار می رسد. با اجرای چند پروژه،
تاکنون نتوانسته ایم کیفیت آب را در پایین دست تضمین کنیم پس نمی
توانیم طرح انتقال آب در بالادست اجرا کنیم تا جای دیگر را آباد کند.