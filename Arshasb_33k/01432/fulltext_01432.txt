1432
منتقل کنند. اتابک که از مرگ ناصرالدین‌شاه مطمئن بود، اجازه نداد
کسی جسد را معاینه و وارسی کند و مدعی شد که شاه هنوز زنده‌است. او
در کالسکه کنار جسد نشست و آن را در مجاورت پنجره نگه داشت تا
مردم نیم‌رخ شاه را ببینند؛ آن‌گاه دست‌ شاه را گرفت و شروع به تکان
دادن آن در کنار پنجره و در مسیر بازگشت به تهران کرد. با این ترفند، هر
کس کالسکه را می‌دید، شاه را زنده به حساب می‌آورد. اتابک این
آرتیست‌بازی و عروسک‌گردانی را با جسد، تا داخل کاخ ادامه داد و
بلافاصله پس از ورود به تهران، محرمانه ولیعهد را به پایتخت فرا خواند.
به این ترتیب، مظفرالدین‌شاه با سرعت خود را به تهران رساند و ابتکار
هنرمندانه اتابک، جلوی شورش و بی‌نظمی را گرفت. کاش این
سیاستمدار کهنه‌کار دوره قاجار، اندکی از این ذکاوت را خرج
مسائل مهم مملکتی می‌کرد تا ایران در پایان عهد ناصری به ویرانه‌ای
تبدیل نشود که هر تازه از راه ‌رسیده‌ای به طمع چپاول ثروت‌های
مادی و معنوی آن بیفتد!»