21440
به گزارش ایسنا، احمدرضا براتی،رییس کمیته حقوقی و تدوین
مقررات فدراسیون فوتبال اظهارکرد: فیفا امروز (پنجشنبه) و پیرو
مکاتبات قبلی خود،نامه تایید نهایی خود درباره
اساسنامه،مقررات انتخاباتی و دستور العمل برگزاری مجمع را به
فدراسیون فوتبال ارسال کرد و این به آن معناست که اساسنامه
پیشنهادی به مجمع دارای کلیه استانداردها و الزامات قانونی مورد
نظر فیفاست. شایسته است که این موفقیت را به همه اهالی ورزش و فوتبال
ایران تبریک بگویم.
وی ادامه داد: فیفا با برگزاری مجمع عمومی در تاریخ 8 آذر موافقت
کرده و اعلام کرده که اکنون می‌توانیم اساسنامه را جهت تصویب
نهایی در اختیار اعضای محترم مجمع قرار دهیم.
براتی افزود:نامه امروز فیفا در واقع همان سندی است که سال ها خلا آن
را در فدراسیون فوتبال کشورمان احساس می‌کردیم و الحمدالله با
پشتیبانی، ممارست و ارائه طریق فدراسیون فوتبال وکار شبانه
روزی که در ماه های گذشته انجام شد امروز این سند و تاییدیه در اختیار
ماست و ان‌شاالله بعد از تصویب مجمع عمومی فدراسیون، اساسنامه
جدید به عنوان عالی ترین سند حقوقی فوتبال کشور به زودی اجرایی
خواهد شد.
فیفا: وقتی مسی ایران را در دقیقه پایانی ناکام گذاشت