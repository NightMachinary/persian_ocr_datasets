1224
آیا دورکاری باعث افزایش آلایندگی می شود؟
به گزارش ایسنا، بر مبنای مطالعاتی که درباره مدل مصرف انرژی
توسط تحلیلگران آژانس بین المللی انرژی انجام شده است، اگرچه کار
در خانه باعث کاهش آلایندگیهای مربوط به رفت و آمد می شود اما در
واقع باعث انتشار آلایندگیهای بیشتری نسبت به کار در اداره می
شود، زیرا مصرف انرژی مسکونی افزایش پیدا می کند.
نویسندگان این گزارش به بررسی بازار کار و ترندهای رفت و آمد
شهری در سراسر جهان پرداخته اند و بر مبنای این آمار، پیش بینی کرده
اند اگر هر کسی که بتواند از خانه به دورکاری بپردازد، در هفته یک روز
دورکار باشد، تقاضا برای نفت از سوی بخش حمل و نقل یک درصد و
انتشار دی اکسید کربن 24 میلیون تن در سال کاهش پیدا می کند. این
میزان تنها برای یک روز دورکاری است و اگر دورکاری پنج روز در
هفته حساب شود، میزان کاهش آلایندگی مذکور هم به همین نسبت
افزایش پیدا خواهد کرد.
اما این مسئله دنیا را در مسیر رسیدن به اهداف جوی بلندپروازانه اش
قرار نمی دهد. تحلیل انجام گرفته نشان می دهد اگر مسیر خانه تا محل کار
افراد بیشتر از شش کیلومتر باشد، با ماندن در خانه و دورکاری به جای
استفاده از خودروی شخصی برای رفتن به سرکار، احتمالا انتشار دی
اکسید کربن را کاهش می دهند اما کسانی که پیاده یا با استفاده از وسایل