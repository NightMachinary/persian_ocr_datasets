10946
دبیر ستاد مقابله با کرونا در مشهد گفت: ستاد کرونای مشهد به طور مستقل
مرجع اعلام محدودیت‌های کرونایی نیست و فقط محدودیت‌های
ستاد ملی و استانی کرونا را ابلاغ کرده و اجرا می‌کند. در حال حاضر باید
صبر کنیم که آیا فردا ستاد ملی کرونا مصوبه محدودیت فعالیت مشاغل
گروه‌های سه و چهار را مجددا تمدید خواهد کرد یا خیر.
ریواده همچنین در خصوص تصمیم ستاد کرونای مشهد مبنی بر
کاهش ساعات کاری حمل‌ونقل عمومی شهری خاطرنشان کرد: در
جلسه هفتاد و چهارم ستاد کرونای مشهد در روز 15 آبان، مصوبه ستاد
ملی کرونا از سوی فرماندار مشهد به شهرداری ابلاغ شد. ستاد ملی
کرونا کشور نیز به شهرداران کلان‌شهرهای کشور از جمله مشهد
اعلام کرده بود که محدودیت‌های مربوط به میادین میوه و تره‌بار،
ترمینال‌ها، اتوبوسرانی و مترو را تا 25 آبان ماه اعلام نمایند.
شهرداران کلان‌شهرها نیز باید تا تاریخ اعلام شده برنامه خود را مبنی بر
اعلام محدودیت این پنج گروه به ستاد ملی کرونا اعلام نمایند.
وی ادامه داد: شهرداری مشهد باید این برنامه را تدوین کرده و به ستاد
ملی کرونا و یا قرارگاه عملیاتی وزارت کشور در تهران اعلام کند تا از
آن جا برای اعمال محدودیت‌های شهری تصمیم بگیرند. فرصت
شهرداری مشهد فردا به اتمام می‌رسد و پس از ارائه به ستاد کرونای استان
و تایید و ابلاغ قرارگاه عملیاتی وزارت کشور، قابلیت اجرا خواهد