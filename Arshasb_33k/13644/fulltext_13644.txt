13644
معترضان در نابلس پلاکاردهایی را در دست داشتن که بر روی آنها
نوشته شده بود اسیران خط قرمز هستند. معترضان فلسطینی همچنین
پرچم اسرائیل را به آتش کشیدند.
در همین راستا، رائد الصرص، عضو کمیته اسیران نابلس که در
تظاهرات حضور داشت بر ضرورت حل و فصل ریشه‌ای این مسأله تأکید
کرد و گفت که اسیران آزاده پیشنهادات مختلفی را در این باره به کمیته
تشکیل شده در همین راستا به ریاست محمد اشتیه، نخست‌وزیر
تشکیلات خودگردان فلسطین ارائه کرده‌اند.
در همین حال، جنبش ابتکار عمل ملی فلسطین نیز در اعتراض به اقدام
بانک‌ها در بستن حساب‌های اسیران دربند اسرائیل تجمع اعتراضی را
در مرکز الخلیل برگزار کرد.
خشم مجازی از ماسک نزدن ترامپ و اسپر در جمع کهنه سربازان جنگ
جهانی دوم
به گزارش ایسنا، مارک اسپر، وزیر دفاع آمریکا در جمع کهنه سربازان
مسن جنگ جهانی دوم که تجهیزات محافظتی نداشتند، بدون ماسک
ظاهر شد. این اقدام در شبکه‌های اجتماعی غافلگیری بسیاری را به
دنبال داشت. اسپر در جمع این کهنه سربازان با دونالد ترامپ، رییس
جمهور آمریکا همراه شده بود که ایستاده و با فاصله چندین متری با این
کهنه سربازان مسن صحبت کرد اما او نیز ماسک به صورت نداشت.