141
آئین انعقاد تفاهنامه بورسیه تحصیلی دانش آموزان بخش نوبران ساوه
برگزار شد
رئیس اداره آموزش و پرورش نوبران در این آئین گفت: براساس
تفاهمنامه مقرر شده با یک شرکت مواد غذایی هرساله 10 دانش‌آموز
برتر از لحاظ علمی، توسط اینشرکت بورسیه و آینده شغلی آنان تامین
می شود.
محمد صابر هدف از اجرای این تفاهمنامه را شناسایی استعدادها و
تربیت نسلی پویا برای ساختن آینده کشور دانست و افزود: این شرکت
مواد غذایی در بخش نوبران تلاش وافری در تامین زیرساخت‌های
برگزاری آموزش مجازی بخشی از دانش آموزان این منطقه به عمل
آورده است.
مدیرعامل این شرکت غذایی نیز با اشاره به ظرفیت‌های گردشگری
بخش نوبران افزود: برای فرهنگ سازی و ایجاد اشتغال در این زمینه، هر
دانش آموزی که با ارائه طرح اشتغال‌زایی بتواند یک نفر را مشغول بکار
کند، پس از تصویب طرح در کمیته سرمایه گذاری شرکت، از
تسهیلات اشتغالزایی بهره مند خواهد شد.
محمد کریمی از اولویت جذب نیروهای روستایی در این شرکت خبر
داد و افزود: اعتقاد داریم که روستاییان ما از تعهد و مسئولیت پذیری
بالایی در امور برخوردار هستند.