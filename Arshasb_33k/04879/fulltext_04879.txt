4879
شرایط خلوتی کنونی بافت خبر می‌دهد و می‌گوید: ایجاد
محدودیت‌های هدفمند در بافت تاریخی در دست اقدام است، هر
چند که ممانعت‌های اهالی از ایجاد این محدودیت ها به ویژه در زمینه
کاهش تردد موتور سواران را شاهد هستیم.
افزایش رفتارهای آسیب‌زا در بافت تاریخی
«سید مصطفی فاطمی» مدیر کل میراث فرهنگی یزد در گفت‌وگو با
خبرنگار ایسنا در خصوص امنیت بافت تاریخی یزد، اظهار می‌کند: با
خلوت شدن بافت تاریخی یزد بعد از بحران کرونا و تعطیلی بسیاری از
اماکن تاریخی و گردشگری، فضایی خلوت در بافت تاریخی ایجاد
شده و این خلوتی فرصت جولان برخی از افراد معتاد و اوباش در بافت
تاریخی را فراهم کرده است به طوری که شاهد افزایش مزاحمت‌ها،
سرقت منازل و مغازه‌ها و افزایش رفتارهای آسیب‌زا به اماکن تاریخی
مانند بالا رفتن از در تاریخی مسجد جامع و دیوارنویسی هستیم.
وی که معتقد است با بازگشایی اماکن و تاسیسات گردشگری این مشکل
تا حدود زیادی برطرف می‌شود، می‌گوید: اقداماتی را مانند
گزارش دادن وضعیت به ستاد مبارزه با کرونا و مسئولان ذی ربط انجام
دادیم و به برخی از مجموعه‌های تعطیل نیز اطلاع رسانی کردیم ولی تنها
حفاظت اماکن برعهده ماست و تامین امنیت بافت تاریخی در اختیار
نیروهای امنیتی انتظامی است.