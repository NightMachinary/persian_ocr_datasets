20588
علیرضا دبیر: پیامک بنا را استعفا نمی دانم/ در کار فنی کشتی سرم کلاه
نمی رود
به گزارش ایسنا، علیرضا دبیر درباره تعطیلی کشتی طی 8 ماه گدشته،
گفت: کشتی تعطیل شده اما برنامه ها تعطیل نشده اند. برنامه ای درباره
داوری نوشته شده و خیلی پیچیده است. یکی از پیشکسوتان که در
جریان کارهای اجرایی نیست گفته بود فدراسیون فعالیت ندارد
اماپولشان را می گیرند در حالی که وزارت ورزش پولی به ما نداده بلکه
حقوق پرسنل را هم کامل نداده است. فقط رقمی در حدود دو میلیارد و
دویست میلیون تومان به ما داده است. البته آن پیشکسوت مقصر هم
نیست چرا که فقط کشتی گرفته است.
رییس فدراسیون کشتی درباره لیگ نیز گفت: سال گذشته 43 روز
طول کشید. ما لیگ فصلی را قبول نداشتیم و آن را جمع کردیم. امسال
قرار بود 70 روزه برگزار شود اما به کرونا خورد. لیگ را رها نکردیم و پی
گیر بودیم. از من پرسیدند و گفتم حتما ثبت نام و قرعه کشی برگزار شود. از
دکتر نمکی تشکر می کنم که متقاعد شدند مجوز لیگ را صادر کنند. ما
واقعا منتظرتصمیم اتحادیه جهانی هستیم. هفته گذشته از لالوویچ
پرسیدم که تکلیف مسابقات چه می شود. او گفتشانس برگزاری
امیدهای جهان در فنلاند کم است اما لالوویچ خیلی مصر است جهانی
بزرگسالان برگزار شود. قرار است تا 10 مهر جواب نهایی را بدهند.