24305
برای آنکه خانواده ها از آغاز به شکلی مطمئن پایه ریزی شوند انتخاب
همسر باید به شیوه ای صحیح باشد، یعنی به گونه ای که احتمال تامین
اهداف خانواده را بالا ببرد، بنابراین معیارهای گزینش همسر نمی
تواند یکسویه باشد.
مثلا تاکید بر زیبایی همسر یکسویه نگری است،کسی که زیبایی همسر
و یا ثروت او را یگانه معیار انتخاب قرار می دهد، به فرزندان خانواده
نیاندیشیده و به تاخیر اخلاقی و دینی همسران بر یکدیگر توجه نکرده
است، معیار انتخاب باید به گونه ای باشد که خانواده محیطی مناسب
برای رشد معنوی اعضای آن باشد.
بعد از انعقاد پیمان همسری، خانواده تشکیل می شود و اولین رابطه ای که
پدید می آید رابطه زوجیت است، این رابطه پدید آورنده دو نقش برای
شوهر و زن است، هریک از این دو نقش حقوق و تکالیفی را ایجاب می
کند، این حقوق و تکالیف وضع شده اند تا اهداف ازدواج به بهترین
شکل ممکن تحقق یابد.
جنبه های اخلاقی ادای حقوق و انجام تکالیف همسری بسیار است، اگر
هدایت کننده روابط همسری، اخلاق باشد نتایج بهتری از ازدواج
حاصل می شود.
تامین غذا، بهداشت، پوشاک، مسکن، لوازم ضروری زندگی زن بر
عهده شوهر است، این وظایف بر مرد واجب است.