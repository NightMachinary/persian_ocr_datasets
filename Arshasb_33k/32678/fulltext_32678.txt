32678
هزار فرزند شهید و جانباز بالای 70 درصد به استخدام دولت
درخواهند آمد.
اوحدی با اشاره به توان ویژه خانواده شهدا در عرصه های علمی گفت:
وجود 300 نخبه ایثارگر در آذربایجان غربی و 2 هزار نخبه شاهد و
ایثارگر در کشور گویای ظرفیت های عظیم این جامعه برای توسعه
ایران اسلامی است.
وی رفع مشکلات درمانی خانواده شهدا و ایثارگران را یکی از
اقدامات شاخص برشمرد و گفت: 2000میلیارد تومان اعتبار با
حمایت سازمان برنامه و بودجه برای پرداخت مطالبات درمانی از جمله
بیمه دی پرداخت شد.
اوحدی افزود: امروز دولت در سخت‌ترین شرایط قرار دارد؛ چراکه
در تحریم‌هایی که استکبار برای کشورهای منطقه صورت داده بود،
حداکثر نفت در برابر غذا بود، اما امروز فشار حداکثری را علیه ما به جایی
رسانده‌اند که حتی غذا و دارو را هم تحریم کرده‌اند و صدای نفس‌های
خسته جانبازان شیمایی روح و روان ما را آزار می‌دهد، این در حالی
است که استکبار جهانی دم از حقوق بشر می‌زند؛ اما یقین داشته باشید که با
این روحیه‌ای که مردم ما دارند و با وجود این ارزش‌هایی که کادر
درمانی ما با آن برگ زرین دیگری را به نگارش درآورده‌اند، از این
گردنه تاریخی هم عبور خواهیم کرد.