4842
اوحدی در خصوص پرداخت معوقات ایثارگران گفت: مطالبات
مربوط به ماده 38 قانون جامع خدمات رسانی به ایثارگران از سال
1391 باقی مانده بود. این مطالبات باید با هماهنگی 3 مجموعه سازمان
برنامه و بودجه به عنوان تأمین کننده اعتبار، بنیاد شهید و امور
ایثارگران به عنوان پرداخت کننده مطالبات و ستاد کل نیروهای
مسلح به عنوان نهاد صادرکننده احکام مشمولین پیگیری و پرداخت
شود. وی ادامه داد: ستاد کل نیروهای مسلح به دلیل حجم بالای کار
امکان صدور کامل احکام را در زمان مقرر نداشت. با پیگیری‌های
صورت‌گرفته و پس از تامین اعتبار، پرداخت‌هایی به صورت
علی‌الحساب به مشمولین این ماده انجام شده است. خوشبختانه ابتدای
هفته جلسه‌ای با مسئولان ستاد کل نیروهای مسلح برگزار و مقرر شد ستاد
کل نیروهای مسلح تا هفته آینده احکام مشمولین را صادر کند تا بنیاد
شهید و امور ایثارگران تسویه کامل را در این زمینه انجام دهد. معاون
رییس جمهور با اشاره به جایگاه والای ایثارگران گفت: مقام معظم
رهبری همواره تأکید داشته‌اند که اگر به دنبال عزت و سربلندی کشور
هستیم باید به فرهنگ ایثار و شهادت تأسی کنیم. ما نیز در بنیاد شهید و
امور ایثارگران در پی این هستیم که در کنار انجام وظایف قانونی در
جهت خدمات رسانی به ایثارگران به مأموریت و رسالت اصلی خود که
امانتداری و ترویج فرهنگ و ارزش‌های شهدا، جانبازان و آزادگان