22725
محرم امسال پذیرای مهمانان خارج از استان نیستیم
فتح‌الله حقیقی عصر دیروز (22 مردادماه) در نشست خبری که به مناسبت
روز خبرنگار برگزار شد، با اشاره به روز تشکل‌ها، اظهار کرد: تشکل‌ها
به‌عنوان بازوان توانمند نقش مهمی در تصمیم‌سازی مدیران ایفا
می‌کنند.
وی با تاکید بر اینکه دنیای پیشرفته به معنی واقعی کلمه از ظرفیت
تشکل‌ها استفاده کرده اما این ظرفیت تا حدودی در کشور ما مغفول
مانده است، افزود: ارتباط مدیران با تشکل‌ها باید بیشاز این باشد.
استاندار زنجان با اشاره به روز جهانی صنایع کوچک، بیان کرد:
امروز اگر از کیفیت در کشورهای پیشرفته سخن به میان می‌آید، به این
دلیل است که در دنیای امروز، جایگاه بسیار مهمی به بنگاه‌های کوچک
اقتصادی داده‌ شده است. هر چند جامعه ما نیز در این راستا تلاش‌های
بسیار خوبی انجام داده است اما این تلاش‌ها باید مدون‌تر، بهتر و
عملیاتی‌تر باشد تا بتوانیم در این حوزه نیز موفق باشیم.
وی با اشاره به سالروز شهادت شهید صارمی که به‌عنوان روز خبرنگار
نام‌گذاری شده است، یادآور شد: خبرنگاران در اطلاع‌رسانی
واقعی و حقیقی در جهان نقش بسیار تاثیرگذاری دارند.
این مسئول با بیان این مطلب که خبرنگاران در همه ادوار نقش بسیار
موثری در توسعه، پیشرفت و موفقیت نظام جمهوری اسلامی ایران