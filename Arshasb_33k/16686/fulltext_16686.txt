16686
عبدالله جلالی رئیس شورای اسلامی شهر قم امروز در یک صد و شصت و
پنجمین جلسه علنی و رسمی شورای اسلامی شهر قم با گرامیداشت
سالروز ورود حضرت معصومه(س) به قم و روز قم اظهار داشت: یکی از
افتخارات مهم شورای اسلامی شهر نام گذاری این روز بوده است که در
آن اهداف مختلف و متعددی مد نظر قرار گرفته است.
رئیس شورای شهر اسلامی قم افزود: به لحاظ موقعیت خاص قم این روز
می تواند شناخت بیشتری در جهت همه ظرفیت‌های این شهر مقدس
باشد و قم را در حوزه دینی و مذهبی و اقتصادی و اجتماعی و سیاسی و
گردشگری به خوبی معرفی کند.
وی تصریح کرد: هنوز بخش زیادی از ظرفیت های قم مغفول مانده
است و روز قم می‌تواند این خلا‌ها را پر کند؛ براین اساس شورای شهر و
کمیسیون فرهنگ موضوع نام‌گذاری شهر قم را طرح کرد و به
تصویب شورا انجامید و بعد به شورای فرهنگ عمومی استان رفت.
جلالی عنوان کرد:این پیشنهاد در جلسه شوراهای مراکز استان‌ها
مطرح شد، تا آن زمان تعداد معدودی نام‌گذاری در سطح کشور
داشتیم اما اکثر استان‌ها روز آن شهر را تصویب کردند و شورای
مشورتی کشور این موضوع را در تقویم نیز دنبال می‌کند.
وی خاطرنشان کرد: با توجه به شیوع کرونا، محدودیتهایی در
برگزاری روز قم و سالروز ورود حضرت معصومه(س) به قم وجود دارد