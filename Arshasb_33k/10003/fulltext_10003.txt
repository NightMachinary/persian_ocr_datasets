10003
تشکل ها و انجمن ها سرمایه ای بزرگ برای کشور و دولت هستند
به گزارش ایسنا، اسحاق جهانگیری در این جلسه از تشکل ها و انجمن
های بخش های مختلف به عنوان سرمایه ای بزرگ برای کشور و دولت
یاد کرد و گفت: تشکل های مختلف نظیر خانه صنعت، معدن و تجارت
پشتوانه ای قوی برای بخش خصوصی و فعالان این حوزه و نیز فرصتی
طلایی برای توسعه کشور هستند که لازم است وزارت صنعت، معدن و
تجارت در جهت رفع موانع حقوقی و اداری پیش روی آنها اهتمام
جدی داشته باشد.
جهانگیری با اشاره به تقارن این جلسه با روز تشکل ها و مشارکت های
اجتماعی خاطرنشان کرد: ارتباط دولت با تشکل ها و ذینفعان هر بخش
این فرصت را برای کشور فراهم می کند که در شرایطی که عده ای تلاش
می کنند آینده کشور را تیره و تار جلوه دهند، افق گشایی و آینده
خوبی برای ایران ترسیم و به جامعه منعکس کنیم.
معاون اول رییس جمهور با تأکید بر این که تأمین منابع مالی پایدار و
مطمئن از مهم ترین نیازهای توسعه بخش صنعت، معدن و تجارت است،
افزود: بازار سرمایه و دارایی های بخش خصوصی مهم‌ترین منابع
برای بخش صنعت، معدن و تجارت هستند و منابع مالی خارجی نیز باید
در کنار این منابع به توسعه این بخش کمک کند.
جهانگیری با بیان این که یکی از اصلی ترین اهداف سیاست های کلی