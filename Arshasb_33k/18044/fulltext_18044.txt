18044
اواسط قرن گذشته بود.)
این درست است که برای آمریکا کار چندانی برای انجام دادن در عراق
باقی نمانده است.مقامهای آمریکایی مساله اصلاحات سیاسی و
اقتصادی عراق را تبدیل به بخشی از گفتگوی استراتژیک اخیر میان دو
کشور کردند، اما جدی گرفتن این اهداف سخت است. بیش از 17 سال
از زمان حمله به عراق گذشته و دلیلی ندارد که باور کنیم که آمریکا حالا با
موفقیت بیشتری نسبت به گذشته روبرو خواهد شد. عراقی ها اگر
می‌خواهند یک اقتصاد موفق و یک سیاست نجیب داشته باشند قرار است
خودشان راهشان را مشخص کنند.
با این حال یک ماموریت مهم هست که آمریکا باید در عراق حفظ کند:
امنیت، به ویژه در ارتباط با تلاشها برای مهار افراطگران و اطمینان
حاصل کردن از حاکمیت عراق. این اهداف در هم تنیده بوده و نیازمند
توجه چشمگیر آمریکا هستند. این درست است که موصل در ژوئیه
2017 آزاد شد و ابوبکر البغدادی، رهبر گروه تروریستی داعش در
اکتبر 2019 در سوریه کشته شد اما در روزهای اخیر حمله ای از سوی
داعش به نیروهای پلیس در کرکوک انجام شد و این گروه هنوز در
استانهای دیاله و صلاح الدین فعال است. اعلامیه های مکرر دونالد
ترامپ، رئیس جمهور آمریکا مبنی بر شکست داعش چندان درست
نیستند.