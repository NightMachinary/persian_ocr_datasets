15690
راستی: صندوق‌های بازنشستگی آمادگی طرح بازنشستگی پیش از
موعد را ندارند
جعفر راستی در گفت‌وگو با ایسنا در مورد طرح بازنشستگی پیش از
موعد که اخیرا در مجلس اعلام وصول شد، گفت: این طرح باید به
کمیسیون اجتماعی برود، مسئولان مربوطه و کارشناسان در
جلساتی به چانه زنی درباره مفاد آن بپردازند و کار کارشناسی روی آن
انجام دهند.
نماینده مردم شبستر در مجلس با بیان اینکه جوانب طرح بازنشستگی
پیش از موعد دیده نشده است، اظهار کرد: به نظرم این طرح با عجله نوشته
شده است. وقتی همکاران برای امضا کردن این طرح به سراغم آمدند،
توضیحاتی در مورد این طرح ارائه کردند. گویا در این طرح سن
بازنشستگی 5 سال کاهش یافته و آقایان با 25 سال سابقه کار و بانوان با
20 سال سابقه کار می توانند بازنشسته می‌شوند. همچنین تأیید رئیس یا
مدیر اداره مربوطه برای بازنشسته شدن یا نشدن افراد حذف و از همه مهم
تر شرط سنی بازنشستگی حذف شده است. این طرح به اشتغال جوانان
کمک می‌کند اما تصویب این طرح در صحن را بعید می‌دانم.
این عضو کمیسیون کشاورزی، آب، منابع طبیعی مجلس در پایان
گفت: صندوق‌های بازنشستگی اصلا آمادگی چنین طرحی را
ندارند. طرح بازنشستگی پیش از موعد در بهترین حالت به چکش