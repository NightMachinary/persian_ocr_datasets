17425
امسال خداحافظی می‌کنم اما خیلی از مربیان چون صلاح فوتبال من را
می‌خواهند معتقدند هنوز جا برای بازی دارم. تا جایی که برای تیم مثمر
ثمر باشم ادامه می‌دهم، در غیر این صورت خداحافظی می‌کنم.
از فوتبال بانوان دلسرد شده‌ام
قمی با بیان این که از فوتبال بانوان دلسرد شده‌ام، افزود: در تیم هیات
فوتبال البرز بازی می‌کنم، مسوولان این تیم از بانوان حمایت
می‌کنند. برای اولین بار است مسوولانی را می‌بینم که از تیم بانوان همه
جانبه حمایت می‌کنند. در کل از فوتبال ایران دلسرد شده‌ام؛ خیلی از
بازیکنان تنها شغل‌شان فوتبال است و امیدشان به پولی است که از این
طریق به دست می‌آورند اما باشگاه به آن‌ها پولی نمی‌دهد یا این که
مسوولان اواسط لیگ تهدید می‌کنند که تیم را منحل می‌کنند. وقتی
چنین چیزهایی را می‌بینیم با خودمان می‌گوییم برای چه تا این حد
زحمت می‌کشیم، همه جان و آینده‌مان را می‌گذاریم تا یکسری
مسوولان تهدید به انحلال تیم کنند؟ ای کاش از مسوولان هیات البرز
یاد بگیرند.
سرمایه‌گذاری در بخش پایه باعث پیشرفت می‌شود
قمی در مورد تاثیر آکادمی‌های فوتبال در پیشرفت بخش بانوان
گفت: با بررسی پیشرفت فوتبال در کشورهای دیگر می‌بینم که تمام
سرمایه گذاری‌شان روی بازیکنان کم سن و سال است. از پایه به