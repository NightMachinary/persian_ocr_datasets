6463
محمود بنانژاد در گفت‌وگو با ایسنا در خصوص بازگشایی
شهربازی‌های مشهد اظهار کرد: بر اساس مکاتباتی که اتاق اصناف با
دانشگاه علوم پزشکی مشهد انجام داد،به اتاق اصناف اعلام شد فعالیت
شهربازی‌ها در چهارچوب قانون نظام صنفی اتاق اصناف وبا رعایت
پروتکل‌های بهداشتی بلامانع است.
وی با بیان اینکه برای بازی‌های گیم‌نت‌ باید محدودیت افراد اعمال
شود، عنوان کرد: از پروتکل‌های بهداشتی که این مجموعه‌ها باید
رعایت کنند، محدودیت استفاده از دستگاه‌ها و همچنین الزام به
استفاده از ماسک، دستکش و نیز ضدعفونی دستگاه‌ها بعد از هر
مرتبهاستفاده است. فعالیت این مجموعه‌ها با شرایط ویژه خواهد بود.
بنانژاد بیان کرد: واحدهای صنفی و افرادی که وارد این مکان‌ها
می‌شوند، باید بدانند سلامت مردم اولویت دارد و مهم است. ما
نمی‌توانیم تا ابد فعالیت این مکان‌ها را قطع کنیم. باید با رعایت
دستورالعمل‌ها و زندگی در کنار کرونا، این مجموعه‌ها بازگشایی
شود.
وی در پاسخ به این سوال که در خبرها آمده شما اعلام کرده‌اید
شهربازی پارک ملت بازگشایی شده است، تصریح کرد: من خبری از
بازگشایی شهربازی پارک ملت ندارم.