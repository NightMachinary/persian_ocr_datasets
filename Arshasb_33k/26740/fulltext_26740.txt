26740
اظهار کرد: وکلا نیز باید از حق دفاع کنند و اگر وکیلی بداند از باطل
دفاع می‌کند، اما فقط به خاطر دریافت حق الوکاله این کار را می‌کند،
بی تردید پولی که می‌گیرد اکل مال به باطل است. رییس قوه قضاییه با
اشاره به نقش تصمیم ساز ضابطین قضایی و دادسراها در کشف حقیقت و
تصمیم گیری قضات، بر لزوم اتقان آرای قضایی تأکید کرد و گفت: رای
قاضی باید آن قدر دقیق باشد که نتیجه بررسی‌ها و ارزیابی‌های دادگاه
تجدیدنظر هم تأیید نظر باشد. رییسی در عین حال خاطرنشان کرد که
دقت در رسیدگی به پرونده‌ها نباید موجب غفلت از سرعت در رسیدگی
شود و متذکر شد: اطاله دادرسی خلاف سیاست‌های تحولی دستگاه
قضا و مورد گلایه مردم است و انتظار می‌رود دادگستری تهران در
رسیدگی سریع و دقیق به پرونده‌ها در کشور الگو باشند. رییس قوه
قضاییه با اشاره به تکلیف برنامه ششم توسعه در زمینه کاهش اطاله
دادرسی از نقش صدور و اجرای به موقع حکم در کاهش جرم نیز سخن
گفت و تصریح کرد: احکام قضایی برای بازدارندگی از جرم و تضییع
حق هستند و اگر حکمی در زمان خودش صادر و اجرا شود، اثر
بازدارندگی خواهد داشت. رییسی از تلاش کارکنان و قضات
دادگستری تهران در رسیدگی به پرونده‌های کثیرالشاکی نیز تقدیر
کرد و آن را در گره گشایی از کار هزاران نفر مؤثر دانست، اما به مسئولان
اجرایی نیز تأکید کرد با اعتبارسنجی و بررسی صلاحیت مجموعه‌های