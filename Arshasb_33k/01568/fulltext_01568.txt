1568
زمین حاصل‌خیز ایجاد می‌کند. همیشه برای دوست داشتن و ارزشمند
بودن کودک شرط می‌گذاریم که به آن ارزشمندی مشروط می‌گوییم.
وی خاطرنشان کرد: فرزندان در دوران کودکی نیازمند احساس
ارزشمندی از سوی والدین هستند و اگر این احساس را از سوی والدین
به دست نیاورند، به عبارتی دق می‌کنند و انگار دنیا روی سرشان خراب
می‌شود. والدین آن بستر و زمینه کمال‌گرایی را برای فرد به وجود
می‌آورند که آن شرم و نقص در فرد به وجود آمده و تصور می‌کند که عیب
و ایرادی دارد و برای اینکه بار دیگر آن احساس شرم را نداشته باشد به
کمال‌گرایی روی می‌آورد.
متین‌فر اضافه کرد: ما همیشه می‌گوییم اگر والدین می‌خواهند یک
بازخورد نسبت به رفتار و عملکرد کودکان در زمانی که آنها اشتباه
انجام می‌دهند، داشته باشند باید به این نکته توجه کنند که رفتار و
عملکرد کودک از شخصیت، هویت، وجود و ارزشمندی منفک شود.
باید گفت که «من تو را دوست دارم اما این کار اشتباه را انجام دادی و
ممکن است به واسطه این اشتباه بعضی امتیازات را از دست بدهی اما ما تو را
دوست داریم و یاد بگیر که بار دیگر این اشتباه را انجام ندهی». اتفاقی که
در این زمینه صورت می‌گیرد، این است که افراد کمال‌گرا دوباره با آن
احساس شرم و نقص مواجه نشوند.
وی اظهار کرد: کمال‌گرایی زرهی است که باعث می‌شود افراد