18901
شناسایی  100 ساختمان ناایمن قرمز و نارنجی در پایتخت 
مهدی داوری در گفت و گو با ایسنا در این باره اظهار کرد: طی روزهای
گذشته سازمان آتش‌نشانی تهران اعلام کرد که قصد دارد 100
ساختمان شاخص تهران را که نا ایمن هستند شناسایی کند که
خوشبختانه طی بازرسی‌های لازم این اقدام انجام شد و قرار است که
اقدامات لازم در این زمینه انجام شود. وضعیت این 100 ساختمان
میان بین نارنجی و قرمز است.
وی درباره اینکه این ساختمان‌ها دارای چه کاربری‌هایی هستند،
گفت: در میان این ساختمان‌ها کاربری‌های مسکونی، مرکز
درمانی، تجاری و... مشاهده می‌شوند.
مدیرعامل سازمان آتش‌نشانی تهران درباره اینکه میانگین سن 100
ساختمان پرخطر شهر تهران چقدر است ، گفت: در میان این ساختمان‌ها
قدمت‌ متفاوتی دیده می‌شود، به طوری که شاید ساختمان‌های 50،
30 یا 10ساله‌ نیز در میان آن‌ها وجود داشته باشد.
داوری وضعیت این 100 ساختمان را میان شرایط نارنجی و قرمز
توصیف کرد و گفت: البته در این خصوص فعلا قصد ما دادن اخطار نیست و
قرار است طی جلسه‌هایی که با مسئولان این ساختمان‌ها برگزار
می‌کنیم، با همکاری یکدیگر این ناایمنی ها را برطرف کنیم بنابراین
در این شرایط بحث پلمب مطرح نیست.