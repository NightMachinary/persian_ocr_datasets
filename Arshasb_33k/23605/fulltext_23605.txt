23605
هم حمایت های لازم را از این تیم خواهیم داشت. محبی تاکید کرد:
حمایت ما از تیم راهیان به عنوان یک تیم دسته اولی و حمایت از تیم بعثت هم
به عنوان یک تیم دسته سومی که برای حضور دوباره در لیگ دسته دوم
تلاش دارد، خواهد بود. وی خاطرنشان کرد: باتوجه به اینکه هیات
توان مالی چندانی ندارد، برای همین بیشتر حمایت های فکری و
امکاناتی را از این تیم ها خواهیم داشت که البته این حمایت ها جزو
وظایف ذاتی هیات است.
مسئولین شعب موظف به نوشتن برگه رای برای افراد نیستند
به گزارش ایسنا به نقل از پایگاه اطلاع رسانی وزارت کشور؛ متن کامل
اطلاعیه شماره 45 ستاد انتخابات کشور بدین شرح است: به اطلاع آن
دسته از رای دهندگان عزیزی که از نعمت سواد محرومند و یا به دلیل نقص
عضو قادر به نوشتن رأی خود نیستند می رساند که برای شرکت در
انتخابات و دادن رأی می توانند به همراه شخصی با سواد از افراد
خانواده و یا فردی مورد اعتماد، به شعب اخذ رأی مراجعه و پس از انتخاب
نامزد مورد نظر خود، با کمک وی نام و نام خانوادگی و کد نامزد را در برگ
رأی نوشته و سپس آن را به صندوق رأی بیندازند. ضمناً مسئولین شعب ،
اعم از اعضا شعبه، نمایندگان فرماندار، ناظرین شورای نگهبان،
عوامل انتظامی و نمایندگان نامزدها و بازرسین به هیچ وجه مجاز
نیستند برای رأی دهندگان اقدام به نوشتن رأی نمایند.