19289
صادرات بنزین انگلیس به آمریکا صفر شد
به گزارش ایسنا، پالایشگاههای نفت انگلیس هر سال میلیونها بشکه
بنزین مازاد را به آمریکا صادر می کنند اما این تجارت مهم در ژوئن
متوقف شد. این پالایشگاهها تولید سوخت را بسیار بیشتر و به مدت
طولانی‌تر از رقیبانشان کاهش داده‌اند و در نتیجه ماه گذشته از
صادرات به آمریکا بازماندند و آمریکا وارداتش را از سایر
کشورهای اروپایی افزایش داد. طبق آمار نفتکشها و آمار تجارت که
توسط بلومبرگ گردآوری شده، شاید برای نخستین بار از ابتدای سال
2012 تاکنون است که چنین اتفاقی روی داده و انگلیس بنزینی به
آمریکا ارسال نکرده است.
پالایشگاههای نفت اروپا بنزین بیشتر از نیاز این قاره تولید می کنند و
تولید مازاد اغلب به آمریکا راه پیدا می کند. برای انگلیس صادرات
بنزین که ارزش آن در سال 2019 به 1.83 میلیارد دلار رسید، تجارت
حیاتی به شمار می رود.
جریان تجارت در دو سوی اقیانوس آتلانتیک امسال در بحبوحه
شیوع ویروس کرونا و وضع قرنطینه از سوی دولتها، اختلال عظیمی
را تجربه کرده است. پالایشگاههای نفت برای دوام آوردن و سپری
کردن شرایط دشوار، نرخ پالایش نفت خام را کاهش داده و فعالیت
واحدهای مهمی مانند تولید بنزین را متوقف کرده اند.