18945
انتخابتان چیزبرگر است. این اشتباهات بیشتر و بیشتر می‌شوند اما
همیشه به خودتان می‌گویید بالاخره بر آنها غلبه می‌کنید. از شنبه
دوباره شروع می‌کنید و باز آن را به شنبه بعدی می‌اندازید. خودتان را
زجرکش می‌کنید. با رسیدن زمستان، عهد سال آینده‌تان را برای
خودتان مشخص می‌کنید.
برای خرید هدیه‌های کریسمس تا لحظه آخر صبر می‌کنید. مراجعه به
دندانپزشک یا هر دکتر دیگر یا ارسال اظهارنامه مالیاتی را عقب
می‌اندازید. یادتان می‌رود برای رأی‌دادن ثبت‌نام کنید، روغن
خودرویتان باید عوض شود، کوهی از ظرف‌های نشسته در
آشپزخانه تلنبار شده است که در حال بیشترشدن هستند. آیا بهتر نیست
لباس‌هایتان را الان بشویید تا آخر هفته‌تان با لباس‌شستن تلف نشود؟
احتمالاً به‌جای درازنشست، می‌نشینید و «انگری بردز» بازی
می‌کنید. ضرب‌الاجلی برای درخواست کمک‌هزینه یا تحویل یک
پایان‌نامه یا یک کتاب دارید؛ بالاخره انجامش خواهید داد. از فردا
شروع می‌کنید. وقت خواهید گذاشت تا یک زبان خارجی یا یک ساز را
یاد بگیرید. لیست رو به‌ رشدی از کتاب‌هایی که قرار است یک روز
بخوانید دارید. اما قبل از این کارها، شاید اول باید ایمیلتان را چک
کنید. یک فنجان قهوه راهتان می‌اندازد، نوشیدن آن هم طولی
نمی‌کشد. شاید تماشای چند قسمت از سریال مورد علاقه‌تان هم بد