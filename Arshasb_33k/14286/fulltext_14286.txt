14286
رئیس‌جمهور است و برای این امر رعایت رفتاری خردمندانه و توام با
متانت و بدون حاشیه ضروری است.
وی با اشاره به طرح سؤال مجلس از رئیس‌جمهور، تصریح کرد: هدف
طرح سؤال از رئیس‌جمهور پاسخگویی رئیس‌جمهور به معضلات
پیش‌آمده در دوران مسئولیت، فعال کردن حوزه‌هایی از دولت که
قادر به حل مشکلات معیشتی، اقتصادی و اجتماعی مردم نیستند و
درنهایت مطالبه حق‌وحقوق مردم از دولت است.
عضو هیئت رئیسه کمیسیون بهداشت و درمان افزود: طرح سؤال
درواقع استفاده از اهرم نظارتی مجلس برای ساماندهی و بهبود شرایط
جامعه است، در حال حاضر فضای کسب‌وکار در جامعه خوب نیست؛
امنیت کسب‌وکار و سطح معیشتی مردم پایین آمده، سفره‌های مردم
کوچک‌ و دارایی‌های مردم کم‌ارزش شده است، همه این‌ها مسائلی
است که باید قوه مجریه پاسخگوی آن باشد.
نماینده مردم قزوین، البرز و آبیک در مجلس شورای اسلامی بیان کرد:
از رئیس‌جمهور می‌خواهیم که برای حل این بحران‌ها راه‌حل ارائه
کند، در طرح سؤال از رئیس‌جمهور به‌هیچ‌عنوان به دنبال ایجاد جو و
حاشیه‌سازی نیستیم، مردم به‌اندازه کافی در سختی قرار دارند و کشور
نیازمند آرامش است بنابراین به‌هیچ‌عنوان دنبال ایجاد فضای
التهابی در عرصه سیاسی کشور نیستیم.