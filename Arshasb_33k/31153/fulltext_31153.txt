31153
کشف و انهدام بزرگترین آزمایشگاه تولید کوکائین در هلند
به گزارش ایسنا، بر اساس اخبار منتشر شده در رسانه‌های محلی که
فرانس پرس نیز به آن استناد کرده است ماموران ویژه پلیس هلند در این
عملیات 120 تن مواد و همچنین تجهیزات لازم برای حمل و جابه‌جایی
مواد مخدر را کشف و توقیف کرده‌اند.
گزارش کشف و انهدام این شبکه بزرگ تولید و قاچاق کوکائین در
هلند روز گذشته (سه شنبه) از سوی پلیس هلند رسانه‌ای شد.
به موجب این گزارش لابراتوار برچیده شده توسط نیروهای پلیس،
بزرگترین آزمایشگاه تولید کوکائین در هلند است که تاکنون در این
کشور کشف شده است.
این لابراتوار در منطقه‌ای روستایی واقع در شمال هلند و در محلی که
قبلا مرکز سوارکاری بود، ساخته شده است. 17 فردی که در ارتباط با
این شبکه تولید و قاچاق کوکائین دستگیر شده‌اند عمدتا اتباع
کشور کلمبیا هستند و در میان آنها سه شهروند هلندی و یک تبعه ترکیه نیز
دیده می‌شود.
بنابر گزارش یورونیوز، هلند از جمله کشورهایی است که از آن به
عنوان مهم‌ترین مبدا ورود مواد مخدر به اروپا نام برده می‌شود.
مقامات این کشور برای کشف و انهدام شبکه‌های قاچاق مواد مخدر به
صورت روزمره تلاش و برنامه‌ ریزی می‌کنند.