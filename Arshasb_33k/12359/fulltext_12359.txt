12359
محمدی خاطرنشان کرد: همه این مسائل نیاز به هم‌فکری دارد. حدود
یک ماه و نیم گذشته کارگروهی را تشکیل و تمامی این موارد را بررسی
می‌کنیم که در صورت بازگشایی به چه صورت عمل کنیم که کمترین
ضرر و زیان متوجه گروه‌ها، تهیه‌کننده و کارگردانان شود. از طرفی
دیگر با دستگاه‌های دیگر مانند شهرداری وارد مشورت می‌شویم تا در
صورت امکان کمکی به گروه‌های نمایشی انجام شود که البته در
صورت به نتیجه رسیدن، این موضوع هم رسانه‌ای خواهد شد.
وی افزود: همین‌طور لیست گروه‌هایی که ضرر و زیان دیدند، به
وزاتخانه و اداره کل هنرهای نمایشی تهران فرستاده شده که بر مبنای
ضرر و زیان پیش‌بینی شده توسط استان‌ها کمکی به گروه‌ها پرداخت
شود که امیدواریم در تیرماه این اتفاق بیفتد.
معاون هنری و سینمایی اداره‌ کل فرهنگ و ارشاد خراسان رضوی
عنوان کرد: کارگروهی نیز با مدیران سینما داریم، موضوع طرح
شده و در حال بررسی هستیم که کدام یک از سینماها با ظرفیت 50 درصد
آمادگی راه‌اندازی دارند و باید دید آیا مالکان سینماها تمایل دارند با
این ظرفیت سینمایشان را بازگشایی کنند و در کنار آن، این مساله حائز
اهمیت است که چه میزان استقبال مردمی از این اتفاق صورت خواهد
گرفت.
محمدی در مورد فیلم‌هایی که اکران می‌شوند، تصریح کرد: بنا بود