15671
قرار گرفت. کمیسیون با واردات موافق نیست و تأکید بر حمایت از
تولید داخل است.
رادیو ارمنی یکی از دلگرمی های ارامنه ایران است
به گزارش ایسنا به نقل از روابط عمومی معاونت برون مرزی صداوسیما،
شاوردیان نماینده ارامنه در یازدهمین دوره مجلس شورای اسلامی
ضمن بازدید از رادیو ارمنی معاونت برون مرزی صداوسیما، با پیمان
جبلی، معاون برون مرزی، برهان حشمتی، مدیرکل آسیای میانه و
قفقاز معاونت و علیرضا حسنیان، مدیر رادیو ارمنی و همکاران این
رادیو دیدار و گفت و گو کرد.
وی از رادیو ارمنی به عنوان رسانه ای باسابقه نام برد و بیان کرد: از زمان
کودکی مناسبت های ملی و دینی مثل عید نوروز و یا اعیاد ارمنی را از
طریق رادیو ارمنی دنبال می کردم. این نماینده مجلس بر وجود
اشتراکات فرهنگی و اجتماعی میان ارامنه ایران و جهان تاکید کرد و
این موضوع را عاملی برای نادیده گرفتن مرزهای سیاسی کشورها
دانست. شاوردیان رادیو ارمنی معاونت برون مرزی صداوسیما را
یکی از دلگرمی های جامعه ارمنی کشورمان دانست و با اشاره به فضای
تحریم های یک جانبه و تبلیغات ضد ایرانی، بر ضرورت اطلاع رسانی
مناسب حقوق اقلیت ها در ایران و حقوق بشر و آزادی های مدنی ایشان از
طریق این رسانه و دیگر رسانه های بین المللی صداوسیما تاکید کرد.