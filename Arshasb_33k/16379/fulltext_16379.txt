16379
صادق ضیاییان در گفت و گو با ایسنا اظهار کرد: طی دو روز آینده (21
و22 فروردین ماه) در اغلب مناطق کشور به جز استان‌های سیستان و
بلوچستان و هرمزگان بارش باران، رعد و برق، وزش باد شدید موقت و
در نقاط مستعد بارش تگرگ و در ارتفاعات و مناطق سردسیر نوار شمالی
کشور و ارتفاعات زاگرس مرکزی بارش برف پیش‌بینی می‌شود.
وی در ادامه گفت: جمعه و شنبه (22 و 23 فروردین ماه) این وضعیت در
اغلب مناطق کشور به جز جنوب و جنوب شرق ادامه خواهد داشت.
به گفته ضیاییان، روز یکشنبه (24 فروردین ماه) بارش در شمال غرب،
سواحل شرقی دریای خزر، شمال شرق، شرق و استان‌های واقع در
زاگرس مرکزی و جنوبی ادامه می یابد.
مدیر کل پیش‌بینی و هشدار سریع سازمان هواشناسی افزود: دریای
خزر طی 24 ساعت آینده مواج پیش بینی می شود.
ضیاییان در پایان درباره وضعیت جوی پایتخت طی دو روز آینده
اظهار کرد: آسمان تهران فردا (21 فروردین ماه) ابری همراه با بارش
پراکنده و احتمال رعد و برق و افزایش باد با حداقل دمای 4 و حداکثر
دمای 10 درجه سانتیگراد پیش‌بینی می شود. آسمان پایتخت پس فردا
(22 فروردین ماه) نیمه ابری تا ابری در بعضی ساعات همراه با رگبار و
رعد و برق، گاهی وزش باد شدید با حداقل دمای 5 و حداکثر دمای 17
درجه سانتیگراد پیش‌بینی می‌شود.