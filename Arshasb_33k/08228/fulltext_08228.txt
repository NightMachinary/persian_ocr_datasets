8228
آب 3 
محمدرضا رضایی، امروز دوشنبه 21 مهرماه با اشاره به وضعیت بی آبی
در خراسان جنوبی بیان کرد: بسیاری از مناطق حاشیه‌ای و روستایی
استان متاثر از خشکسالی‌های چند ساله بوده و با فقر و تنگدستی رو به رو
شده‌اند.
به گزارش ایسنا، وی با اشاره به رسالت‌های هلال احمر مبنی بر کاهش
آلام بشری در زمان آرامش و بحران اظهار کرد: جمعیت هلال احمر در
راستای انجام وظایف ذاتی‌اش، طرح کاروان های نذر آب را در
استان‌های آسیب دیده از خشکسالی اجرایی می‌کند.
رضایی با بیان اینکه این طرح از دو سال گذشته در خراسان جنوبی
اجرایی می‌شود، اظهار کرد: در سال جاری نیز شهرستان‌های
نهبندان، خوسف و سربیشه به ترتیب میزبان کاروان‌هایی از یزد،
اصفهان و خراسان رضوی بودند.
مدیرعامل جمعیت هلال احمر خراسان جنوبی بیان کرد: در راستای
فعالیت این کاروان‌ها هفت هزار و 630 نفر در 65 روستای استان از
خدمات مختلف درمانی، معیشتی و آموزشی بهره مند شدند.
وی از ویزیت 2305 بیمار توسط 52 نفر کادر درمانی این کاروان‌ها
خبر داد و افزود: توزیع هزار و 15 بسته معیشتی، هزار و 940 جفت کفش و
هزار و 150 پک بهداشتی از جمله اقدامات این تیم ها بوده است.