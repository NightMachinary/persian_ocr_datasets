23001
مدیران در انجام وظایف پاسخگو باشند
سید موسی خادمی در اولین نشست مشترک معاونین و مدیران ستادی
استانداری که امروز بیستم اردیبهشت‌ماه در محل استانداری برگزار
شد، اظهار کرد: سال 98 سال سختی بود که با سیل، انتخابات و در پایان با
کرونا همراه بود و اقدامات خوب مدیران و فرمانداران در حوزه‌های
مختلف را در پی داشت.
وی تصریح کرد: وظیفه انعکاس امورات و مشکلات به رده‌های بالاتر
بر عهده استانداری‌ها است که بخشی از آن با ارائه گزارش و بارگذاری
اطلاعات در سامانه عملکرد استانداری انجام می‌شود.
استاندار لرستان خاطرنشان کرد: در موضوع تقسیمات سیاسی
می‌توان طی رایزنی و ارتباط با مرکز چند بخش و حتی شهرستان به استان
اضافه کرد که نیازمند کار و مطالعه بیشتر است.
خادمی اضافه کرد: سامانه سامد از راه‌های ارتباطی مردم و مدیران
به‌صورت تلفنی است که می‌توان با استفاده از اینترنت و فضای مجازی
آن را ارتقا داد تا حجم بیشتری از مشکلات مردم در این فضا حل شود.
وی بیان کرد: به‌منظور بالا بردن عملکرد دستگاه‌های اجرایی، مدیران
کل همزمان با وظایف سازمانی، چند کار اساسی مطابق با شاخص‌های
تعریف شده معرفی کنند و با به‌کارگیری ظرفیت‌های موجود تا پایان
سال آنها را به سرانجام برسانند.