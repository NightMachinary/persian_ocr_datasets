19181
وی با اشاره به اینکه دولت با خلأ های قانونی به دلیل کار اجرایی زودتر
مواجه می شود تصریح کرد: در حقوق بحث برتری لایحه بر طرح مورد
قبول است و به تجربه ثابت شده است قوانینی که منشأ آنها لایحه است،
ایرادات کمتری در اجرا دارند. البته نمایندگان هم حق دارند طرح
تهیه کنند ،اما این طرح ها چون در زمان کوتاهی تهیه می شود برخی
موارد در آن مغفول می ماند. در مجالس مختلف هم اینگونه بوده است که
تعداد طرح هایی که به قانون تبدیل می شود نسبت به لایحه کمتر است.
معاون پارلمانی رئیس جمهور همچنین گفت: طرح هایی که
نمایندگان تهیه کرده اند را دولت با همان محتوا اما با کار کارشناسی
دقیق تری تهیه کرده است. دولت در طراحی لایحه بار مالی را هم در نظر می
گیرد اما در تهیه طرح چون بار مالی دیده نمی شود، در شورای نگهبان با
مشکل مواجه می شود.
وی در پایان در پاسخ به این پرسش که آیا از محل درآمد یارانه ها مبلغی به
نهاد ریاست جمهوری تعلق می گیرد تصریح کرد: نهاد ریاست
جمهوری ردیف مشخصی در بودجه دارد و هزینه هایش هم بر اساس
همان احکام بودجه ای است. تخصیص بودجه هم مانند سایر نهادها
انجام می شود. اگر نماینده ای که این موضوع را مطرح کرده مدارکی
در دست دارد به من ارائه کند تا به آن رسیدگی کنم.
شکایت رئیس پلیس کنگره از کارشکنی مقام‌های امنیتی برای حفاظت