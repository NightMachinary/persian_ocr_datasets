16650
روحانی: دوران فشار حداکثری به پایان رسیده است/ مردم کام‌شان
شیرین خواهد شد
به گزارش ایسنا، حجت‌الاسلام‌ و المسلمین حسن روحانی در آیین
افتتاح طرح‌های ملی حوزه آموزشی و بهداشتی با بیان اینکه روزانه
حدود 8 و نیم میلیارد تومان برای بازسازی، نوسازی و تجهیزات
مدارس توسط دولت اختصاص یافته است، گفت: با اهتمامی که
آموزش و پرورش برای خانه دانش آموزان انجام داده، روزانه 27
کلاس ساخته شده و 83 کلاس به سیستم نوین گرمایشی مجهز و 10
کلاس ایمن سازی می‌شود.
وی با تاکید بر اینکه دوران مدارس گلی و خشتی گذشته است، افزود:
دانش آموزان در کلاس های درس نباید دغدغه ناامنی و حفاظت،
سرمایش و گرمایش داشته باشند بلکه باید با خیال راحت و آرام بتوانند
کلمات معلمان را بشنوند.
روحانی یادآور شد: از افتخارات دولت است که روزانه حدود هشتو
نیم میلیارد تومان برای بازسازی نوسازی و تجهیزات مدارس در
دولت اختصاص یافته است و امیدواریم با کمک خیرین و مردم و همه
آنانی که در این مسیر بسیار مهم گام بر می‌دارند شاهد تحول بیشتری در
زمینه کمیت و کیفیت مدارس برای دانش آموزان باشیم.
وی افزود: افتتاح این مراکز رفاهی، نمادین است، اما برای روحیه