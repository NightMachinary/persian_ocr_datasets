24000
داشت که به صورت مسالمت‌آمیز حل شد.
دبیر شورای صنفی دانشجویان دانشگاه فردوسی با اشاره به اینکه
«مطالبات این شورا منطقی و منصفانه است»، گفت: مطالبات شورای
صنفی دانشجویان قانون‌محور و منطقی است و بیش از هر چیزی پای‌بند
به قوانین به ویژه در زمینه حوزه‌های آموزشی و پژوهشی هستیم.
همواره تلاش می‌کنیم با گزارش مشکلات واقعی دانشجویان به
مسئولان در تصمیم‌گیری‌های آن‌ها در این ایام کمک کنیم تا
تصمیماتی گرفته شود که باتوجه به شرایط موجود، دانشجویان
متضرر نشوند.
خسروشیری در رابطه با نحوه انتخاب اعضای شورای صنفی
دانشجویان، اظهار کرد: انتخابات شورای صنفی طبق آیین‌نامه
موجود در اردیبهشت هر سال برگزار می‌شود. یک ماه قبل از شروع
انتخابات شورای صنفی یک کمیته اجرایی تشکیل می‌شود. وظیفه این
کمیته اجرایی برنامه‌ریزی برای تبلیغ و اطلاع‌رسانی ثبت‌نام
داوطلبان را برعهده دارد. در صورتی که دانشجو شامل شرایط لازم
برای کاندیداتوری باشد می‌تواند در زمان مشخص شده برای ثبت
نام اعلام آمادگی کند. انتخابات شورای صنفی به صورت
الکترونیکی است و دانشجویان می‌توانند از طریق پرتال خود به
صورت الکترونیکی در رای گیری‌ها شرکت کنند.