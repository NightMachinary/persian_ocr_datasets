16888
سمیه محمودی در گفت‌وگو با ایسنا با تاکید بر لزوم توجه به کسب و
کارهای اینترنتی در سال جهش تولید گفت: باید زمینه‌های تحقق
اهداف سال جهش تولید فراهم شود؛ نه اینکه با بهانه تراشی‌هایی
همچون لزوم دریافت مجوزهای متعدد و بی‌مورد از فروشندگان
پلتفرم‌های آنلاین به کسب و کارهای خانگی و روستایی آسیب وارد
شود.
وی مقابله با علم روز و کسب و کارهای جدید را مضر خواند و افزود: در
شرایطی که تمایل مردم به خرید آنلاین افزایش پیدا کرده نباید برای
فعالیت فروشندگان حقیقی فروشگاه‌های آنلاین محدودیت ایجاد
شود؛ چون فروشگاه‌های آنلاین در دروان کرونا در کاهش تردد
مردم تاثیر بسزایی داشته اند.
این نماینده مجلس در عین حال گفت: باید تمامی مشاغل برای فعالیت
خود مجوز داشته باشند، اما نباید با بهانه‌تراشی‌هایی مانند الزام به
دریافت مجوزهای متعدد و بی‌مورد در جهت حذف فروشندگان
حقیقی زیرمجموعه فروشگاه‌های آنلاین حرکت کرد؛ چراکه
فروشگاه‌های آنلاین مجوز اختصاصی اتحادیه استارتاپ‌ها را
دارند.
وی همچنین تاکید کرد: پذیرفتنی نیست که دولت به جای پذیرش
فناوری‌های جدید با آن‌ها به مقابله و مخالفت بپردازد؛ آن هم