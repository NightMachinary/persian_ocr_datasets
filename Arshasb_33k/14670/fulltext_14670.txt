14670
کاخ سفید از اظهارنظر در این رابطه خودداری کرده و وزارت
دادگستری و این دادستان هم به درخواست‌ها برای اظهارنظر پاسخی
ندادند.
دست‌کم 24 کشته در انفجار انتحاری شرق افغانستان
به گزارش ایسنا، پیشتر سخنگوی فرماندار ننگرهار اعلام کرد،
دست‌کم 40 تن در جریان انفجار بمبی در مراسم تدفین یک رئیس پلیس
در این ولایت شرق افغانستان کشته و زخمی شدند.
شاهدان عینی هم به خبرگزاری اسپوتنیک گفته بودند، هفت تن در
مراسم تدفین حاجی شیخ اکرام که سابقا فرمانده یگان پلیس بخش خوا
بود، کشته شدند. او دوشنبه شب به دلیل سکته قلبی درگذشت.
در همین حال شاه محمد میاخیل، والی ولایت ننگرهار گفته است که در
این حمله انتحاری ولایت ننگرهار در شرق افغانستان 24 تن کشته و 68
تن دیگر زخمی شدند.
عطاالله خوگیانی، سخنگوی فرماندار ننگرهار با اعلام اینکه این حمله
توسط عامل انتحاری انجام شد، گفته بود: براساس گزارش‌های اولیه
40 تن کشته و زخمی شدند. این 40 تن شامل شهدا و زخمی‌های بد حال
می‌شود و جزئیات آن بعدا اطلاع‌رسانی خواهد شد. همچنین پسر یک
عضو شورای ولایتی ننگرهار در جریان این انفجار در کنار دو
برادرش کشته شد.