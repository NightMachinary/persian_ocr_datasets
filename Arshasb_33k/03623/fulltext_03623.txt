3623
پاسخ به تذکر تاجگردون گفت: ما قسم یاد کردیم و خصوصا در هیات
رئیسه دو بار قسم یاد کردیم که قانون اساسی و آیین نامه را رعایت کنیم.
وقتی اخطار قانون اساسی وجود دارد ما این اخطار را به رای گذاشتیم،
طبق آیین نامه این اتفاق افتاد و نمایندگان رای خود را دادند همانطور
که شورای نگهبان شما را تایید کرده و در شعبه بحث شده، همان شورای
نگهبان در بخشنامه گفته که حتما باید در مجلس این اتفاق نظر صورت
بگیرد. این اتفاق نظر نبود لذا ما آن را به رای مجلس گذاشتیم پس به رای
مجلس احترام بگذاریم.
قالیباف یادآور شد: در آیین نامه روند روشن است، بعد از این که اخطار
قانون اساسی رای آورد، اعتبارنامه شما بعد از شعبه به کمیسیون تحقیق
می رود، در کمیسیون تحقیق 15 روز فرصت است شما آن جا می‌توانید
مسائل خود را بگویید و کمیسیون تحقیق براساس وظایفش اعلام نظر
می‌کند یا اعتبارنامه شما را تایید و یا رد می‌کند. حتی اگر کمیسیون
تحقیق اعتبارنامه شما را رد کرد اعتبارنامه به صحن مجلس می آید و در
صحن مجلس شما و سخنگو فرصت صحبت دارید و ما هم مکلف به رعایت
آیین نامه هستیم.
رئیس مجلس شورای اسلامی در پایان یادآور شد: اجازه دهید مسیر
قانون را طی کنیم، اعتبارنامه شما به کمیسیون تحقیق می رود و در زمان
خود مجددا به صحن برمی گردد.