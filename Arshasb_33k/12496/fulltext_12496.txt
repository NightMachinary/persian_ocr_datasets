12496
جلیلی تاکید کرد: این قرارداد نیز همانند سایر قراردادها،
چارچوب‌های قانونی خود را طی خواهد کرد.
نماینده رهبرانقلاب در شورای عالی امنیت ملی با توصیه دانشجویان
به رصد کردن مواضع دشمنان نسبت به موضوعات مختلف، تصریح
کرد: درباره دلیل عصبانیت آمریکا و اظهارات خصمانه مقامات این
رژیم نسبت به چنین همکاری‌هایی تحلیل داشته باشید.
جلیلی در این‌باره اظهار کرد: آمریکا بر مبنای راهبرد فشار حداکثری
علیه ایران و اعمال تحریم‌های ثانویه علیه کشورهایی که به
تحریم‌های او پایبند نیستند، می‌خواهد از کم و کیف روابط اقتصادی
سایر کشورها با ایران اطلاع داشته باشد تا ضمن تحریم آن کشورها،
فشارها بر ایران را به نتیجه برساند.
وی در پایان خاطرنشان کرد: گسترش همکاری‌های اقتصادی ایران
یعنی شکست راهبرد فشار حداکثری آمریکا و تدبیر صحیح آنست که
به لحاظ مختلف از این همکاری‌ها در برابر دشمن صیانت شود.
جمالی: اصلاح‌طلبان اختلاف‌نظرهای گفتمانی خود را حل کنند
علی جمالی در گفت‌وگو با ایسنا، با اشاره به مدیریت خوب سه دوره
انتخابات توسط شورای عالی سیاستگذاری اصلاح طلبان، اظهار
کرد: در انتخابات مجلس یازدهم اصلی ترین وظیفه و فلسفه وجودی
شورای عالی یعنی نحوه حضور در انتخابات زیر سوال رفت؛ زیرا این