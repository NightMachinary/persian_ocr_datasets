23242
مربی فولاد: کار خیلی سختی بود بازیکنان به شرایط عادی خود
برگردند
حسین کعبی در گفت‌وگو با ایسنا درباره اردوی این تیم اظهار کرد: بعد
از حدود دو ماه استراحت کار خیلی سختی بود بازیکنان به شرایط عادی
خود برگردند. به خصوص امروز که از اهواز فاصله گرفتیم و در اردوی
تهران حضور داریم و بازیکنان تلاش می‌کنند تا به آمادگی لازم
برسند. این‌جا آب‌و هوا نسبت به خوزستان خیلی بهتر است و صبح و بعد از
ظهر تمرین می‌کنیم و از نظر بدنی خیلی بهتر شدیم و خودمان را برای
شروع لیگ و بازی سخت استقلال آماده می‌کنیم و ان‌شاالله بتوانیم
نتیجه خیلی خوبی بگیریم.
او در رابطه با بسته شدن پنجره نقل‌ و انتقالات فولاد خوزستان گفت: این
مساله به باشگاه مربوط می‌شود و ما به عنوان مربی در زمین فوتبال تیم
خود را نشان می‌دهیم اما ان‌شاالله باشگاه این مشکل را حل می‌کند. ما فقط
تمام فکرمان را برای ده بازی‌ آینده گذاشته‌ایم و امیدواریم که نتیجه و
اتفاق خوبی در رابطه با این مساله رخ دهد.
کعبی درباره نیامدن پاتوسی به تمرینات تیم عنوان کرد: باشگاه پیگیر
بازگشت او به تمرینات است و امیدوارم او به زودی برگردد و به جمع
بازیکنان‌مان بپیوندد.
مربی ماشین سازی: بعد از بازی با ذوب آهن در 3 مسابقه تقاص دادیم