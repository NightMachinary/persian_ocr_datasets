19724
افزایش کیفیت خدمت کمک کند.
معاون امور علمی، فرهنگی و اجتماعی سازمان برنامه و بودجه کشور با
اشاره به اینکه امکانات و فضاهای کارگاهی مناسبی در مجموعه
تربیت مربی کشور وجود دارد؛ گفت: افراد توانمندی در این
مجموعه مشغول به کار هستند و برای ایفای نقش خود تلاش می کنند،
این مرکز پتانسیل بالایی دارد و تلاش می‌کند نقش ملی خود برای
ارتقای کمی و کیفی آموزش‌های مهارتی را به خوبی ایفا کند.
وی در بخش دیگری عنوان کرد: برنامه‌های تجهیز مراکز آموزشی در
سطح استان‌های کشور و همچنین در مرکز مادری مانند مرکز تربیت
مربی فنی و حرفه‌ای از سال گذشته به صورت ویژه شروع شده و با سرعت
قابل قبولی در حال انجام است.
پوراصغری با تاکید بر اهمیت بروزرسانی امکانات مراکز مهارتی فنی
و حرفه‌ای مطابق با تغییر تکنولوژی گفت: ارتقا و بروزرسانی
تجهیزات از اولویت‌های سازمان برنامه و بودجه کشور است.
وی در پاسخ به اینکه بودجه مناسب برای بروزرسانی تجهیزات مراکز
مهارتی و آموزشی کشور تا چه میزان فراهم شده است، اشاره کرد: در
این زمینه در قالب بودجه سنواتی اعتباراتی برای تجهیز این مراکز
تخصیص داده‌ایم اما کافی نیست و به دنبال افزایش این تخصیصات
هستیم.