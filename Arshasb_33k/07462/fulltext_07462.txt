7462
احمدزاده اظهار کرد: تجلیل از رسانه‌های برتر و فعال در ترویج
فرهنگ وقف از دیگر برنامه‌های این دهه خواهد بود. دیدار با نماینده
ولی فقیه، ائمه جمعه و فرمانداران نیز در دستور کار است. در مراکز
عمومی نیز گزارشاتی از اقدامات اوقاف به سمع و نظر مردم خواهد
رسید.
مدیرکل اوقاف و امور خیریه خراسان رضوی اظهار کرد: یک‌سری
برنامه‌های عمومی نیز در این دهه پیش‌بینی شده که شامل برگزاری 63
نشست علمی صنفی با نخبگان جامعه از جمله روحانیون، دانشگاهیان،
بازاریان و... است که امیدواریم در راستای ارتقای خدمات دستگاه
وقف موثر باشد.
وی ادامه داد: برپایی 56 ایستگاه تحت عنوان همه واقف باشیم در سطح
استان با حضور روحانیون آگاه و افراد متخصص در حوزه وقف جهت
پاسخگویی به مراجعان از برنامه‌های دیگر اداره کل اوقاف و امور
خیریه خراسان رضوی است.
احمدزاده افزود: کلنگ‌زنی و افتتاح 17 پروژه عمرانی در
شهرستان‌های گناباد، کلات، قوچان، جوین، طرقبه شاندیز،
سبزوار، داورزن، جغتای و تربت حیدریه در دهه وقف انجام خواهد
شد. برگزاری نشست با مدافعان سلامت و تجلیل از این افراد را نیز در
دستور کار داریم.