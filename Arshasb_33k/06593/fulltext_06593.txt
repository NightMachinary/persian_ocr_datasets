6593
خودروها از پشت سر آب جوش رویمان می پاشند و گاهی هم میوه
پرتاب می کنند. راننده هایی هم هستند که برای ترساندن ما تاجایی که
ممکن است ماشینشان را به ما نزدیک می کنند.
وی تاکید کرد: البته برخی از راننده های کامیون هم هستند که وقتی می
خواهند ما را تشویق کنند، بوق می زنند و چون یکدفعه با صدای بلندی
مواجه می شویم، باعث ترس ما می شود.
شفیعی با بیان اینکه در مجموع در جاده ها هر لحظه خطر تصادف را
احساس می کنیم، یادآور شد: سال گذشته چنین مشکلی برای یکی از
رکابزنان اتفاق افتاد و راننده ای که در خواب بود از پشت با او تصادف
کرد و باعث شد تا مهره های کمرش جابجا و دوچرخه اش نیز نابود شود و
در نهایت برای همیشه دوچرخه سواری را کنار گذاشت.
شفیعی با بیان اینکه رسانه های کرمانشاه باید برای حل چنین مشکلاتی
فرهنگ سازی کنند، عنوان کرد: همچنین آموزش و پرورش هم می
تواند از همان پایه فرهنگ دوچرخه سواری را میان دانش آموزان
ترویج کند.
وی در ادامه با اشاره به عدم حمایت مسئولین از رشته دوچرخه سواری در
کرمانشاه، افزود: متاسفانه عدم حمایت از این رشته در کرمانشاه باعث
شده تا ورزشکارانی که با علاقه به سمت دوچرخه سواری می آیند، پس
از مدتی آن را رها کنند.