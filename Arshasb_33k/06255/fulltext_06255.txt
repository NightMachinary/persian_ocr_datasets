6255
تصریح کرد: لایحه بودجه ماحصل مطالعات و بررسی تفصیلی و همه
جانبه کارشناسان خبره دولت درخصوص الزامات و اقتضائات
اقتصادی کشور بوده و این بودجه براساس قواعد و شرایط کشور تهیه
و تنظیم شده است.
رییس جمهور افزود: دولت همواره از نظرات مشورتی کارشناسان و
فعالان اقتصادی استقبال کرده و همچنین پذیرای دیدگاه ها و
پیشنهادهای اصلاحی نمایندگان محترم در مجلس بوده اما دگرگون
کردن شاکله و ساختار بودجه، مطمئنا غیرقابل قبول است.
روحانی گفت: زمان بررسی بودجه، زمان تغییر قوانین و قواعد اصلی
فعالیت های اقتصادی نیست و نباید موجب شود که فعالان اقتصادی که
پیشران امور توسعه کشور به شمار می روند دچار سردرگمی شوند از
سوی دیگر تصمیمات بودجه ای نباید به هیچ وجه معیشت مردم بویژه
قشرهای ضعیف و کم برخوردار را تحت فشار قرار دهد.
در ادامه این جلسه رییس سازمان بورس گزارشی از وضعیت بازار
سرمایه ارایه کرد و رییس جمهور با تاکید بر اینکه بازار بورس یک نهاد
اصلی در ایجاد و حفظ تعادل در اقتصاد کشور است، اظهارداشت:
بورس بستر معاملاتی شفاف است و دولت همواره در پی تقویت و
حمایت بازار بورس بوده و اولین گام و شرط حمایت و تقویت از این
بازار را قاعده مندی و رعایت قانون در آن می داند.