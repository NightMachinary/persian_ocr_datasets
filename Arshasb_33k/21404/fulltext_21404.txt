21404
درد، دل درد، تهوع و بی‌قراری شدید داشتم. شبها چنان سردردی
داشتم که با چند تا قرص هم خوب نمی‌شد. این یک بیماری نیست، چند
جور بیماری‌ مختلف است در دل یک بیماری. اما حاج درویش زیر بار
نمی‌رفت مدام می‌گفت سرما خورده‌ایم. دو سه روز آخر که خیلی
بدحال بود به من گفت نکند واقعاً کرونا گرفته‌ایم؟ گفتم من چند روز
است به شما می‌گویم ما کرونا داریم. خلاصه آزمایش دادیم و معلوم شد
همه‌مان کرونا گرفته‌ایم.»
اعضای خانواده یکی یکی بهتر می‌شدند اما حال حاج درویش مدام
بدتر می‌شد. ریه‌های آسیب دیده‌اش انگار دیگر توان خلاصی از این
بیماری را نداشت. تا این که 5 روزی در بیمارستان بستری شد، گفتند
بیماری زمینه‌ای دارد و خطرناک است. حمیده خانم می‌گوید: «من
خوب شده بودم که حاج درویش برای همیشه رفت. روزهای آخر
احساساتی شده بود؛ دوستانش که زنگ می‌زدند، گریه می‌کرد و
می‌گفت من فکر نمی‌کردم کرونا آن قدر نامرد باشد. همه می‌گفتند تو
که یک روز مشکلات همه را حل می‌کردی‌داری گریه می‌کنی؟ یعنی
باورشان نمی‌شد. در غریبی و تنهایی دفنش کردیم فقط خودمان
بودیم.»
چطور این اتفاق افتاده است، همه این اتفاق‌ها؟ همه آنچه بر سرشان
آمده آیا واقعی است؟ چرا همه چیز این طور ناگهانی بر سرشان فرود آمد