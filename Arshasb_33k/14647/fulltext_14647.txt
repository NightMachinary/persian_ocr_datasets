14647
امیر سرتیپ اوجاقی اضافه کرد: امروز آثار اقدامات این دانشگاه در
دوران دفاع مقدس را به خوبی مشاهده می کنیم و به خود می بالیم که
پیشکسوتان ما چه اقداماتی انجام دادند و به همین خاطر این دانشگاه
دارای اعتبار و مرتبه بالایی بوده که مورد عنایت فرمانده معظم کل قوا
(مدظله‌العالی) قرار گرفته است. جوانان این دانشگاه نقش بسیار
موثری در دفاع از نظام مقدس جمهوری اسلامی و ملت سرافراز ایران
در خرمشهر داشتند.
وی درباره تصویب اهدای پرچم و نشان فداکاری توسط فرمانده معظم
کل قوا(مدظله العالی) به دانشگاه افسری امام علی(ع ) گفت: از خداوند
متعال خواستاریم که بتوانیم امانت دار این افتخار بزرگ باشیم و این
نشان و پرچم و افتخار برای این دانشگاه این حالت را برای بنده دارد که
باید جانم را فدا و احترام شهدا را نگه دارم و دانشجویان را در مسیر شهدا
قرار دهیم.
امیر سرتیپ اوجاقی افزود: شهدا در نزد خداوند زنده هستند و روزی
می خورند و ما باید راه شهدا را ادامه دهیم و امیدوارم در راه خداوند
شهید شویم. وظیفه دارم به نمایندگی از دانشگاه افسری امام علی(ع) از
عنایت فرمانده معظم کل قوا(مدظله العالی) کمال تشکر را داشته باشم و
با ایشان عهد می بندیم در مسیر شهدا ثابت قدم باشیم و از فرمانده محترم
کل ارتش تشکر و قدردانی می کنم که به دانشگاه توجه و عنایت دارند.