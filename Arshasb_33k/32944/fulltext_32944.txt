32944
وی تاکید کرد: اگر نظام مترکز را داشتیم می توانستیم به افرادی که
استحقاق دارند بگوییم آن را صرف افراد مستحق کنند یا حتی خودشان
افراد نیازمند را معرفی کنند. چون نظام متمرکز را نداریم بسیاری
منابع که بر اساس آزمون وسع قطع کردیم، به سمت حوزه رفاه نیامد. به
عنوان مثال در مقطعی شماری از بیمه های سلامت قطع شد اما به سمت
حمایت از اقشار ضعیف نرفت و صرف اصلاح کسری بودجه دستگاه
های مربوطه شد.
نایب رئیس هیئت مدیره سازمان تامین اجتماعی با بیان اینکه اکنون در
حوزه بیمه های بازنشستگی برآوردها نشان می دهد هفت میلیون نفر
فاقد پوشش بیمه بازنشستگی هستند اظهار کرد: اگر با کمکی که دولت
در آزمون وسع می کند این افراد خودشان در پرداخت حق بیمه شان
مشارکت کنند، بر اساس قانون اعداد بزرگ، نسبت بستگی صندوقی
که اینها را بیمه می کند رشد خوبی خواهد داشت و مثبت خواهد شد و
چون ورودی جدید هستند تا 10 سال آینده مصارف جدی نخواهند
داشت و منبع بزرگ تامین مالی محسوب می شود.