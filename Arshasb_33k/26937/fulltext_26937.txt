26937
هیچ برنامه فرهنگی، هنری را در همدان تعطیل نخواهیم کرد
احمدرضا احسانی پنجشنبه 20 آذر در آیین پایانی سی‌ودومین
جشنواره تئاتر استانی، بیان کرد: تئاتر یکی از رشته‌های هنری خاص
است که در انتقال مفاهیم ارتباط خوبی با مخاطب دارد و می‌تواند در
جریان‌سازی و آموزش تأثیرگذار باشد.
وی با بیان اینکه برای توسعه هر جامعه‌ای علاوه بر مسائل اجتماعی،
اقتصادی و سیاسی، فرهنگ نیز بسیار مهم و اثرگذار است و باید همواره
مورد توجه قرار بگیرد، اظهار کرد: برای اثرگذاری هنر نمایش باید از
بسترهای مناسب استفاده شود.
احسانی ادامه داد: در ایام شیوع کرونا همه جشنواره‌ها مانند
جشنواره تئاتر استانی، جایزه قلم هگمتانه، جایزه ادبی استان،
جشنواره موسیقی و نمایشنامه‌خوانی و... در بستر فضای مجازی اجرا
شده و خواهند شد.
مدیرکل فرهنگ و ارشاد اسلامی همدان مطرح کرد:در راستای
حمایت‌ از هنرمندان همواره تلاش کردیم و پیگیر هستیم برای
صنوف فرهنگی و هنری که در این مدت متضرر شده‌اند جبران
خسارت کنیم.
وی توضیح داد: امیدواریم در یکی دو ماه آینده شرایطی فراهم شود که
گروه‌هایی که آماده اجرای عمومی هستند و در نوبت اجرا بوده و هزینه