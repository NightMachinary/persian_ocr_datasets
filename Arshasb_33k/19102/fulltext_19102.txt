19102
به گزارش ایسنا، به نوشته روزنامه فرامنطقه‌ای القدس العربی، این
بازپرسان افزودند، حملات هوایی ائتلاف سعودی در طول سال
گذشته میلادی احتمالا به حد جنایات جنگی برسد و عملیات حوثی‌ها
نیز احتمالا در این ردیف قرار بگیرد.
این سومین سال متوالی است که کمیته کارشناسان مستقل به این نتیجه
می‌رسد که طرفین درگیر در یمن قانون بین‌الملل را نقض می‌کنند.
در این گزارش تحت عنوان یمن: اپیدمی فرار از مجازات در سرزمین
شکنجه آمده است: کشورهایی از جمله انگلیس، کانادا، فرانسه و
آمریکا به حمایت‌ها از طرفین جنگ از جمله انتقال سلاح ادامه می‌دهند
که در طولانی کردن جنگ تاثیر داشته است.
کمال الجندوبی، رئیس تیم کارشناسان گفت: سال‌ها بعد از مستند
سازی بهای سنگین این جنگ هیچ کس قادر نیست بگوید: نمی‌دانیم
در این کشور چه روی می‌داده است.
سه کارشناس، شورای امنیت را به واگذار کردن پرونده یمن به دیوان
کیفری بین‌المللی به منظور انجام محاکمات احتمالی ترغیب کردند.
ائتلاف سعودی در مارس 2015 بعد از تسلط حوثی‌ها بر صنعا و ساقط
کردن دولت منصور هادی وارد جنگ یمن شدند.
این گزارش عملکرد ائتلاف سعودی حامی دولت مستعفی به رهبری
عبدربه منصور هادی،‌ رئیس‌جمهوری مستعفی را ارزیابی کرده