29346
سردار علی‌اکبر جاویدان فرمانده انتظامی استان کرمانشاه،
امروز(21 دی) در این مراسم که با حضور جمعی از مسئولین،
فرماندهان نظامی و انتظامی و خانواده‌های شهدا با رعایت
فاصله‌گذاری فیزیکی و شیوه‌نامه‌های بهداشتی برگزار شد، با بیان
اینکه خاکسپاری شهدای گمنام در اماکن مقدس و پادگان‌ها در اقصی
نقاط کشور مایه افتخار و عزت است، تاکید کرد: شهدا انسان‌های
بزرگی بودند که باید از روح بلندشان برای تجدید میثاق با آرمان‌های
اسلام و انقلاب مدد بگیریم.
جاویدان با بیان اینکه شهدای دوران دفاع مقدس مایه عزت و افتخار
نظام هستند، گفت: اگرچه باب شهادت هنوز باز است و هر از گاهی
می‌بینیم که فرزندان این نظام برای پاسداری از ایران اسلامی، هم در
داخل کشور و هم فراتر از مرزها و تحت عنوان شهدای مدافع حرم به مقام
بالای شهادت نائل می‌آیند، اما بازگشت شهدای دفاع مقدس
معنویت تازه ای در فضای جامعه ایجاد می کند.
فرمانده انتظامی استان کرمانشاه با بیان اینکه مزار این شهید گمنام از
این پس میعادگاه و محل تجدید میثاق کارکنان پلیس کرمانشاه با
شهدا خواهد شد، گفت: این شهید والامقام یکی از فرزندان غیور این
مرز و بوم است که در دوران دفاع مقدس جان خود را برای حفظ
ارزش‌های اسلام و انقلاب فدا کرد و پیکر مطهرش بعد از بیش از 30 سال