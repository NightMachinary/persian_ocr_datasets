12497
شورا تصمیم گرفت برای انتخابات لیست ندهد.
وی ادامه داد: برخی اعتقاد دارند وظیفه شورای عالی نباید فقط درباره
انتخابات باشد بلکه بحث‌های گفتمانی و استراتژیک را دنبال کند، در
حالی که این شورا چنین ظرفیت و توانی را ندارد. معتقدم پارلمان
اصلاحات باید این بحث‌های گفتمانی را انجام دهد البته حضور افراد
در این پارلمان باید بر اساس مکانیسم مشخص شده و با محوریت احزاب
باشد. وجود اشخاص حقیقی در شورای عالی موجب شد که شورا توان
کافی برای ورود به چنین بحث‌هایی را نداشته باشد.
این فعال سیاسی با اعتقاد بر اینکه شورای عالی سیاستگذاری دیگر
نمی‌تواند ادامه پیدا کند، تصریح کرد: اصلاح طلبان اگر بنا دارند کار
مشترک انجام دهند، باید ابتدا بزرگان این جریان اعم از اشخاص موثر و
احزاب در یک مجمع یا لویی‌جرگه نشسته و بر سر مسایل اصلی گفت و گو
کنند. اصلاح طلبان الان درگیر اختلاف های مهم گفتمانی هستند و
باید این اختلاف ها را حل کنند.
جمالی در پایان با اشاره به اینکه این اختلاف ها باید قبل از انتخابات
مجلس یازدهم حل می شد، گفت: یک سال تا انتخابات 1400 باقی است و
اصلاح طلبان باید به دنبال حل اختلاف های گفتمانی خود باشند. اگر در
این زمینه موفق شدند، آنگاه می توانند یک سازوکار جدیدی با
محوریت احزاب برای حضور در انتخابات طراحی کنند.