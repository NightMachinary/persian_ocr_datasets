16624
می‌کرد، می‌گفت که از این قرارداد سنگینی که بسته، پول زیادی به
جیب واسطه‌ها رفته و درصد کمی به او رسیده است.
این مربی در بخش پایانی صحبت‌های خود گفت: در یک تیم شهرستانی
مربیگری می‌کردم. در ابتدای فصل نام بازیکنی را به باشگاه دادم که
جدا شود. آن بازیکن نزد من آمد و گفت که حاضر است با قرارداد
30میلیونی هم در تیم بماند اما من پاسخ دادم که از نظر فنی جایی در تیم من
ندارد. همان سال آن بازیکن با قرارداد 160 میلیونی سر از یک باشگاه پر
طرفدار درآورد. شما ببنید 30 میلیون تومان با 160میلیون تومان
چقدر فاصله دارد.
به گزارش ایسنا، بررسی این روایات نشان می‌دهد شبکه دلالی پیچیده
تر از آن چیزی است که تصور می‌شود. آنها به راحتی در همه جا نفوذ
کرده‌اند و می‌توانند به حیات خود ادامه دهند. این نکات به جامعه
فوتبال اثبات می‌کند، مبارزه و ریشه کن کردن مافیای دلالی عزمی
جدی طلب می‌کند و قطعا در این راه، کار پیچیده‌ای در انتظار نیروهای
نظارتی و حراستی است، با این حال امید است با عزمی که وزارت ورزش
نشان داده، سلطه مافیای دلالی در فوتبال ایران بیش از پیش کم شده و
کار به جایی برسد که با مدیریت و نظارت درست و اصولی جلوی حیف و
میل بیت‌المال و سرمایه باشگاه‌های بی بضاعت فوتبال ایران گرفته
شود.