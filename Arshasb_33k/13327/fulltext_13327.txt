13327
ارتباط با دلالان و آوردن بازیکنان و مربیان خارجی باعث شده تا فقط
قراردادهای سنگین و به ارزش غیرواقعی خارجی‌ها با آن‌ها بسته شود تا
جیب طرفین حاضر در قرارداد از بیت‌المال پر شود. در این بین تنها پول به
خود بازیکن و یا مربی نمی‌رسد و او مجبور می شود از طریق فیفا به دنبال
حق خود باشد. تا آن زمان هم مدیر وقت به هر بهانه‌ای از سمت خود استعفا
داده و مدیر جدید جایگزین شده است.
به دنبال مسکن دائمی
ممنوعیت قرار داد با بازیکنان و مربیان خارجی جدید قطعا دوای
موقتی برای بهتر شدن اوضاع مالی و اقتصادی 2 باشگاه استقلال و
پرسپولیس است اما وزارت ورزش اگر می‌خواهد فکری به حال این 2
باشگاه بکند، باید دارو و دوایی دائمی را مرهم دردهای اقتصادی
سرخابی‌ها کند؛ دوایی مثل خصوصی‌سازی یا نظارت به عملکرد
مدیران این 2 باشگاه؛ نظارتی که با شفاف‌سازی برای هواداران همراه
باشد و پیگیری‌های مداومی از سوی وزارت ورزش شکل بگیرد زیرا
اگر قرار باشد این نظارت‌ها باز هم در حد حرف باشد و مدیران بعدی
استقلال و پرسپولیس هر کاری که می خواهند بکنند، همین آش است و
همین کاسه. مدیری که بخواهد از جایگاهش در این 2 باشگاه
سواستفاده کند، با سواستفاده از بازیکنان ایرانی و باز کردن دوباره
پای دلالان به این باشگاه‌ها باز هم می‌تواند کارش را انجام می‌دهد.