26796
هنر مرحوم شجریان فراتر از مرزهای ایران است
یک عضو فرهنگستان زبان و ادب فارسی در گفت‌وگو با ایسنا اظهار کرد:
آواز خسروی آواز ایران نه تنها در ایران بلکه در هر جایی که قلمرو زبان
فارسی است و افراد فارسی زبان حضور دارند، شنیده می‌شود و تعبیر
دقیق‌تر و بهتر برای این لقب به نظر من خسروی آواز زبان فارسی می‌تواند
باشد. همه فارسی زبانان آواز ایشان را گوش می‌کنند و بهره‌مند
می‌شوند و اینکه ما ایشان را فراتر از ایران بدانیم و ایشان را از مفاخر هنر
زبان فارسی بدانیم شایسته‌تر و دقیق تر است.
دبیر سابق جشنواره شعر فجر ادامه داد: این صحبت به این معنی نیست که ما
جایگاهی که ایشان در ایران دارند و اینکه ایشان منتسب به کشور ایران
هستند را زیر سوال ببریم بلکه می‌خواهیم بگوییم که هنر ایشان فراتر از
مرزهای ایران است.
کاظمی در خصوص اینکه با افول شجریان، شاهد افول سبک
موسیقایی این استاد هستیم و آیا ظهور چنین اساتیدی دیگه در سپهر
موسیقی ایران امکان پذیر هست یا خیر بیان کرد: آینده را نمی‌توان
پیش‌بینی کرد. بنده در جریان دقیق کارشناسی موسیقی ایران نیستم
که بتوانم پیش‌بینی کنم و بگویم افرادی اکنون در جوانی و میان‌سالی
وجود دارند یا خیر که آثارشان به حد و اندازه آقای شجریان رسیده
باشد و می‌توانند جای ایشان را پر کنند یا خیر. در این رابطه باید اساتید