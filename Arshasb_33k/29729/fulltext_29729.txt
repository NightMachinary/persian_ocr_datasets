29729
رفته جای خود را به عنوان یک بازیگر پیرامونی اما جذاب باز کرد.
تماشاگران حرفه‌ای فیلم و سریال ها، به این گونه بازیگران نمک فیلم و
سریال می گویند که شاید نقش مهم و تعیین کننده ای در این اثر نداشته
باشند ولی حضور آنها دیدن سریال را جذاب تر می کند و شاید تک خنده
های یک اپیزود نیز برای همین افراد باشد. از نقش های احمد پور مخبر
گرفته تا همان دوچرخه سوار دوره گردی که خبر ازموج از دریا می داد.
شاید هیچ کس نام آن فیلم را به یاد نداشته باشد ولی نوای مرد دوره گرد را
حتما.
سید جلال با شب های برره به شهرت گسترده ای رسید و نقش او در این
سریال پرمخاطب در نقش قهوه چی با آن صداو سبیل های خاص به چشم
آمد. همان موقع بود که چهره اش در شهر خودش برای مردم آشنا شد و
دیگر هر کسی او را می دید از خیر امضا و عکس نمی گذشت.
اما سید جلال مردی بسیار خاکی و باصفا بود. هر کس که او را می شناخت
همین را می گفت. هر کس که او را می شناخت آن پیکان قدیمی را هم به یاد
می آورد. مردمی بود و همه جا می رفت و با همه مردم مهربان بود. هر جا که
کسی را می دید به او ابراز علاقه می کرد مدت ها با او گپ می زد و درد دل می
کرد.
خیلی ها فکر می کردند که مهران مدیری او را از سرکوچه یا در صف بانک
دیده و خوشش آمده ولی او از سال 52 در سینما بازی می کرد و رفته رفته با