19293
مدیرکل میراث فرهنگی، گردشگری و صنایع دستی استان با اشاره به
ارائه بسته های حمایتی گفت: بسته حمایتی در حوزه گردشگری به
منظور تامین بخشی از خسارت های ناشی از تعطیلی کرونا پرداخت می
شود.
وی به برگزاری تورهای غیرمجاز در این ایام اشاره کرد و گفت: به هیچ
وجه برگزاری تور های غیر مجاز مورد تایید اداره کل نبود و با این
تورها به جد برخورد خواهیم کرد.
جباری با برنامه‌های اداره کل میراث فرهنگی در سال جهش تولید
اشاره کرد و افزود: اجرای 682 پروژه با اشتغالزایی برای 1861 نفر در
دستور کار این اداره کل در سال جاری است که تسهیلات مورد نیاز
برای این میزان پروژه 385 میلیارد تومان پیش بینی می شود.
مدیر کل میراث فرهنگی، گردشگری و صنایع دستی آدذربایجان
غربی با اشاره به اینکه طی سال گذشته 17 هتل ،مرکز تفریحی،سفره خانه
سنتی و واحد بوم گردی در استان به بهره برداری رسید،اظهار کرد:
تسهیلات پرداختی به 20 طرح، 30 میلیارد تومان بود.
به گزارش ایسنا، وی به اجرای 27 پروژه فعال گردشگری در استان اشاره
کرد و گفت: پروژه های مذکور 50 درصد پیشرفت فیزیکی دارند که
حجم سرمایه گذاری پروژه های در دست اجرا 621 میلیارد تومان
است.