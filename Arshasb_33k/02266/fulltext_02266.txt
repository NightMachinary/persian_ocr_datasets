2266
ادامه بارش‌ها طی فردا در بیشتر استان‌های کشور
صادق ضیاییان در گفت‌وگو با ایسنا با اشاره به اینکه امروز (22
فروردین ماه) در غالب استان‌های کشور به‌جز هرمزگان، سیستان و
بلوچستان و جنوب فارس بارش باران گاهی همراه با رعد و برق و در
مناطق مستعد ریزش تگرگ پیش‌بینی می‌شود، اظهارکرد: بارش در
مناطق کوهستانی البرز مرکزی و زاگرس مرکزی به شکل برف است و
این وضعیت فردا (23 فروردین ماه) در غالب استان‌های کشور به‌جز
هرمزگان، سیستان و بلوچستان و جنوب کرمان ادامه دارد.
وی افزود: یکشنبه (24 فروردین ماه) در استان‌های واقع در شمال
شرق، شرق، جنوب و شمال غرب بارش باران گاهی به شکل رگبار و رعد
و برق همراه با وزش باد و در سواحل شمالی بارش پراکنده باران
پیش‌بینی می‌شود. دوشنبه (25 فروردین ماه) نیز علاوه بر این مناطق در
مناطقی از مرکز کشور و دامنه‌های جنوبی البرز مرکزی و غربی رگبار
پراکنده باران رخ می‌دهد.
ضیاییان ادامه داد: روز سه شنبه (26 فروردین ماه) بارش پراکنده
باران گاهی همراه با رعد و برق و وزش باد در جنوب کشور و دامنه‌های
البرز مرکزی و غربی رخ می‌دهد.
به گفته وی روزهای امروز و فردا (22 و 23 فروردین ماه) در جنوب،
مرکز، شرق و شمال شرق کشور وزش باد شدید رخ می‌دهد و خلیج