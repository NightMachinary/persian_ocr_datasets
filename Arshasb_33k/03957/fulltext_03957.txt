3957
افتتاح دبیرخانه طرح ملی توسعه مشاغل خانگی در جهاددانشگاهی
یزد
«فاطمه سعادت‌جو» در حاشیه مراسم افتتاح دبیرخانه طرح ملی
توسعه مشاغل خانگی استان که با حضور«عماد تشکری» مدیرکل
تعاون، کار و رفاه اجتماعی یزد، در سازمان جهاد دانشگاهی این استان
برگزار شد، اظهار کرد: این طرح در سه فاز «مطالع و احصای
توانمندی‌های شهرستان‌ها» و «آموزش» و در نهایت «اتصال به
بازار» انجام می‌شود.
وی «شناسایی مزیت‌ها و فرصت‌های استان»، «هماهنگی بین
دستگاه‌های اجرایی و بخش خصوصی» و فاز «هدایت افراد به ثبت
طرح در سامانه» از جمله ویژگی‌های اجرایی این طرح ملی دانست و
افزود: در این طرح 1800 نفر تحت پوشش قرار می‌گیرند.
رئیس سازمان جهاددانشگاهی استان یزد توانمندسازی زنان در
جامعه را از جمله مهمترین ویژگی‌های اجرای این طرح ملی در استان
یزد عنوان کرد و گفت: طرح ملی توسعه مشاغل خانگی که در 9 استان به
صورت پایلوت انجام شده، اکنون به صورت همزمان در 31 استان
کشور اجرایی شده و با امیدواریم با همکاری متقابل جهاددانشگاهی
و اداره تعاون کار و رفاه اجتماعی به گونه انجام شود که اشتغال پایدار
در استان یزد ایجاد شود.