6196
باران به تاسیسات شهری آسیب قابل توجهی وارد نکرده است
مجید درویشی در گفت وگو با ایسنا، اظهار کرد: در پی طوفان و بارش
شدید باران و تگرگ شب گذشته خوشبختانه به تاسیسات و امکانات
شهری آسیب قابل توجهی وارد نشده است.
وی با بیان اینکه شب گذشته برخی از روستاهای شهرستان دچار قطعی
آب و برق شدند، افزود: با امکانات و حضور به موقع دستگاه های
خدمات رسان مشکل این روستاها مرتفع شد.
رئیس ستاد مدیریت بحران اسدآباد با اشاره به اینکه در حال حاضر
نیروهای خدماتی امور آب، برق و گاز در حال پیگیری و سرکشی
مناطق و روستاهای شهرستان هستند، گفت:نسبت به اصلاح هر گونه
گزارش های احتمالی توسط این دستگاه ها بلافاصله اقدام می شود.
وی درباره وضعیت خسارت به اراضی کشاورزی و باغات شهرستان به
علت بارش های شدید باران و تگرگ وطوفان نیز تصریح کرد:به برخی
از محصولات کشاورزی به ویژه باغات آسیب وارد شده که در حال
بررسی و مشخص شدن میزان خسارت هستیم و در اولین فرصت میزان
خسارت ها مشخص و برای اقدام به استان ارسال خواهد شد.
درویشی از بازدید میدانی صبح امروز سه اکیپ در راستای بررسی
وضعیت خسارت ها به علت بارش های شدید باران و تگرگ و نیز وزش
شدید باد در این شهرستان خبر داد و یادآور شد: اکیپ رئیس مدیریت