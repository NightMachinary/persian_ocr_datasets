14416
درخواست از پدافند غیرعامل برای بررسی وضعیت انبار نفت شهران
رحمت الله حافظی در گفت و گو با ایسنا، در مورد وضعیت انبارهای نفت
شهران با تاکید بر این که در کمیسیون سلامت شورای شهر چهارم بارها
در خصوص وضعیت انبارهای نفت شهران تذکر داده و موضوع را از
نظر ایمنی بررسی کردیم، گفت: انبارهای شهران بر روی بلندی قرار
دارد و در صورت بروز هر گونه حادثه و تخریب دیوارها، امکان
جاری شدن نفت و مشتقات آن به سمت پایین دست که مناطق مسکونی
هستند، وجود دارد.
وی با بیان این که علاوه بر وجود انبارهای نفت شهران، شاهد لوله‌های
چند کیلومتری انتقال نفت از شهر ری تا شهران هستیم، گفت: براساس
اطلاعات آن زمان، لوله‌های انتقال نفت از زیر مناطق مسکونی و شهری
عبور می‌کرده و انتظار می رود مسوولان وزارت نفت توضیح دهند که
وضعیت این لوله‌ها چگونه است.
خطر پذیری یا عدم خطر پذیری انبار نفت شهران را به مردم اطلاع دهند
رئیس پیشین کمیسیون سلامت شورای اسلامی شهر تهران با بیان این
که در دوره چهارم در خصوص وضعیت انبارهای نفت شهران با وجود
آن که مکاتبات زیادی داشتیم اما به نتیجه نرسیدیم و کسی پاسخگو
نبود، ادامه داد: مسئله وجود انبارهای نفت شهران یک مسئله پدافندی
است و مطالبه ما حالا به عنوان یک شهروند از سازمان پدافند غیر عامل این