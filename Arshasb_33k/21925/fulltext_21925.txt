21925
مدیرکل فرهنگ و ارشاد اسلامی لرستان خاطرنشان کرد: انتقال
معاونت هنری و سینمایی اداره‌کل به ساختمان مجتمع دیگر اقدامی
بود که با هدف تقویت تعامل با اصحاب فرهنگ و هنر و رونق بخشیدن به
فضای مجتمع فرهنگی و هنری صورت پذیرفت که می‌تواند مسیر را
کوتاه‌تر کرده و موجب تسریع در فعالیت‌ها شود.
فتایی اضافه کرد: انجمن‌های فرهنگی و هنری خانه و مآمن هنرمندان و
اصحاب فرهنگ هستند که می‌توانند زمینه جهش تولید و تحقق شعار
سال را فراهم نموده و توسعه فرهنگی استان را رقم بزنند، اما برای این کار
ابتدا نیازمند تدوین بانک اطلاعاتی دقیق در زمینه‌های تخصصی خود
هستند و در گام بعد باید به تدوین برنامه‌ با گستره منطقه‌ای، ملی و حتی
بین‌المللی بپردازند و اقدامات لازم در جهت عینیت یافتن مرجعیت
فرهنگی و هنری را صورت دهند.
وی بیان کرد: ایجاد امید و انگیزه در بین هنرمندان و فعالان فرهنگی و
تقویت شاخصه‌های فردی و جمعی این حوزه از دیگر اقداماتی است که
باید توسط انجمن‌ها صورت پذیرد تا ضمن تقویت این شاخصه‌ها و
ظرفیت‌ها، زمینه مبدل شدن لرستان به نماد فعالیت‌های فرهنگی و
هنری را فراهم آورند.
مدیرکل فرهنگ و ارشاد اسلامی لرستان ادامه داد: ما به دنبال کاهش
تصدی‌گری و تقویت فعالیت انجمن‌ها و مراکز خصوصی فرهنگی و