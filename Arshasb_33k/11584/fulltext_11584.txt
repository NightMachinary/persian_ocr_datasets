11584
پاریس که سلطنت مشروطه را ساقط کرد، نه یک گام رو به جلو در مسیر
انقلاب فرانسه که تحولی انقلابی در دل انقلاب بود. گروه‌های کوچک
تندرو به هدف تشکیل یک جمهوری واقعا دموکراتیک، عامه مردم
دنبال خود کشیدند؛ یک جمهوری که بتواند هم اهداف اصیل
انقلاب، یعنی آزادی و برابری و برادری را محقق کند و هم مردم را برای
جنگ با دشمنان داخلی و خارجی، سازماندهی و بسیج کند. آنان نظام
مشروطه را نابود کردند، زیرا هم از احتمال خیانت لویی شانزدهم و
تبانی او با دشمنان فرانسه نگران بودند و هم می‌دیدند که سلطنت او به جای
وفاداری به منافع و خواسته‌های ملت، فقط برخی طبقات خاص جامعه
را نمایندگی می‌کند. رابرت پالمر می‌نویسد: «جمهوری‌خواهی
در فرانسه تا اندازه‌ای یک تصادف تاریخی بی‌مقدمه بود، از آن جهت که
فرانسه هنگام جنگ سلطانی داشت که به شخص او اعتماد نمی‌کرد و تا
اندازه‌ای یک نوع نهضت طبقات پایین‌تر اجتماع یا شبه‌پرولتاریا بود
که به هر حال در آن بسیاری از انقلابیون بورژوا سهیم بودند.»