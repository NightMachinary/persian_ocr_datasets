13862
خیابان مدرس کرمانشاه پیاده راه می‌شود
محسن ارجمندی در گفت و گو با ایسنا، با بیان اینکه پیاده راه شدن برخی
معابر شهری در کنار رفع معضل ترافیک به عنوان یک جاذبه گردشگری
نیز مطرح است، گفت: در همین راستا تلاش داریم تا مسیر مدرس در
محدوده میدان آزادی (ابتدای خیابان مدرس) تا چهارراه مدرس
پیاده‌راه شود.
وی افزود: بحث پیاده راه شدن این مسیر بارها مطرح شده اما جدیتی که
باید وجود نداشته و این طرح سالهاست بلاتکلیف مانده است.
ارجمندی تصریح کرد: جدیت ما برای این طرح بسیار بالاست و هم
اکنون مطالعات آن در حال انجام است و برای اولین بار مشاور برای
پروژه گرفته شده است.
وی درخصوص اعتبارات مورد نیاز برای اجرای این طرح، گفت: تا
زمان تکمیل مطالعات نمی‌توان در این زمینه اظهار نظر کرد و منتظر
تکمیل مطالعات طرح هستیم.
این مسئول خاطرنشان کرد: در صورت پیاده راه شدن این مسیر، یک
خط ویژه حمل و نقل عمومی در آن فعال خواهد بود و مابقی مسیر بصورت
پیاده راه درخواهد آمد.
به گفته معاون حمل و نقل و ترافیک شهرداری کرمانشاه با تکمیل
مطالعات طرح، پروژه پیاده راه شدن مسیر مدرس کلید می‌خورد.