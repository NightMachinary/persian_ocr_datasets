23888
برچسب‌خوردن اشاره کرده‌اند.
با توجه به یافته‌های به‌دست‌آمده از مصاحبه‌ها زنان ازدواج‌کرده با
اتباع عراقی به دلیل موقعیت خاص همسرانشان و انتقال آن‌ها به عراق، با
حوادثی در کشور همسر مواجه شدند که وضعیت زندگی آنان را
وخیم‌تر و طرد ناشی از آن را شدیدتر می‌کند.
مواردی که در مصاحبه‌ها به آن‌ها اشاره شده: زندگی با هوو، رفتار بد
خانواده همسر، تغییر رفتار همسر در موطن خود، ضرب و شتم از سوی
همسر و ناامنی در کشور همسر است.
زنان ازدواج‌کرده با اتباع افغان نیز به دلیل تردد کمتر همسرشان به
کشور خود، به جز تغییر رفتار در موطن در سایر موارد با زنان گروه دیگر
هم‌نظر و هم‌رای بودند. زنان ازدواج‌کرده با اتباع عراقی بیشتر به
ناامنی و زنان‌ازدواج کرده با اتباع افغان بیشتر به سختی‌های زندگی و
پیامدهای ناخوشایند آن در زندگی اشاره داشتند.
ایجاد حس طرد و محرومیت مضاعف
بر اساس مصاحبه‌های انجام شده،این زنان وضعیت خود را
نامساعدتر از گذشته می‌دانند و به مقوله‌هایی مثل ترک خانواده از سوی
همسر، رها شدن در مشکلات توسط همسر و سخت‌بودن سرپرستی
فرزندان، تباه‌شدگی زندگی خود و فرزندان، فقر و محرومیت
مضاعف، کارکردن با وجود ناتوانی و بیماری و داشتن فرزند در