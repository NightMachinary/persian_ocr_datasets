9505
تدوین ضوابط اختصاصی محدوده بافت تاریخی شهر زنجان
به گزارش ایسنا و به نقل از روابط‌عمومی اداره‌کل میراث‌فرهنگی،
گردشگری و صنایع‌دستی استان زنجان، امیر ارجمند گفت: ساخت ‌و
سازها در بافت تاریخی زنجان، تحت نظارت معاونت میراث‌فرهنگی
استان قرار دارد، اما تدوین ضوابط اختصاصی برای رسیدن به وضعیت
پایدار بسیار با اهمیت است.
وی افزود: در زمینه تعیین محدوده بافت تاریخی شهر زنجان،
محدوده اطراف بازار این شهر را شامل می‌شود. این محدوده امروز
وسعت زیادی پیدا کرده و بازنگری مجدد ضوابط اختصاصی
محدوده بافت تاریخی شهر برای تعیین محدوده واقعی بافت تاریخی
شهر زنجان است.
این مسئول ادامه داد: بازشناسی وضع موجود در محدوده بافت،
طراحی مداخلات و ضوابط اختصاصی، ارتقای کالبدی، اجتماعی
و اقتصادی، محدوده مداخله، تعیین حریم فنی و منظر فرهنگی بناهای
تاریخی ثبت شده در فهرست آثار ملی کشور واقع در محدوده بافت
تاریخی شهر زنجان که فاقد حریم اختصاصی است، از جمله مواردی
است که باید تدوین شود.
مدیرکل میراث‌فرهنگی، گردشگری و صنایع‌دستی استان زنجان
خاطرنشان کرد: با تصویب این ضابطه، هر نوع تغییرات و اقدامات