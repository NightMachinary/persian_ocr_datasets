30062
این کارگردان جوان ادامه می‌دهد: این طرح، خوبی‌ها و بدی‌هایی
دارد. بعضی نمایش‌ها در دوران کرونا و بعد از آن، مخاطب زیادی
نخواهند داشت. این گروه‌ها می‌توانند در این طرح مشارکت کنند.
ولی وقتی نمایشی می‌تواند تماشاگرخود را داشته باشد، حضورش
در چنین طرحی منطقی نیست.
جلیلی دوست درباره دیگر ایراد این طرح توضیح می‌دهد: رقم ثابتی
در نظر گرفته شده در صورتی که بعضی از کارها بسیار پر هزینه‌اند و 30
میلیون کفاف هزینه‌های آنها را نمی‌دهد. به همین دلیل ما منتظر
بازگشایی سالن‌ها می‌مانیم.
کهبد تاراج دیگر کارگردانی که قصد داشت نمایش «یاماها» را در
تالار قشقایی تئاتر شهر روی صحنه ببرد، نیز مانند دو همکار دیگرش
انتظار را بر اجرا در فضای مجازی ترجیح می‌دهد.
او می‌گوید: هنوز چیزی از طرف مجموعه تئاتر شهر به ما گفته نشده ولی
موضوع اینجاست که ارایه یک تئاتر در فضای مجازی بر تعداد
تماشاگران اجرای صحنه‌ای آن اثر می‌گذارد و اگر آن نمایش بعدا
بخواهد اجرای صحنه‌ای داشته باشد، تعداد تماشاگرانش کم
خواهند شد.
این کارگردان ادامه می‌دهد: برایم مهم نیست حتی اگر سه تماشاگر در
سالن حضور داشته باشند. برای من صرف حضور فیزیکی آنان اهمیت