29738
وی تصریح کرد: باید به گونه ای قوانین تدوین و اجرایی شود که
دوگانگی بین معیشت و سلامت متصور نشود. یقینا سلامت مقدم بر
معیشت است و حفظ سلامت مردم خط قرمز حاکمیت است.
حجت الاسلام حسینی با تاکید بر اینکه عمل به رعایت پروتکل‌های
بهداشتی شرعا و قانونا واجب است، تاکید کرد: در نظارت بر اجرای
پروتکل‌ها، برخوردها سلیقه‌ای نباشد و تصمیمات کارشناسی با
کمترین تبعات اجرا شود. در نظارت و برخوردها به حرف و خواسته
شنیده شده و نظرات آنان در جلسات تصمیم گیری مورد بحث و بررسی
قرار گیرد.
وی تاکید کرد: باید با نگاه مردمی و نه نگاه حاکمیتی با جامعه برخورد و
رفتار شود و در این میان باید از ظرفیت سمن‌ها، ‌موکب‌ها، مساجد و ...
استفاده کرد و باید همه به میدان بیایند.
شهردار ساوه نیز گفت: کرونا وضعیت بحرانی‌تری به خود گرفته است و
برای اجرای هر مصوبه‌ای به منظور برون رفت از بحران نیاز به زیرساخت
و فضاسازی است.
سیدمهدی حسینی با تاکید بر اعمال محدودیت شدید برای قطع
زنجیره ابتلا به کرونا اظهار کرد: اطلاع رسانی از طریق بنر و
خودروهای سیار مانع از عادی سازی شده و باعث تقویت حساسیت
در جامعه خواهد شد.