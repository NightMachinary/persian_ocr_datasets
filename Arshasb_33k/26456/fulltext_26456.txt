26456
هشدار فرماندار میبد در مورد سیلابی بودن شهرستان تا هفته آینده 
«حسین فلاح» در گفت‌وگو با ایسنا با بیان این که بارندگی‌های عصر
امروز در بعضی از مناطق شهرستان میبد مشکل‌ساز بوده است، گفت:
بارندگی رگباری عصر امروز در مناطق و روستاهای درین، امین آباد،
فیض آباد، شاه تقی و مرور، باعث مسدود شدن راه‌ها طی چند ساعت شده
و تعدادی از خودروها و خانواده‌ها در راه ماندند که با کمک نیروی
انتظامی، ستاد بحران شهرستان و راهداری و هلال احمر نجات پیدا
کردند.
وی افزود: خوشبختانه این بارندگی‌ها و سیلاب‌های ناشی از آن،
خسارت زیادی به مناطق وارد نکرده اما مردم آگاه باشند تا روز دوشنبه
آینده، با توجه به تداوم بارندگی‌ها نکات ایمنی را در مناطق کوهپایه
ای و کوهستانی شهرستان میبد رعایت کنند و حتی الامکان به این
مناطق تردد نکنند.
هشدار فرماندار کرمانشاه به منتشرکنندگان اخبار غیرواقعی در مورد
انتخابات
فضل الله رنجبر در گفت وگو با ایسنا، با بیان اینکه اخباری که در فضای
مجازی در مورد نتیجه انتخابات مطرح می‌شود، مورد تایید نیست،
گفت: برخی از همین الان در فضای مجازی اقدام به نشر اخباری در مورد
نتایج انتخابات می کنند که این اخبار کذب محض است.