31982
گل محمدی: یک وعده به وعده‌های قبلی اضافه شد/ انگار پرسپولیس
یتیم است
به گزارش ایسنا، یحیی گل محمدی در حاشیه تمرین پرسپولیس
درباره شرکت نکردن برخی از بازیکنان در این تمرین اظهار کرد: این
وضعیت تیم است. تیم ما با 14 امتیاز اختلاف قهرمان لیگ برتر شد و
توانست به عنوان فینالیست لیگ قهرمانان خودش را معرفی کند و
قهرمان غرب آسیا شدیم.امروز (دوشنبه) هم بعد از این موفقیتاولین
تمرین ما برای فصل جدید است اما متاسفانه نصف بچه ها نیامده اند و نصف
دیگر هم در تیم ملی هستند. فقط با یک تعداد کم تمرین را شروع می کنیم.
او ادامه داد: برای چندمین بار است که این اتفاق می‌افتد. قرار بود دیروز
با بازیکنان تسویه حساب کنند اما متاسفانه یک وعده به وعده های دیگر
اضافه شد و دیروز هیچ اتفاقی نیفتاد. به همین دلیل بچه ها هم تمرین
نیامدند. من نباید جواب بدهم و تیم مدیرعامل و هیات مدیره و متولی
دارد. بعد از فینالیست شدن و شروع لیگ بیستم یک نفر زحمت نداد که یک
خیر مقدم بگوید و یک استقبالی داشته باشند. انگار این تیم یتیم است و
صاحب ندارد.
سرمربی پرسپولیس در پاسخ به این سوال که مطالبات شما پرداخت
شده است یا خیر گفت: من و کادر مربیگری هم مثل بقیه بچه ها یک مشکلاتی
داریم. من نمی دانم بازیکنان ما چه کاری باید برای فوتبال و هواداران