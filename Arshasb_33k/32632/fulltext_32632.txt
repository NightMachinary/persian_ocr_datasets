32632
 26 هزار نفر از مردم چهارمحال و بختیاری در جشنواره کتابخوانی
رضوی شرکت کردند
فرهاد خلیل‌مقدم، 19 خردادماه در دیدار با نماینده ولی فقیه استان در
جمع اعضای ستاد جشنواره کتابخوانی رضوی، با بیان اینکه
اداره‌کل کتابخانه‌های استان، دارای 53 باب کتابخانه است، اظهار
کرد: در سال جاری،10 هزار و 368 برنامه فرهنگی در کنار ترویج
فرهنگ کتابخوانی توسط اداره‌کل کتابخانه‌های استان اجرا شده
است.
وی مهم‌ترین برنامه‌های فرهنگی را ترویج فرهنگ ایثار و شهادت با
ایجاد بخش دفاع مقدس در کتابخانه‌های استان، برگزاری نشست
کتابخوانی به مناسبت شهادت سردار دل‌ها حاج قاسم سلیمانی با
محوریت کتب شهید در جمع دانشجویان و علمای استان، ترویج
فرهنگ عفاف، حجاب و نماز در قالب 537 برنامه برشمرد.
مدیرکل نهاد کتابخانه‌های عمومی چهارمحال و بختیاری توجه به
مناطق محروم، جلسات با بسیج عشایری و توجه به نقاط آسیب‌پذیر
استان را از دیگر اقدامات مهم این نهاد عنوان و تصریح کرد: با ایجاد
کانکس، کتابخانه‌های سیار به‌خصوص در شهرستان لردگان دایر
شده است، علاوه بر این در منطقه 32 شهرکرد برنامه‌های فرهنگی
تدوین و سرانه فیزیکی کتابخانه‌ها افزایش پیدا کرده است.