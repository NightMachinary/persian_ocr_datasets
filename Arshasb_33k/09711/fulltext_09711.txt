9711
ترخیص 256 بیمار کرونایی بستری از مراکز درمانی استان تهران
به گزارش ایسنا به نقل از روابط عمومی دانشگاه علوم پزشکی شهید
بهشتی، دکتر زالی در گفت وگوی زنده تلویزیونی از بستری 193
بیمار در بخش های عادی و 67 بیمار در بخش های ویژه مراکز درمانی
استان تهران در 24 ساعت گذشته خبر داد و گفت: همچنین در مجموع
256 بیمار بستری در بخش های عادی و ویژه بیمارستان های استان
تهران ترخیص شدند. وی افزود: روز گذشته 24 نفر از شهروندان
تهرانی جان باختند که 22 نفر آنها در بخش های ویژه بستری بودند.
دکتر زالی اظهار کرد: سهم مجموعه مراجعین که منجر به بستری در
بخش های عادی و ویژه جدید شده، 5 درصد بوده است که نسبت به
روزهای قبل تفاوت چشمگیری را نشان نمی دهد. فرمانده ستاد مقابله با
بیماری کرونا در کلانشهر تهران، گفت: با توجه به شرایط 24 ساعت
گذشته تفاوت محسوسی بین شاخص های اعلامی و ابرازی وجود
ندارد و همچون روزهای گذشته شرایط آماری با نوسانات مختصری
در تهران در حال استمرار است. وی در پایان عنوان کرد: با توجه به
شرایط حاکم در تهران، بین میزان مرگ و میر، ابتلا و بستری در کشور و
میزان دقت نظر و رعایت شیوه نامه های بهداشتی، پیوستگی مشاهده می
شود و هرگونه غفلت در اجرای مقررات بهداشتی می تواند آثار خود را
در آمار ابتلا و مرگ و میر نشان دهد.