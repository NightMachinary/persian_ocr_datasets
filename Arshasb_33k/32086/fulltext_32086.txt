32086
گورباچف: مسکو باید از بایدن بخواهد تعهدات علیه جنگ هسته‌ای را
تکرار کنند
به گزارش ایسنا، میخائیل گورباچف، آخرین رهبر اتحاد جماهیر
شوروی در مصاحبه‌ای با اسپوتنیک گفت: نتیجه نخستین دیدارم با
رونالد ریگان، رئیس جمهور اسبق آمریکا در نشست ژنو در سال
1985 میلادی به ویژه بیانیه صادر شده علیه جنگ هسته‌ای همچنان
مناسب و مرتبط است.
وی افزود: در این بیانیه مشترک آمده است یک جنگ هسته‌ای نمی‌تواند
پیروز شود و هرگز نباید وارد آن شد. طرفین به دنبال دستیابی به برتری
نظامی نخواهند بود. به هر حال، روسیه اخیرا به آمریکایی‌ها تکرار این
فرمول را پیشنهاد داده است. دولت جدیدی به زودی در آمریکا روی
کار می‌آید و به همین خاطر این پیشنهاد باید تکرار شود.
سرگئی لاوروف، وزیر امور خارجه روسیه در ژوئیه سال 2020 گفته
بود: مسکو از امتناع واشنگتن نسبت به تکرار این اصل اساسی نگران
است.
وی همچنین درباره اغتشاشات سیاسی در جمهوری‌های سابق
شوروی از جمله بلاروس و قرقیزستان گفت: این شورش‌ها نتیجه
مشکلات در انتقال دموکراسی است اگر اتحاد از شکلی به شکل دیگر
تبدیل می‌شد این روند با مشکلات کمتری صورت می گرفت.