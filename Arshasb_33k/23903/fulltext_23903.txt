23903
رئیس جامعه هتل‌داران لرستان با اشاره به اینکه نمی‌دانیم کارگران را
چکار کنیم؟ افزود: تامین اجتماعی در این ایام کرونایی‌ می‌تواند
برای بیمه، نیمی از سهم کارفرما را نگیرد تا بتوانیم بیمه کارگران را
پرداخت کنیم.
وی با تاکید بر اینکه انتظار داریم مسئولان استان به‌طور جدی از ما
حمایت کنند، تصریح کرد: علاوه بر همکاری در بحث بیمه، تعویق سه
ماهه تسهیلات به شش ماه افزایش یابد تا در آینده چه اتفاقی می‌افتد.
فکوری یادآور شد: پیک مسافرت به لرستان، فروردین است که دو سال
پیاپی سیل و کرونا لطمات جبران‌ناپذیری به هتل‌داران وارد کرده و
ادامه فعالیت با این شرایط برای ما دشوار است.
رئیس جامعه هتل‌داران استان اضافه کرد: اگر می‌خواهیم لرستان
مقصد گردشگری شود که البته کار دشواری است باید مسئولان به‌طور
جدی واحدهای فعال این بخش را حمایت کنند.
این مسئول افزود: سرمایه‌گذار وقتی زیر فشار قرار گیرد، مجبور است
واحدش را تعطیل یا تعدیل نیرو داشته باشد و این کار باعث بیکار شدن
ده‌ها نفر می‌شود.