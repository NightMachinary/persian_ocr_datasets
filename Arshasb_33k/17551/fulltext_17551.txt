17551
این واحد ها توسط شرکت تهیه و تولید مواد معدنی ایران رفع شود.
سالانه حدود 14 میلیون پرونده در مراجع قضایی بررسی می‌شود
به گزارش ایسنا به نقل از اداره کل روابط عمومی و امور بین‌الملل سازمان
پزشکی قانونی کشور، حجت الاسلام والمسلمین عبداللهی صبح
امروز یکشنبه 20 مهر ماه در جلسه شورای مدیران سازمان پزشکی
قانونی کشور با اشاره به اینکه براساس آمار سالانه حدود 14 میلیون
پرونده در مراجع قضایی بررسی می شود، افزود: بیش از یک سوم
پرونده های قضایی برای رسیدگی و صدور رای به پزشکی قانونی
ارجاع می شود در حالی که تعداد کارکنان و پزشکان این مجموعه
بسیار اندک است و هیچ تناسبی بین تعداد پرسنل و حجم خدمات این
سازمان وجود ندارد.
وی تصریح کرد: کارکنان خدوم پزشکی قانونی با وجود تمام
محدودیت ها و نیز سختی و صعوبت کار در این سازمان، خدماتی را به
مراجعین ارائه می دهند که تأثیر مستقیم بر سلامت جامعه و احقاق حقوق
مردم دارد. حجت الاسلام و المسلمین عبداللهی اظهار داشت: یکی از
تأثیرگذارترین عدلیه ها در ایجاد عدالت اجتماعی و احقاق حقوق از
دست رفته، پزشکی قانونی است که ضمن ارتباط با مردم و به ویژه قشر
آسیب دیده، نظراتی بسیار تأثیرگذار در پرونده های قضایی ارائه می
دهند.