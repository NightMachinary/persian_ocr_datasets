15235
دورکاری جدید در کار نیست 
به گزارش ایسنا، از مدتی قبل با شدت گرفتن شیوع ویروس کرونا و
موجهای جدید آن چندین بار از سوی ستاد مبارزه با کرونا موضوع
دورکاری کارکنان و کاهش رفت و آمد آنها مطرح شده است و به طور
ویژه ستاد کرونای تهران این درخواست را داشته تا با کاهش رفت
وآمد تا حدودی به بهبود وضعیت موجود کمک کند.
این در حالی است که اخیرا ربیعی سخنگوی دولت هم در اظهاراتش به
اعمال دورکاری اشاره داشته اما بیانگر این که رسما دورکاری و
وضعیت جدیدی ابلاغ شده باشد نیست، بلکه وی به همان بخشنامه
خرداد امسال در رابطه با حضور کارکنان و مشروط بودن دورکاری
اشاره داشته است.
این درحالی است که از اسفند سال جاری با شیوع ویروس کرونا و الزام
کاهش تردد و تجمع ستاد مقابله با کرونا تصمیم به کاهش حضور
کارکنان گرفت که بر این اساس در ابتدا ساعت کاری به 8 تا 13 تغییر
کرد.
با این حال از خرداد تاکنون بخشنامه جدید یا ابلاغیه رسمی از سوی
دولت برای دور کاری و کاهش حضور کارکنان مطرح نبوده و هر بار
نیز مسئولان دولتی به همین بخشنامه که درآن شرایط دور کاری بر
اساس مصوبه هیات وزیران در سال 1389 اشاره دارد تاکید کرده است