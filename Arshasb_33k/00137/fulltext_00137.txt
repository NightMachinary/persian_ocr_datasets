137
قرار نمی‌گیرند.
وی ادامه داد: در حال حاضر یازده واحد با ظرفیت تولید روزانه حدود
55 تن انواع مواد ضدعفونی کننده در استان داریم که بسیاری از آنها
مانند روزهای اول تولید ندارند.
مدیرعامل شرکت کیمیا فرآیند بیستون از مهمترین مشکلاتی که
واحدهای تولید مواد ضدعفونی کننده با آن مواجهند یاد کرد و گفت:
یکی از مهمترین مشکلات ما استفاده از تولیدات استان‌های دیگر در
کرمانشاه است، بگونه‌ای که هم اکنون در سطح داروخانه‌ها فقط
حدود 10 درصد تولیدات واحدهای کرمانشاه به فروش می‌رسد و 90
درصد دیگر مربوط به تولیدکنندگان استان‌های دیگر است.
محمدی دلیل این امر را نیز خرید داروخانه‌ها از شرکت‌های پخش
دانست که عمدتا تولیدات کارخانجات مربوط به خود همین
شرکت‌ها که خارج از استان است را عرضه می‌کنند و دیگر جایی برای
واحدهای تولیدی استان نمی‌ماند.
وی از کمبود الکل به عنوان ماده اولیه مورد نیاز تولید نیز به عنوان یکی
دیگر از مشکلات جدی پیش روی واحدهای تولید مواد ضدعفونی
کننده یاد کرد و افزود: برای تامین الکل، سامانه سراسری طراحی شده
که صرفا واحدهایی که در این سامانه تایید شوند امکان دریافت الکل
خواهند داشت و واحدهای کرمانشاه در این زمینه با مشکل مواجهند.