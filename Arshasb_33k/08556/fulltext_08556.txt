8556
بیمارستان کوثر اجرایی شود
دکتر فلاحی خطاب به شهروندان گفت: با توجه به استمرار بیماری
کرونا و تغییر ماهیت مداوم این ویروس در مکان‌های عمومی و به
محض خروج از منزل از ماسک استفاده کنید.
وی با اشاره به اینکه تا اطلاع ثانوی ملاقات همراهان و بستگان بیماران
در همه بیمارستان‌های استان ممنوع است، عنوان کرد: این امر به
منظور حفظ ایمنی بیماران و پیشگیری از همه‌گیری ویروس کرونا در
سطح جامعه ضرورت دارد.
بیمارستان خوانساری اراک در انتظار وضعیت سفید
براساس اعلام علوم پزشکی اراک، دکتر سید محمد جمالیان گفت: در
حال حاضر فقط 14 مورد بستری بیمار مبتلا به کرونا در استان مرکزی
وجود دارد که از این تعداد هشت بیمار در بیمارستان آیت الله
خوانساری اراک، سه مورد در ساوه، دو مورد در خمین و یک مورد نیز در
بیمارستان امام خمینی(ره) محلات بستری هستند.
وی افزود: امیدواریم با شرایط پیش آمده که به همت مردم استان
مرکزی و به موجب رعایت پروتکل های بهداشتی بوقوع پیوسته
است تعداد موارد بستری در مراکز بهداشتی و درمانی را در هفته آتی به
صفر برسانیم و تمامی مراکز درمانی درگیر بخصوص بیمارستان
خوانساری‌ اراک را به روال عادی خود برگردند.