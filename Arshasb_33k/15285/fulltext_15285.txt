15285
کنند را مسدود می‌سازد.
تیم بایدن تاکید کرده اگر دولت ترامپ به مانع‌تراشی بر سر راه یک انتقال
قدرت صلح‌آمیز ادامه دهد، آنها نیز از گزینه‌های قانونی خود استفاده
می‌کنند و شکایت خواهند کرد.
روزنامه واشنگتن پست گزارش داد که چندین آژانس از جمله آژانس
توسعه بین‌المللی و اداره امور کهنه‌سربازان به کارمندان خود گفته‌اند
که درخواست‌های تیم انتقالی بایدن را نادیده بگیرند.
به گزارش این روزنامه، این آژانس‌های دولتی در حال حاضر جلسات
رسمی با تیم بایدن درخصوص پروژه‌ها، بودجه، مشکلات یا
فعالیت‌های روزانه خود برگزار نمی‌کنند.
به گفته دو منبع آگاه، جان برسا، معاون مدیر آژانس توسعه بین‌المللی به
کارمندان خود گفته است که بایدن در انتخابات پیروز نشده و در نتیجه
آژانس‌های دولتی نباید به صورت خودکار اقدامات انتقال قدرت
را انجام دهد.
روزنامه واشنگتن پست گزارش داد که یک کتاب توجیهی 440
صفحه‌ای برای تیم رئیس جمهور بعدی آماده شده و در آژانس توسعه
بین‌المللی نگهداشته شده است.
برسا گفت: تنها اطلاعیه رسمی درباره نتایج انتخابات که اهمیت دارد
اطلاعیه‌ای است که از سوی اداره سرویس‌های عمومی منتشر شود.