25868
نوش‌آبادی: تحریم اخیر آمریکا خلاف موازین حقوق بین‌المللی
است
حسین نوش‌آبادی در گفت‌وگو با ایسنا در واکنش به تحریم‌های اخیر
چند بانک ایرانی توسط آمریکا گفت:‌ تحریم بانکی و پولی ایران اتفاق
جدیدی نیست اما آمریکا با این اقدام اوج خباثت، دشمنی و عداوت
خود با جمهوری اسلامی را نشان داد. آمریکایی‌ها مدعی دوستی با ملت
ایران هستند اما ریاکارانه رفتار کرده و با این تحریم‌ها نشان دادند که
دولت، نظام و مردم برای آن‌ها تفاوتی ندارند. آمریکا مردم ایران را
هدف قرار داده است.
وی افزود: وقتی بانک‌ها را تحریم می‌کنند به تبع آن دارو و غذا نیز
تحریم می‌شود، این یعنی تحریم اخیر، دارو و غذای مردم را هدف قرار
داده است که برخلاف موازین حقوق بین‌الملل و حقوق بشر است. بدان
معنا که آمریکا هیچ ارزشی برای حقوق مردم ایران و حقوق بشر قائل
نیست و این راه را برای تسلیم کردن مردم و نظام در پیش گرفته حال اینکه
این تحریم‌ها سودی هم ندارد و تنها دلخوشی‌شان آن است که با این
اقدامات ترامپ بتواند امتیازی در انتخابات کسب کند. پشت پرده نیز
صهیونیست‌ها هستند که اسپانسر ریاست جمهوری ترامپ بوده و
ترامپ با تحریم می‌خواهد حمایت قاطع صهیونیست‌ها را داشته
باشد.