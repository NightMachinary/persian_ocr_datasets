23858
مسلح تحصیل می کنند در واقع تأمین کنندگان و حافظان امنیت به
عنوان یک ارزش بسیار والا و یک عنصر حیاتی برای کشور هستند.
فرمانده کل قوا با اشاره به ارائه خدمات مختلف نیروهای مسلح به ملت از
جمله امدادرسانی و کمک در حوادث طبیعی همچون سیل گلستان و
زلزله سرپل ذهاب و عرصه های بهداشت و درمان بویژه در شرایط
کنونی بیماری کرونا و همچنین نقش آفرینی در رزمایش همدلی و
کمکهای مؤمنانه خاطرنشان کردند: نیروهای مسلح جمهوری
اسلامی ایران حقیقتاً نیروهایی آبرومند و شرافتمند هستند.
رهبر انقلاب اسلامی «قدرت دفاعی»، «استحکام و ثبات اقتصادی»،
و «توانایی و قوام فرهنگی» را ارکان اقتدار ملی برشمردند و گفتند:
مبنای اقتدار در جمهوری اسلامی یک مبنای عقلانی و براساس
محاسبات صحیح و منطقی درخصوص اندازه قدرت دفاعی،
چگونگی تقسیم کار بین نیروهای مسلح و تعیین انواع ابزارهای
دفاعی است.
حضرت آیت‌الله خامنه‌ای افزودند: برای تأمین منافع ملی و حفظ
موجودیت و هویت ملی باید محاسبات دقیق و منطقی از حد و اندازه
واقعی تهدیدها و همچنین ظرفیت ها و استعدادهای واقعی کشور
وجود داشته باشد.
ایشان تأکید کردند: قدرت دفاعی برآمده از چنین محاسبات