7670
وزیر بهداشت درباره بازگشایی آستان‌های مقدس نیز گفت: ما و
همکاران‌مان در این زمینه به جمع‌بندی رسیدیم که بنابر دلایلی آن‌ها
را بازگشایی نکنیم. گرچه جناب آقای مروی از آستان مقدس حضرت
امام رضا(ع)، آقای ری‌شهری از آستان مقدس حضرت عبدالعظیم، ‌
آقای دستغیب از آستان مقدس شاه چراغ (ع) و آقای سعیدی از آستان
مقدس حضرت معصومه (س) مرتب با ما در تماس بودند و دوست داشتند
در این صحن‌ها هر چه زودتر بر روی مردم باز شود، اما ما در نگاه
کارشناسی هنوز به این مجموعه نرسیدیم.
وی تاکید کرد: نگرانی ما از فوج مسافرین عشاق اهل‌بیتی است که بعد از
مدت‌ها سفر نکردند و بعد ز بازگشایی این صحن‌ها به شوق و ذوق زیارت
راه بیفتند و تراکمی را ایجاد کنند و خدایی نکرده برای ما و خودشان
زحمت را مضاعف کنند.
تصمیم‌گیری برای بازگشایی آستان‌های مقدس؛ روز چهارشنبه
وزیر بهداشت گفت: در زمینه بازگشایی آستان‌های مقدس مجددا
روز چهارشنبه، جلسه‌ای داریم و نتیجه را به استحضار مردم می‌رسانیم و
امیدواریم بتوانیم در فضای مناسب‌تر هر چه زودتر در صحن و سرای
اهل بیت (ع) و آستان‌های مقدس را بر روی مشتاقان این آستان‌ها باز
کنیم.