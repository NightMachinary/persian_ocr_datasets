29669
براساس اطلاعات نظامی منتشر شده درباره موشک هرمس، این سامانه
می‌تواند چندین خودروی زرهی دشمن از مسافت 100 کیلومتری
را منهدم کند.
این موشک به نظام سوریه کمک می‌کند بتواند قدرت زرهی ترکیه را
ظرف چند ساعت به طور کامل از بین ببرد. با این حال بعید است روابط بین
ترکیه و روسیه به این سطح رسیده باشد اما پیام واضحی برای ترکیه است.
هنوز وزارت دفاع آمریکا (پنتاگون) واکنشی به این خبر نداشته
است. همچنین به سوالات الشرق الاوسط درباره این سامانه موشکی
پاسخ نداد.
روسیه اخیرا از نسخه پیشرفته این سامانه در نمایشگاه تکنولوژی
نظامی ارتش روسیه در شهر کوبینکا در نزدیکی مسکو پرده‌برداری
کرد. نسخه اول این سامانه می‌توانست اهداف را تا 30 کیلومتری
هدف قرار دهد اما نسخه جدید به 100 کیلومتر می‌رسد و شامل چندین
پهپاد برای رصد هدف و ارسال داده‌ها برای این‌ موشک‌هاست. این
سامانه موشکی از شش موشک تشکیل شده که می‌تواند شش هدف را با
هم هدفگیری کند.
هنوز مشخص نیست روسیه تمایل دارد این نسخه پیشرفته را تحویل
دمشق بدهد یا خیر. ارتش روسیه نسخه قدیمی‌تر را در سوریه مستقر
کرده است. با این حال داشتن سامانه قدیمی نیز مساله قابل توجهی است