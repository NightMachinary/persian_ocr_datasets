16989
دشت‌بزرگ با اشاره به ثبت دمای بالای 50 درجه و افزایش رطوبت در
برخی نقاط خوزستان و پیش‌بینی استمرار این وضعیت در روزهای
آتی، بیان کرد: اگر در ساعت‌های اوج بار، مدیریت مصرف لحاظ
نشود، به ازای هر درجه که از دمای 47 درجه سانتی‌گراد عبور کند،
افزایش بار مصرف قابل ملاحظه‌ای در شبکه شاهد خواهیم بود و این
افزایش بار آسیب‌زا و حادثه‌ساز است.
وی افزود: در چند روز پیاپی است که مصرف برق بیشتر از 8 هزار
مگاوات است و تجهیزات در حداکثر بارگیری هستند و این تداوم و
ماندگاری افزایش بار، خطر دیگری برای شبکه است.
مدیرعامل شرکت برق منطقه‌ای خوزستان گفت: مشترکین در
روزهایی که دما افزایش پیدا می‌کند، همکاری بیشتری با صنعت برق
داشته باشند و با کاهش مصارف غیرضروری و کم کردن بار سرمایشی
منازل خود، به پایداری شبکه کمک کنند.