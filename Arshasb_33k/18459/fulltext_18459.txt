18459
یکی از پایه های اصلی گفتمان سیاسی در جهان گردیده و شرط لازم
مشروعیت داخلی دولت ها می باشد. اعلامیه جهانی حقوق بشر نیز در
مقدمه و ماده 8 خود بر ضرورت حمایت از آزادی های بنیادین افراد و
حقوق بشر از طریق استقرار نظام قانونی و همچنین امکان شکایت از
نقض حقوق بنیادین مقرر در قوانین اساسی یا قوانین عادی تاکید
نموده است. براین اساس قانون مداری از چارچوب نظام ملی فراتر
رفته و جزیی از نظام بین المللی گردیده است.
دست یافتن به تعریفی واحد از مفهوم قانون مداری و دولت قانون مدار
دشوار است؛ لیکن هدف اصلی محاط نمودن قدرت دولت، در
چارچوب قواعد حقوقی و محدود نمودن قدرت حاکمیت است.
چهار قرن پیش از میلاد مسیح ارسطو این سوال را مطرح کرد که آیا
حکومت بهترین مردان سودمند است یا حکومت بهترین قوانین؟
افلاطون در کتاب جمهور به حکومت داناترین و عاقل ترین فرد حکم
می کند که طبعاً مافوق قانون است اما سال ها است که در حکومت های
مردم سالار این نظریه رخت بر بسته و دولت ها دیدگاه ارسطو یعنی
حاکمیت قانون را پذیرفته اند.
بر اساس آنچه گفته شد و با توجه به اینکه جمهوریت رکن و پایه اصلی نظام
اسلامی در کشور ما است؛ سیاست‌های کلی هم صرفاً در پرتو حاکمیت
قانون تجلی پیدا می کنند. این سیاست ها را می توان حلقه میانی آرمان