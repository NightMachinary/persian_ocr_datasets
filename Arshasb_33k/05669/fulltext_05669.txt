5669
دبیر در مورد غلامرضا محمدی سرمربی تیم ملی کشتی آزاد که اقدام به
ترک جلسه بررسی چرخه انتخابی تیم ملی کرده بود، گفت: بنا واقعا مشکل
شخصی داشت، اما یک مربی ما واقعا بد رفتار کرد و تعارف هم ندارم. حتما
گله مندیم و هیچ تعارفی هم ندارم و باید حتما جوابگو باشد، اما بنا بنده
خدا مشکل شخصی داشت تا اینکه دیروز آمد و جلسه خوبی هم داشتیم.
وی با تاکید بر اینکه طرح چرخه انتخابی با کمک کارشناسان تدوین
شده است، گفت: این طرح خیلی چکش کاری شده و ممکن است ایراد
هم داشته باشد، اما همه سعی ما این بوده بهترین و عادلانه‌ترین روش را با
کمک اهل فن تدوین کنیم.
رییس فدراسیون کشتی خاطرنشان کرد: یکی از دیدهای ما این است
که مسابقات قهرمانی کشوری احیا شود. چرخه فقط به معنای انتخابی
تیم ملی نیست و هدف این است کشتی در کشور توسعه پیدا کند. همه
برای حضور در مسابقات قهرمانی کشوری شانس دارند و از همه
سرمایه‌هایمان استفاده می‌کنیم.
در ادامه این نشست علیرضا دبیر به همراه حسین زارعی کارشناس
انستیتو کشتی بر روی تصاویر پاورپوینت نحوه اجرای دقیق چرخه
انتخابی تیم ملی در 3 پلن طراحی شده را تشریح کردند.
دبیر در بخش‌هایی از توضیحات خود گفت: حتما این چرخه قابل تغییر
است و هر طرحی که نوشته شود می‌تواند ضعف‌هایی هم داشته باشد که