6257
از همه‌گیری این بیماری، تعطیل شدند و پس از گذشت نزدیک به سه ماه
همچنان تعطیل هستند. بدیهی است تعطیلی مهد کودک‌ها نه تنها سبب
قطع درآمد مدیران این مراکز شده است، بلکه این موضوع با توجه به
اجاره‌ای بودن ساختمان بسیاری از مهدهای کودک‌ها و همچنین
هزینه‌های جانبی دیگری چون بیمه مربیان، سبب به وجود آمدن
ضررهای مالی هنگفت برای صاحبان این مشاغل شده است. در چنین
شرایطی برخی از مدیران و صاحبان مهد کودک‌ها، اقدام به انجام
فعالیت‌هایی جهت کاهش این خسران و زیان مالی کرده‌اند. تهیه
بسته‌های آموزشی (شامل سی‌دی‌های آموزشی ضبط‌شده توسط
مربیان، لوازم‌التحریر و کتابچه‌های آموزشی) و فروش این بسته‌ها با
قیمت‌های گزاف به خانواده‌ها، اقدام به تاسیس مراکز زیرزمینی
نگهداری از کودکانی که مادران شاغل دارند و ایجاد کانال‌های
روانشناسی جهت مشاوره و آموزش به خانواده‌ها و اخذ وجه عضویت
از اعضای این کانال‌ها، از جمله این فعالیت‌ها است.
نکته قابل توجه در این میان این است که بسیاری از این فعالیت‌ها، صرف‌
نظر از ماهیت غیر قانونی خود، می‌توانند سلامت روانی خانواده و
کودک را در معرض آسیب قرار دهند. به عنوان مثال آموزش‌های
ارایه‌شده در بخش اعظمی از کانال‌های روانشناسی، از سویی فاقد
اعتبار علمی هستند و از سویی این آموزش‌ها اغلب مسائل بسیار