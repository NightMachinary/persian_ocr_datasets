12494
جلیلی: قرارداد ایران و چین به دلیل برخی تعلل ها هنوز در مرحله پیش
نویس است
به گزارش ایسنا، سعید جلیلی در دیدار با جمعی از مسئولین بسیج‌های
دانشجویی دانشگاه‌های تهران با بیان اینکه جنبش دانشجویی باید
پیش از دیگران نسبت به موضوعات مهم کشور به تحلیل صحیح دست
یابد، اظهار کرد: حرکت دانشجویی باید بتواند در بزنگاه‌ها تحلیل
صحیح داشته باشد و مبتنی بر آن تحلیل، وظیفه خودش را انجام دهد.
وی در پاسخ به پرسش های دانشجویان درباره مسائل بین‌المللی
تصریح کرد: تعامل گسترده و سازنده جز اصول سیاست خارجی
جمهوری اسلامی ایران است و البته رژیم صهیونیستی و آمریکا از جمله
استثنائاتی هستند که بر مبنای یک منطق صحیح از این دایره خارج
شدند.
وی با بیان اینکه سیاست خارجی تمامی کشورهای دنیا بر مبنای
اهداف، اصول، ارزش‌ها و حقوق آنها شکل می‌گیرد، گفت: نقاط
اشتراک و افتراق میان سیاست خارجی کشورها، زمینه‌ تعامل و تقابل را
ایجاد می‌کند و در نهایت منجر به ایجاد فرصت یا تهدید خواهد شد.
این عضو شورای راهبردی روابط خارجی کشورمان عنوان کرد:
کارویژه مهم سیاست خارجی، صیانت از حقوق، ارزش‌ها و منافع یک
کشور در استفاده صحیح و به موقع از فرصت‌های به دست آمده در