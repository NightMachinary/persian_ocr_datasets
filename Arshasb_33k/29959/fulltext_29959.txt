29959
کند. بنابراین طبق بند مقررات اضطرار ملی، یک سال دیگر وضعیت
اضطرار ملی درباره ایران را که در فرمان اجرایی 12170 آمده است،
ادامه می‌دهم.
کاخ سفید: 234 صفحه استشهاد از تقلب انتخاباتی داریم
به گزارش ایسنا، حضور کایلی مک‌انانی، سخنگوی کاخ سفید در
برنامه فاکس‌نیوز یک روز پس از آن انجام شد که همین شبکه
صحبت‌های او را وقتی که ادعا می‌کرد تقلب در انتخابات سوم نوامبر
رخ داده، قطع کرد.
او شامگاه سه‌شنبه مدعی شد که 234 صفحه استشهاد از ایالت میشیگان
وجود دارد. او مدعی شد که آنها جزئیاتی از حوادثی هستند که در آن
60 درصد از آرا امضای یکسان دارند و 35 مورد هیچ سابقه‌ای از
رای‌دهنده وجود ندارد اما آن رای‌ها شمارش شده‌اند.
مک‌انانی همچنین گفت که یک زن مدعی است که پسر فوت شده او هم رای
داده است!
با وجود اینکه روز دوشنبه فاکس نیوز صحبت‌های این سخنگو را با این
توضیح که آنها بدون ارائه سند و مدرک فقط اتهام‌زنی می‌کنند، قطع
کرده بود، صحبت‌های او اما سه‌شنبه بدون وقفه پخش شد. شبکه خبری
فاکس نیوز، جو بایدن دموکرات را به عنوان پیروز انتخابات معرفی
کرده است.