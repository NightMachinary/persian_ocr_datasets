16668
تجاری نابود و 90 هزار خانه و واحد تجاری مورد آسیب قرار گرفت.
البته این سیل شیرینی هم داشت که پرشدن سدهای ما بود و منابع
زیرزمینی ما را سیراب کرد ولی خسارت‌هایی را هم در بر داشت.
وی افزود: مردم ایران در طول چند سال گذشته در حوادث سختی
مقاوم و سرافراز بوده‌اند. در مسئله تحریم که از سال 97 جنایتکاران
کاخ سفید به ما تحمیل کردند و در ماجرای سیل مردم ما سرافراز از کار
بیرون آمدند.
رییس جمهوری گفت: اینکه توانستیم در طول یک سال و خورده‌ای
همه جاده‌های و مناطقی که آسیب‌دیده بود را به نقطه انجام برسانیم کار
بزرگی صورت گرفته است.
روحانی با بیان اینکه ما در همان روزهای ابتدایی سیل تصمیمات
مهمی را اتخاذ کردیم، یادآور شد: حدود 5 هزار میلیارد در همان
روزهای نخست تامین کردیم که خاکبرداری‌ها و آغاز روند
بازسازی کلید بخورد و این در حالی بود که استان‌های زیادی در
کشور درگیر سیل شدند.
وی افزود: در این حادثه سیل به ما نشان داده شد که وقتی ما با طبیعت با
بی‌انصافی برخورد می‌کنیم، طبیعت چگونه پاسخ آن را می‌دهد.
وقتی می‌گذاریم در مسیل عده‌ای ساختمان بسازند و در شهرسازی
نکات ایمنی را رعایت نمی‌کنیم چه می‌شود.