28821
کمک کند. نمایندگان بسیاری از کشورها بعلاوه سازمان ملل و کمیته
بین‌المللی صلیب سرخ، مشارکت خود در این مراسم را تأیید کرده‌اند.
وی در دیدار با اسد که از طریق ویدئو کنفرانس برگزار شد، عنوان
داشت: روسیه به تلاش‌هایش برای عادی سازی اوضاع در سوریه
ادامه می‌دهد.
پوتین در این دیدار اظهار کرد: حجم فاجعه انسانی در سوریه همچنان
بزرگ است.
رهبر روسیه با تاکید بر اهمیت بازسازی سوریه پس از جنگ گفت:
وظیفه بازسازی سوریه پس از جنگ و اول از همه بازگشت پناهجویان و
آوارگان سوری به وطن در این مرحله از اهمیت بسیار زیادی
برخوردار است. همانطور که می‌دانید، این یکی از شرایط کلیدی
قطعنامه 2254 شورای امنیت سازمان ملل است.
بشار اسد رئیس جمهور سوریه نیز گفت اولویت دولت بازگشت
آوارگان به سوریه است.
وی افزود الزامی است که کنفرانس آوارگان این موضوع را با
پرداختن به علل آن بررسی کند.
رئیس جمهور سوریه تاکید کرد تعداد زیادی از آوارگان به بازگشت
تمایل دارند و بزرگ‌ترین مانع در مسیر بازگشت آن‌ها تروریسم و
تحریم است.