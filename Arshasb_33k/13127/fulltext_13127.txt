13127
زمستان 1395 در فیش حقوقی کارگران اعمال شد.
تا اینکه بهمن ماه 1397 اعضای شورای عالی کار با افزایش 60
درصدی حق مسکن کارگران موافقت کردند و کمک هزینه مسکن
کارگران از ابتدای سال 98 در فیشهای حقوقی کارگران 100 هزار
تومان لحاظ شد.
اگر چه درصد افزایش حق مسکن طی سالهای گذشته بعضا با رشد 100
درصدی همراه بوده ولی کارگران این مبالغ را تحت عنوان کمک
هزینه مسکن، بسیار جزیی و ناچیز عنوان می کنند و آن را حتی برای
اجاره یک اتاق ناکافی می دانند.
تصویب افزایش 21 درصدی حداقل مزد کارگران در بیستم فرودین
ماه امسال که بدون جلب نظر نمایندگان گروه کارگری و امضای
صورتجلسه مزد توسط آنها در سایه رأی گیری دولت و کارفرمایان
صورت گرفت، واکنشهای بسیاری از سوی گروهها و شخصیتهای
مختلف و کارشناسان را به دنبال داشت و جامعه کارگری و نمایندگان
مجلس اصلاح و بازنگری مصوبه دستمزد را خواستار شد.
آن زمان سخنگوی دولت در جریان واکنشها به مصوبه دستمزد اعلام
کرد که دولت با تمهیداتی که پیش بینی کرده در قالب افزایش حق
مسکن می تواند درصد مناسبی را در حقوق و دستمزد کارگران جبران
کند.