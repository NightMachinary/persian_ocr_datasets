11774
ورزشگاه تختی شرایط میزبانی رقابت‌های لیگ دسته اول را ندارد
در ادامه ولی‌الله خسروی، مدیرعامل باشگاه خیبر و رئیس هیئت
فوتبال لرستان گفت: وقتی تیمی به یک لیگ بالاتر می‌آید نیاز به
زیرساخت‌های خاصی دارد که متاسفانه در بحث زمین ما با مشکلاتی
مواجه هستیم.
وی تصریح کرد: ورزشگاه تختی خرم‌آباد در حال حاضر شرایط
میزبانی رقابت‌های لیگ دسته اول را ندارد که باید نواقص آن را رفع
کنیم و در این راستا اقداماتی در حال انجام است.
خسروی یادآور شد: چالش‌هایی در بحث چمن این ورزشگاه داریم
که یک ماه زمان می‌برد و حداکثر سه بازی خانگی را باید بیرون از خانه
انجام بدهیم.
به گزارش ایسنا، تیم گهر دورود سال 91 به دوازدهمین دوره لیگ برتر
ایران صعود کرد و نخستین تیم لرستانی بود که جواز حضور در این لیگ
را به‌دست آورد اما به علت نبود ورزشگاه استاندارد یک نیم‌فصل
بازی‌های خودش را در ورزشگاه سایپای کرج برگزار کرد و آن زمان
مظلومیت لرستان بیشتر نمایان شد.
حالا پس از هشت سال، لرستان همچنان ورزشگاه استاندارد ندارد و
خیبر باید بازی‌های خانگی‌اش را در زمین دیگری برگزار کند و همین
نشان می‌دهد که لرستان چقدر مظلوم و محروم است.