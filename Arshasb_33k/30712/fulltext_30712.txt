30712
ضعیف است، هم اساساً فرهنگ‌سازی نشده، هم درمان‌های جانبی و
حاشیه‌ای اختلال ایجاد می‌کند و درنهایت اینکه برنامه‌های کلان
مدیریتی هم در این زمینه اولویت را بر درمان می‌دهد درحالی که
سلامت جامعه، امنیت جامعه است و ما نتوانسته‌ایم در این زمینه درست
کار کنیم طوری که الان خانه‌های بهداشت ما که زمانی افتخار کشور
بود، وضعیت خوبی ندارند.» وی در مورد درمان‌های حاشیه‌ای
می‌گوید: «متأسفانه مشاهده شده بیمار دیابتی که با انسولین زنده
است، داروی خود را قطع کرده و به داروی گیاهی روی آورده و فوت
کرده است. خب چنین فردی معلوم است که نسبت به سلامت خود و
شناخت از وضعیت خود چقدر بی‌توجه است. ما در این زمینه‌ها کار
نکرده‌ایم.» سعیدیان نیز بر مرگ‌های ناگهانی، شیوع افسردگی و
تأثیر آن بر روابط خانوادگی و اجتماعی و نیز پایین آمدن راندمان
اقتصادی و توسعه کشور تأکید می‌کند و معتقد است ریشه بسیاری از
اینها در بیماری‌های زمینه‌ای یا موارد ساده‌تری مثل کمبود ویتامین
و به تبع آن، ایمنی پایین است که با غربالگری و توسعه بهداشت و
فرهنگ‌سازی و اقبال فرهنگ عمومی در این زمینه قابل کنترل و
مدیریت است: «همین حالا در مورد کرونا، تحقیقات پزشکی ثابت
کرده است افرادی که سطح ویتامین دی خون آنها وضعیت نرمالی
دارد، در مقابل این بیماری مقاوم‌تر هستند و درگیری کمتری دارند.»