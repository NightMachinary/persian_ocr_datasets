30554
برون مرزی نیز بسیار موثر بوده است.
ولی‌زاده در ادامه از تاثیر شیوع بیماری کرونا در بهبود کیفیت هوای
کرمانشاه نیز یاد کرد و افزود: با توجه به کاهش تردد خودروها در سطح
شهر خصوصا نقاط پرازدحام، از میزان آلودگی هوای ناشی از فعالیت
خودروها کاسته شده است.
وی با بیان اینکه در ایام قرنطینه و بر اساس آمار مسئولین در برخی نقاط
بیش از 70 درصد کاهش بار ترافیکی را داشتیم، تاکید کرد: علاوه بر
کاهش آلودگی هوا، مصرف بنزین نیز به میزان قابل توجهی کاهش
یافته است.
معاون نظارت و پایش محیط زیست استان کرمانشاه از پایش دقیق
وضعیت آلودگی هوا و میزان ذرات آلاینده و معلق به صورت مستمر
خبر داد و تاکید کرد: هم اکنون 10 ایستگاه سنجش آلودگی هوا در
استان به صورت مداوم و آنلاین داده‌های کیفیت هوا را در اختیار ما
قرار می‌دهند.
ولی زاده با اشاره به برنامه‌ای که برای ارتقا و به روزرسانی این 10 ایستگاه
در سطح استان وجود دارد، خاطرنشان کرد: دستگاه‌ها و تجهیزات
جدیدی خریداری کردیم که می‌تواند اطلاعات دیگری از جمله
میزان گازهای محیطی را نیز بررسی کند و به علاوه سنسورهای
دستگاه‌های قبلی نیز تعویض شده است.