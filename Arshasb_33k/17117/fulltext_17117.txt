17117
زخم‌های 20 ساله بر پیکر «بیت مشحوت»
احمدرضا حسینی‌بروجنی اظهار کرد: در زمینه حفاظت و صیانت از
محوطه‌های تاریخی، کارشناسان حوزه معاونت میراث فرهنگی به
طور مستمر این محوطه‌ها را پایش می‌کنند. این در حالی است که
باوجود تعدد محوطه‌های تاریخی در سطح استان، با همکاری
دوستداران میراث فرهنگی و نهادهای مردمی و اطلاع‌رسانی به موقع
آن‌ها، حفاظت از محوطه‌ها افزایش یافته است.
وی ادامه داد: پس از اطلاع‌رسانی تشکل‌های مردم‌نهاد درخصوص
تعرض به محوطه باستانی بیت ‌مشحوت، معاون میراث فرهنگی در
معیت مدیرکل و یگان حفاظت میراث فرهنگی استان از محوطه گفته
‌شده بازدید کردند که پس از بررسی‌های به عمل‌ آمده مشخص شد به جز
چند مورد مابقی تعرض‌ها مربوط به دو دهه اخیر بوده است.
معاون میراث فرهنگی خوزستان تصریح کرد: پس از بررسی‌ها،
بلافاصله با تشکیل کارگروه حفاظت با همکاری پایگاه‌های میراث
جهانی شوش و چغازنبیل، مستندنگاری و ساماندهی محوطه با
هماهنگی دکتر طالبیان معاون میراث فرهنگی کشور، روح‌الله
شیرازی رئیس پژوهشکده باستان‌شناسی و با حضور مستمر
کارشناس باستان‌شناس آغاز شد و اقدامات اضطراری حفاظتی در
دستور کار قرار گرفت که این روند به طور مستمر ادامه خواهد داشت.