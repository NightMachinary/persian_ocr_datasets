25242
نقاشی‌هایی بود که معمولاً با قیمتی گزاف، توسط نقاشان کشیده و به
مشتری‌ها عرضه می‌شد. بسیاری از مردم، به دلیل مشکلات مالی، توان
خرید تابلو نقاشی نداشتند و نمی‌توانستند تصاویر افراد محبوب خود
را به دیوار خانه‌شان آویزان کنند. به اعتقاد نادار، تهیه و تکثیر عکس
سلبریتی‌های موردعلاقه‌ مردم، هم ارزان تمام می‌شد و هم به لحاظ
کیفیت بر نقاشی رجحان داشت. به این ترتیب، از نیمه قرن نوزدهم، نادار
به دنبال سلبریتی‌ها افتاد تا از آن‌ها عکس بگیرد؛ وی، این افراد را به آتلیه
خود در پاریس دعوت می‌کرد و بعد، با استفاده از شم هنری خود،
عکس‌هایی با نورپردازی و ژست‌های مناسب از آن‌ها می‌گرفت؛ یک
نسخه بزرگ‌شده را به خود سلبریتی هدیه می‌داد و بعد، با استفاده از
فناوری‌های آن روز، به تکثیر نسخه‌های بعدی اقدام می‌کرد. طولی
نکشید که ده‌ها نفر از شخصیت‌های مشهور فرانسه و جهان، مقابل
دوربین نادار نشستند؛ افرادی مانند ژول ورن(نویسنده
فرانسوی)، الکساندر دوما(نویسنده فرانسوی)، انوره دو
بالزاک(نویسنده فرانسوی)، پیتر کروپوتکین(نویسنده و
سیاستمدار روسی)، ژرژ کلمنسو(سیاستمدار فرانسوی)،
ناصرالدین‌شاه قاجار(شاه ایران)، نیکولو گابریلی(خواننده
ایتالیایی)، ایلیا متچینکوف (زیست‌شناس روسی) و امیل زولا
(نویسنده فرانسوی). نادار با توجه به خواست بازار، تصاویر را از