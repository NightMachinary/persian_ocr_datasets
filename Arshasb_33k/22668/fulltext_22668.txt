22668
بنابراین دل انسان اسیر محبت است و به هر کسی که از او محبت ببیند
متمایل می‌شود.
این روانشناس با اشاره به این‌که یکی‌از امور لازم و مهم در فرآیند
تربیت، ایجاد ارتباط عاطفی و سالم بین مربی و کودک است، عنوان کرد:
تنها در سایه چنین ارتباطی مربی می‌تواند به امر تربیت بپردازد و کودک
هم آمادگی بیشتری برای پذیرش آموزه‌های تربیتی از سوی مربی
دارد.
وی ادامه داد: به همین جهت است که خداوند در قرآن کریم، سخن خود
را با محبت و ابراز آن آغاز کرده و می‌فرماید «بسم‌الله الرحمن الرحیم»،
بدون شک آغاز کلام خداوند با محبت و مهربانی نسبت به بندگان او، یک
نوع رابطه محبت‌آمیز متقابل را شکل می‌دهد.
کرم‌الهی تصریح کرد: می‌توان گفت زبان ارتباط با انسان‌ها، به ویژه
کودکان، باید زبان محبت باشد، با خشونت و با بی محبتی نمی‌توان
کسی را تربیت کرد زیرا آنچه در تربیت نقش اساسی دارد و بسیار
ضروری و لازم است، تربیت‌پذیری کودک و حرف شنوی او از مربی
است و این امر تنها در صورتی میسر است که ارتباط محبت‌آمیز بین مربی
و کودک برقرار شود، چنان که امام علی(ع) در این رابطه می‌فرمایند:
«فرزندم بدان کسی که سخنش نرم است، باید او را دوست داشت و طبیعی
است که کلام هر محبوبی، گوش کردنی است.»