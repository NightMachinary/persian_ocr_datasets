31770
گران‌فروشی؛ بیشترین تخلف کاسبان زنجانی
ناصر فغفوری در گفت‌وگو با ایسنا، اظهار کرد: در پنج ماهه امسال،
1071 مورد پرونده تخلف از واحدهای صنفی استان زنجان تشکیل
شده و این در حالی بود که 24 هزار و 733 مورد بازرسی از واحدهای
صنفی و خدماتی استان زنجان انجام شده است.
وی افزود:بیشترین میزان تخلف صورت گرفته در خصوص
گران‌فروشی بوده است که 261 مورد پرونده در این زمینه تشکیل شد.
علاوه ‌بر آن 250 مورد درج نکردن قیمت، 201 مورد از تخلفات مربوط
به کم‌فروشی و تقلب و 104 مورد عدم صدور فاکتور بوده است. مابقی
تخلفات نیز 102 مورد نگه‌داری و عرضه کالای قاچاق، 92 مورد
نداشتن پروانه کسب و 36 مورد رعایت نکردن شرایط قیمت‌گذاری
است.
این مسئول با اشاره به ارزش ریالی تخلفات صورت گرفته، ادامه داد:
ارزش ریالی تخلفات صورت گرفته 776 میلیارد و 534 میلیون ریال
است و متخلفان صنفی بر اساس نوع و تعداد تکرار تخلفشان، جریمه
می‌شوند.
فغفوری تصریح کرد: در بازرسی صورت گرفته از واحدهای صنفی
بین‌راهی، 36 پرونده تخلف صنفی به ارزش 380 میلیون ریالتشکیل و
به تعزیرات حکومتی ارجاع شد. همچنین در روزهای اخیر بازرسان