22556
وی به افزایش آمار طلاق در سطح کشور و استان اردبیل اشاره کرد و
ادامه داد: افزایش طلاق یکی از دغدغه‌ها و نگرانی‌های مسئولان
قضایی است که همه باید در کاهش ورودی پرونده‌ها و شکل‌گیری این
موضوع تلاش کنند تا با استحکام بنای خانواده، کمترین آمار طلاق
را شاهد باشیم.
عتباتی ضرورت همکاری نهادهای حمایتی، تربیتی، فرهنگی و
آموزشی را در این حوزه یادآور شد و اضافه کرد: باید با راهکارهای
مناسب و ارائه مشاوره‌های رایگان به اعضای خانواده به ویژه مردان و
زنان تلاش کنیم تا آنها را نسبت به پایبندی به اصول زندگی ترغیب و
تشویق کرده و به کاهش آمار طلاق کمک کنیم.
وی در بخش دیگری از سخنان خود بیان کرد:‌ ما به نوبه خود در کنار
راه‌اندازی واحدهای مصالحه و مشاوره از سال گذشته اقدام به
راه‌اندازی بنیاد صیانت از خانواده به همت قرارگاه حضرت زهرا
(س) کردیم تا در این مجموعه با کمک مشاوران و روانشناسان عوامل
اصلی اختلاف خانواده‌ها احصا شده و نسبت به حل آنها اقدام کنیم.
عتباتی اظهار کرد: در بنیاد صیانت از خانواده سعی بر این است تا صبر و
همچنین تحمل مردان و زنان را در نظام خانواده افزایش داده و به نوعی
آنها را ترغیب به انجام زندگی مشترک و گذر از مشکلات و نارسایی‌ها
کنیم.