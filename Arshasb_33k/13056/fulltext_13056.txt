13056
حضور مردم در انتخابات باعث عقب‌نشینی دشمنان نظام از مواضعشان
می‌شود
آیت الله مصطفی علما، امروز(21 شهریور) با حضور در مسجد جامع
کرمانشاه هنگام انداختن رای خود در صندوق با بیان اینکه حضور و
مشارکت مردم در همه عرصه‌های تعیین سرنوشت از ابتدای انقلاب
مورد تاکید بوده، اظهار کرد: امروز نیز در نظام جمهوری اسلامی
تاکید بر این است که مردم خودشان مقدراتشان را تعیین کنند و همواره
شاهد برگزاری انتخاباتی به این منظور در کشور هستیم.
وی با بیان اینکه در نظام جمهوری اسلامی ایران مردم در تعیین
سرنوشت کشور به معنای واقعی سهیم هستند، اظهار کرد: برگزاری
تقریبا هر ساله یک انتخابات در کشور نشان دهنده نقش مهم مردم در این
خصوص است.
امام جمعه کشور با دعوت مردم شهرستانهایی که انتخابات آنها به دور
دوم کشیده شده به حضور در پای صندوق های رای، افزود: مشارکت
بالای مردم موجب شکل گیری یک مجلس مقتدر و کارآمد خواهد شد.
آیت الله علما به تاثیر حضور مردم در خنثی کردن توطئه های دشمنان هم
اشاره کرد و گفت: بارها شاهد بوده‌ایم که دشمنان نظام توطئه‌هایی را
علیه حکومت ما داشته اند، اما حضور مردم در عرصه های مختلف و از جمله
انتخابات باعث عقب نشینی آنها از مواضعشان شده است.