24768
ضابط خلیل می‌گفت:«نظرت چیه که این گوشه اردوگاه قهوه خانه‌ای
راه بیاندازیم که هرکسی خواست چای بخورد و برود برای خودش
چای بریزد.» آزاده ارشد اردوگاه هم جواب می‌داد: «الان که ماه
رمضان است؛ اگر تسهیلات رفایی می‌خواهید تدارک ببینید در غیرماه
رمضان باشد.» ضابط خلیل ادامه می‌داد:«همه که روزه نیستند و آن‌ها
برا چایی خوری بیایند. » ارشد اردوگاه می‌گفت: «آن‌هایی که
نمی‌توانند روزه بگیرند رعایت می‌کنند و حرمت ماه مبارک را به جای
می‌آورند.»
برنامه‌های ویژه ماه رمضان شامل تلاوت، حفظ و روخوانی قرآن بود و
کلاس‌های مربوط به شرح و تفسیر قرآن و نهج‌البلاغه در آسایشگاه‌ها
نیز برپا می‌شد. در بندها نیز طلبه‌های آزاده سخنرانی‌های دست‌جمعی
داشتند و به شکل محرمانه و ویژه‌ای این برنامه ها برگزار می‌شد.
از اتفاقات خاص ماه رمضان ماجرای افطار و سحر بود که وعده صبحانه
به خواست ما به سحر تغییر زمان داده بود و چون آشپزها از آزادگان
بودند این ماجرا زودتر تصویب شد.
برای وقت سحر زمان قطعی و دقیق نداشتیم و وقت را تخمینی در نظر
می‌گرفتیم.یک ربع تا بیست دقیقه زودتر سحری را تمام می‌کردیم و یک
ربع دیرتر نماز صبح به جا می‌آوردیم و در این فاصله مناجات و قرآن
داشتیم تا وقتی مطمئن شدیم وارد وقت نماز شده‌ایم، به صورت پنهانی