24549
خاطرنشان می‌کند: او فقط سینما را به ما یاد نداد بلکه انسانیت را به ما
آموخت. دوشادوش شاگردانش که حال تعداد زیادی از آنان
هنرمندان بزرگی شده‌اند، ایستاد. کنارشان می‌نشست و این حس
خوب در وجودش موج می‌زد که شاگردانش پیشرفت کرده‌اند.
کارگردان فیلم «رویاهای دم صبح» عالمی را استاد می‌داند که همیشه
پشتیبان دانشجویان خود بوده و ادامه می‌دهد: اگر جایی برای یکی از
شاگردانش برنامه‌ای برپا می‌شد، همیشه پیشقدم بود. خوب به یاد دارم
فرهنگسرای شفق برنامه‌ای برای فیلم‌هایم ترتیب داده بودند. اولین
کسانی که دعوت آنان را پاسخ گفتند، خسرو سینایی و اکبر عالمی
بودند و من آن روز بغض کرده بودم که دو تن از استادان بزرگ
زندگی‌ام درباره فیلم‌های من سخن می‌گویند. اسکویی می‌گوید:
دلم برای نوآمده‌های سینما می‌سوزد. حق دارند به نسل ما غبطه بخورند
که چنان معلمانی داشتیم؛ خسرو سینایی، منوچهر طیاب، نصرت
کریمی، اکبر عالمی و ...بزرگانی که متاسفانه دست تقدیر به سرعت نور
آنان را از ما می‌رباید. او از طیاب، سینایی و عالمی به عنوان معماران
فرهنگ مدرن و معاصر ایران یاد می‌کند که با وجود همه سختی‌ها و
مرارت‌ها، عاشقانه زیستند و شرافتمندانه شب و روز کار کردند.
کارگردان فیلم«سایه‌های بی‌خورشید» این روزها را روز عزای
واقعی برای چند نسل از شاگردان اکبر عالمی توصیف می‌کند و ادامه