32005
گلایه علنی آبی‌ها از مدیریت/ وعده 900 میلیونی مدیران چه شد؟
به گزارش ایسنا، داربی 94 پایتخت روز گذشته در ورزشگاه آزادی
برگزار شد و تیم فوتبال استقلال در یک مصاف حساس و نفس‌گیر مقابل
پرسپولیس به تساوی 2 بر 2 رسید.
استقلال این بازی را در حالی با نتیجه تساوی پشت‌سر گذاشت که تا
دقایق پایانی از حریف خود عقب بود و در لحظات آخر مهدی قایدی
موفق شد گل تساوی بازی را به ثمر برساند تا استقلال متحمل یک شکست
سخت نشود.
اما بازیکنان استقلال پس از این تساوی از شرایط خود ابراز ناراحتی
کردند و معتقد بودند در حالی که بازیکنان تمام تلاش خود را برای
بازی‌ها انجام می‌دهند، کسی به فکر آن‌ها نیست و کادر مدیریت آن‌ها
را رها کرده است.
رشید مظاهری دروازه‌بان تیم فوتبال استقلال که در چند بازی اخیر
تاثیر زیادی در نتایج این تیم داشته است، اظهار کرد: خود مدیران
آمدند به ما گفتند که می‌خواهند مبلغ قابل توجهی را به حسابمان واریز
کنند.اگر اینطوری پیش بروند تیم را خراب می‌کنند. این بازیکنان،
بازیکنان خیلی خوبی هستند. تیم ما هم تیم خوبی است. باید هرچه
زودتر جمع‌وجور کنند و درصد خوبی از قرارداد را به بازیکنان
بدهند. آقای مددی صحبت کردند و به بازیکنان قول دادند. فقط آقای