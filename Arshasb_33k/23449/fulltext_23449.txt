23449
اظهار کرد: «آخر ما نمی‌دانیم که دشمن چقدر منهدم شده. این هم یکی از
ضعف‌های ماست.»
اسرای عراقی حاصل روز سیزدهم عملیات بیت المقدس
واحد اطلاعات عملیات سپاه در قرارگاه مرکزی کربلا در گزارشی به
فرماندهی این قرارگاه، با اعلام اینکه در مرحله سوم عملیات
بیت‌المقدس 294 عراقی به اسارت قوای ایران درآمده‌اند، مجموع
اسرای عراقی سه مرحله این عملیات را 5124 نفر ذکر کرد که از این
تعداد، 168 نفر افسر، 863 تن درجه‌دار و 4093 نفر هم سرباز هستند.
تشییع پیکرهای شهدا در سراسر ایران اسلامی
امروز علاوه‌بر تشییع پیکرهای شهدای بسیجی، سپاهی و ارتشی
عملیات بیت‌المقدس، تعدادی از مجروحان این عملیات نیز برای
درمان به مراکز درمانی چند شهر کشور منتقل شدند.
صبح امروز پیکر 150 شهید در تهران، 15 شهید در شیراز، 22 شهید در
زنجان و 17 شهید در خرم‌آباد تشییع و در مزار شهدای این شهرها به خاک
سپرده شد. امروز همچنین 376 نفر از مجروحان به مازندران منتقل و در
بیمارستان‌های این استان بستری شدند. 85 مجروح نیز به استان یزد
اعزام شدند و به این ترتیب مجموع مجروحانی که تاکنون به این استان
انتقال یافته و در مراکز درمانی بستری شده‌اند، به 495 نفر رسید.
کشف و انهدام خانه‌های تیمی منافقین در کشور