20322
این دیپلمات ارشد کشورمان در مورد آخرین وضعیت سند راهبردی
25 ساله بین ایران و چین گفت: دو سه بار تا کنون این سند بین ما و چینی ها رد و
بدل شده است. ما مدتی است که آخرین دیدگاه های خود را در ارتباط با
این موضوع به طرف چینی منتقل کرده ایم و منتظر پاسخ آنها هستیم و
امیدواریم در آینده نه خیلی دور یعنی نزدیک بتوانیم به تفاهم مشترک
برسیم و این سند امضا شود. این سند مسیر همکاری های اقتصادی ایران و
چین را در طی 25 سال آینده مشخص می کند. چینی ها با دقت در حال
بررسی این سند هستند.
وی ادامه داد: البته باید توجه داشت که اینطور نیست که اگر این سند به
امضابرسد بلافاصله معجزه اقتصادی رخ می دهد. بلکه روند موجود در
قالب بهتری پیگیری می شود.
عراقچی با تاکید بر این که موضع جمهوری اسلامی ایران از روز اول
درگیری‌ها مخالفت با اشغال بوده در موضوع قره باغ گفت:بحران قره
باغ در مرزهای شمالی ایران موجبات نگرانی‌های بسیاری را برای ما
فراهم کرده بود. ما هم با آذربایجان و هم با ارمنستان روابط دوستانه
تاریخی گرمی را داشته و داریم. البته با آذربایجان به خاطر هموطنان
آذری زبان خود ارتباطات یک مقدار عمیق‌تر بوده و با ارمنستان هم باز
به خاطر هموطنان ارمنی خود ارتباطات خوبی داشتیم.
وی ادامه داد: این درگیری‌ها در مرزهای ما باعث نگرانی‌هایی شد،