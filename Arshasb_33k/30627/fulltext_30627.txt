30627
کرونا برنامه‌های هفته هنر انقلاب اسلامی را راهی فضای مجازی کرد
رضا میرزایی در گفت و گو با ایسنا، با اشاره به فرا رسیدن روز هنر انقلاب
اسلامی و سالروز شهادت سید مرتضی آوینی، اظهارکرد: از آنجاکه
این شهید به عنوان یکی از شهدای هنرمند و شاخص انقلاب اسلامی
ایران شاخته می شود، سالروز شهادت این شهید والامقام به عنوان روز
هنر انقلاب اسلامی شناخته شده است و حوزه هنری نیز به عنوان یک نهاد
انقلابی و برآمده از بطن انقلاب، وظیفه تولید و ترویج آثار هنری و
ارزش های انقلاب اسلامی و همچنین تربیت هنرمندان متعهد به ارزش
های انقلاب را در طول این سالیان به عهده گرفته است.
وی به برنامه های هفته هنر انقلاب اسلامی اشاره کرد و افزود: شروع این
هفته همزمان با سالروز شهادت سیدمرتضی آوینی است و در این هفته نیز
به مانند سال های گذشته، حوزه هنری استان مرکزی فعالیت های ویژه
ای را در زمینه ارائه و توزیع تولیدات و آثار هنری مرتبط با انقلاب
اسلامی در دستور کار خواهد داشت.
میرزایی با تاکید بر اینکه به علت شیوع بیماری کرونا و ضرورت
رعایت پروتکل های بهداشتی برای همه افراد جامعه، انجام فعالیت
های تجمعی هفته هنر انقلاب های اسلامی موقتا متوقف شده است، بیان
کرد: با توجه به این شرایط تلاش شده است که با استفاده از ظرفیت فضای
مجازی در دو حوزه تولید و توزیع و نشر آثار هنری اقدام شود.