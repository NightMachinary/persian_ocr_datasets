12662
جهانگیری:تحریک تقاضا در بازار از نیازهای ضروری بخش تولید
است
به گزارش ایسنا، اسحاق جهانگیری در این جلسه تحریک تقاضا در بازار
را از نیازهای ضروری بخش تولید برشمرد و گفت: باید با اتخاذ تدابیر و
راهکارهایی نظیر اعطای تسهیلات خرید به مصرف کنندگان، زمینه
تحریک تقاضا در بازار و به تبع آن رونق واحدهای تولیدی را فراهم
کنیم.
معاون اول رییس جمهور همچنین با تاکید بر نقش مهم وزارت امور
اقتصادی و دارایی در تحقق جهش تولید، از این دستگاه اجرایی
خواست با برنامه ریزی دقیق، ضمن حفظ درآمدهای دولت، نقش
موثرتری در تامین مالی بخش تولید ایفا کند.
وی همچنین تامین منابع ارزی مورد نیاز بخش تولید را یکی از
ضرورت های تحقق جهش تولید دانست و افزود: بانک مرکزی بر
موضوع تامین منابع ارزی مورد نیاز بخش تولید تمرکز جدی داشته
باشد و راهکارهایی برای تامین ارز مورد نیاز مواد اولیه بخش تولید
تدوین کند.
جهانگیری با اشاره به درخواست وزارت صنعت، معدن و تجارت مبنی
بر تخصیص اولویت‌دار بخشی از منابع بانکی به اولویت های بخش
صنعت و معدن افزود: اختصاص تسهیلات و منابع بانکی به بخش های