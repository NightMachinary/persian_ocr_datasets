22004
لزوم بهره‌گیری از توانمندی‌های سازمان جغرافیایی برای غلبه بر
بحران‌های زیست محیطی پایتخت
به گزارش ایسنا، عبدالرضا چراغعلی، در بازدید از نمایشگاه
دستاوردها و توانمندی‌های سازمان جغرافیایی نیروهای مسلح
گفت: برخی از سازمان‌ها در کشور اقدامات درخشان و خوبی داشته و
دارند، اما متاسفانه بهره‌ی لازم از ظرفیت‌های آن‌ها برده نمی‌شودکه
سازمان جغرافیایی نیروهای مسلح از جمله این سازمان‌هاست؛
سازمانی که در طول دوران قریب به 100 ساله‌ی فعالیت خود اطلاعات
ارزنده‌ای را پردازش و برای بهره‌برداری در اختیار جامعه علمی و
دانشگاهی و همچنین دستگاه‌های دولتی و حاکمیتی قرار داده است.
وی افزود: امروز اما وقت آن رسیده که از ظرفیت‌ها و دستاوردهای
سازمان جغرافیایی در حوزه‌های مختلف مدیریت شهری و
روستایی، حفاظت از محیط زیست و اراضی و منابع ملی و طبیعی،
گردشگری، هواشناسی و ... به نحو شایسته‌تری استفاده کرد. وی با
اشاره به اینکه نباید وضعیت تعدادی از خیابان‌های مرکز شهر را ملاک
ارزیابی وضعیت کلی استان تهران قرار داد، افزود: علیرغم تصورات
موجود تلقی بنده این است که تهران استانی کمتر توسعه یافته است که با
چالش‌های اساسی در حوزه‌های مختلف مواجه استکه شاید بحران
های زیست محیطی از جدی‌ترین آنها باشد.