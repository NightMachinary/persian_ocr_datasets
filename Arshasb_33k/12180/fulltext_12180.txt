12180
جرایم قاچاق کالا و ارز در دادگاه انقلاب بررسی می شود
به گزارش ایسنا، نمایندگان مجلس در جلسه علنی امروز( یکشنبه) ماده
38 لایحه اصلاح قانون مبارزه با قاچاق کالا و ارز را تصویب کردند.
طبق این مصوبه متن ماده 44 قانون و تبصره آن به شرح زیر اصلاح می
شود:
رسیدگی به جرایم قاچاق کالا و ارز سازمان یافته و حرفه‌ای، قاچاق
کالاهای ممنوع و قاچاق کالا و ارز مستلزم حبس و یا انفصال از خدمات
دولتی در صلاحیت دادسرا و دادگاه انقلاب است، سایر پرونده‌های
قاچاق کالا و ارز تخلف محسوب شده و رسیدگی به آن در صلاحیت
سازمان تعزیرات حکومتی است، سایر جرایم و تخلفات موضوع این
قانون نظیر حمل، نگهداری، عرضه و فروش کالا یا ارز قاچاق در
صورتی که مستلزم حبس یا انفصال از خدمات دولتی یا مربوط به کالای
ممنوع باشد در صلاحیت دادسرا و دادگاه انقلاب و در غیر این صورت
در صلاحیت شعب ویژه رسیدگی به تخلفات قاچاق کالا و ارز سازمان
تعزیرات حکومتی است.
در خصوص تمامی موارد موضوع این قانون چنانچه پرونده‌ای،
متهمان متعدد داشته و رسیدگی به اتهام یکی از آنها در صلاحیت دادسرا
و دادگاه انقلاب باشد به تمامی اتهامات در این مراجع رسیدگی
می‌شود. همچنین در صورتی که در راستای ارتکاب جرایم و تخلفات