4027
افتتاح 4 پروژه رفاهی فرهنگیان در 4 استان کشور
به گزارش ایسنا، علی الهیار ترکمن در مراسم افتتاح متمرکز 1550
پروژه آموزشی، تربیتی و رفاهی سراسر کشور که از طریق ویدئو
کنفرانس و با حضور رئیس جمهور برگزار شد گفت: در کنار فضاهای
آموزشی، فضاهای مربوط به مجتمع های رفاهی از اهمیت زیادی
برخوردار است.
وی افزود: همانطور که در سندتحول بنیادین اشاره شده باید این
فضاها نیز در دستورکار قرار بگیرد، زیرا تاثیر زیادی در ارتقای
روحیه فرهنگیان، افزایش انگیزه برای حضور موثر در مدرسه و
مشارکت فعال آنها در فرایند تعلیم و تربیت دارد و همچنین در راستای
تکریم و رعایت شان معلمان می تواند مورد توجه قرار بگیرد.
معاون برنامه ریزی و توسعه منابع وزارت آموزش و پرورش با اشاره به
اینکه شمار اماکن رفاهی وزارت آموزش و پرورش در دولت تدبیر و
امیداز 128 فضا به 404 مورد افزایش یافته است گفت: پروژه هایی که
امروز در تهران، فارس، کرمان و اردیبل افتتاح می کنیم از
ارزش600 میلیارد تومان برخوردار است.
الهیار افزود: افتتاح این فضاها از مصادیق مولدسازی سرمایه های
آموزش و پرورش و در راستای ارتقای اقتصاد آموزش و پرورش و از
جنبه های خوب مشارکت با بخش خصوصی محسوب می شوند.