28285
حاصل نمی‌شود. همواره همه اماکن شلوغ است حتی اگر نیمه‌شب به
خیابان بروید. هر چند تا پیش از شیوع ترسناک کرونا حضور انسان به
مثابه آبادانی و رونق شهر بود حالا اما کرونا انگار تمام کارکردهای
ناقص این تراکم بالای جمعیت را بخوبی جلوی چشم آورده است.
محمد سالاری، جامعه‌شناس شهری از یک تحول اساسی که در ساختار
اقتصادی کشور رخ داده، می‌گوید؛ تحولی که انعکاس بیشتری در
کلانشهرها داشته است: «ما در چهار دهه گذشته یک ساختار صنعتی
داشتیم که به ساختار پساصنعتی تغییر شکل داده است.»
حالا این تغییر شکل اقتصادی چه تأثیری می‌تواند روی شیوع کرونا
داشته باشد؟ او ساختار صنعتی گذشته را متمرکز در کارخانه‌ها و
مجتمع‌ها می‌داند که در دهه‌های اخیر یا به گفته او دوران پساصنعتی از
حالت متمرکز به حالت برون‌سپاری تغییر شکل داده است. این
برون‌سپاری‌ها در واقع «اکولوژی اقتصادی» تازه‌ای برای
کلانشهرها رقم زده است: «پیشتر جابه‌جایی افراد به‌صورت کلان
اتفاق می‌افتاد؛ به‌صورت آونگی از محیط سکونت به محل صنعتی
می‌رفتند و برمی‌گشتند. در این ساختار رژیم ترافیکی منظم بود اما
وقتی برون‌سپاری اتفاق افتاد دیگر در هر جایی می‌توانید با هر فعالیتی
مواجه شوید. قبلاً عمده فعالیت‌های اقتصادی استان تهران در فاصله
کرج و تهران یا جاده ساوه بود اما حالا در هر نقطه‌ای می‌توانید با این