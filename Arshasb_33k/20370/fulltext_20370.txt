20370
سرسام آور قیمت اجناس برخی کارخانه ها از جمله لبنیات، وضع
معیشت طبقات کارگر و ضعیف جامعه به شدت آسیب پذیر شده است در
حالی که سود این افزایش به جیب کارفرمای کارخانه دار می رود
بدون آنکه سهم کارگر از تورم محاسبه شود لذا در شش ماهه دوم سال
باید به طور ویژه برای افزایش حقوق ها چاره اندیشی و دستمزدها
بازنگری شود.
نجف گفت: کشورهایی شب عید حقوق سال بعد را تعیین می کنند که در
سال بیش از 5 درصد تورم ندارند ولی ما از ابتدای سال چند نوبت تورم را
تجربه کردیم و اگر به بازیابی قدرت خرید کارگران توجه نکنیم
چرخه تولید دچار مشکلمی شود و زیان اصلی آن را کارفرمایان می
بینند.
وی در ادامه با اشاره به تاکید اصل 44 بر سهامدار کردن کارگران در
بنگاهها گفت: بر اساس قانون قرار نیست سهام شرکتها و کارخانه ها
فروخته و در جای دیگری هزینه شود بلکه هدف از واگذاریها، تبدیل
سهام به سرمایه جدید و تزریق آن به بخش تولید و اقتصاد کشور است.
نجف خاطرنشان کرد: اینکه ما سهام یک شرکت را در بورس عرضه کنیم
و با پول آن بدهی ها و هزینه های جاری را بپردازیم درست نیست. سهام
باید به سمت رشد و پویایی اقتصاد برود و در سال جهش تولید در جهت
توسعه تولید و بهره وری کارخانه ها هزینه شود.