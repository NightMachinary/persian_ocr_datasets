6635
بافت سنگی از بین رفته «ورکانه» باید برگردد/از متخلفان شکایت
می‌کنیم
علی مالمیر در گفت‌وگو با ایسنا، با اشاره به اینکه دو سال قبل با
پیگیری‌های میراث فرهنگی بافت سنگی این روستا ثبت ملی شد،
اظهار کرد: پس از ثبت به دهیار و شوراابلاغ و تأکید ‌کردیم که بافت
روستا واجد ارزش است و ‌نباید از بین برود.
وی با بیان اینکه در این راستا جلسه‌ای هم در معاونت عمرانی استانداری
برگزار شد، ادامه داد: هر شخصی که مجوز ساخت و ساز در روستای
ورکانه را صادر می‌کند باید از قبل از اداره میراث فرهنگی استعلام کند
و ساخت و سازها براساس آن انجام شود.
مالمیر اظهار کرد: اهالی برای ساخت و ساز ملزم به رعایت ضوابط
هستند، ناظر پروژه هم باید بر ساخت و سازها نظارت کند که طرح اجرا
شود و متناسب با آن پایان کار داده شود.
مدیرکل میراث فرهنگی استان همدان بیان کرد: اگر دهیاری روستا
پروانه ساخت و ساز را صادر کرده و از میراث استعلام نکند و یا بدون
مجوز کاری انجام گیرد مسئولیت کنترل آن با میراث فرهنگی نیست و
‌دهیاری مسئول است.
وی با اشاره به اینکه در روستای ورکانه ساخت و سازهایی انجام شده که
به بافت آسیب رسانده است، گفت: میراث فرهنگی پیگیر است