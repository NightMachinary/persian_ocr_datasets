21288
معاون رفاه اجتماعی وزارت رفاه در ادامه درباره لایحه پلیس اطفال
گفت: سازمان بهزیستی از طریق اورژانس اجتماعی در حیطه
کودکان خیابان و یا کودک آزاری مسئول پیگیری است. اما از سوی
دیگر توانایی پلیس کشور از لحاظ گستردگی نیرو و پشتوانه ای که
برای ورود به یک مسئله دارند با بهزیستی قابل مقایسه نیست.
پلیس اطفال باید دانش مددکاری داشته باشد
وی افزود: همچنین برخورد با کودکان یک امر مددکاری است. پلیس
اطفال حتما باید دانش مددکاری را داشته باشد و با ظرفیت هایی که
رفتار با کودک دارد آشنا شود. در لایحه پلیس اطفال به دنبال این هستیم
که چگونه میتوانیم همکاری بین پلیس اجتماعی و حوزه بهزیستی را
در آیین نامه ببینیم از ظرفیت های پلیس استفاده کنیم. برخی کودکان
مورد سواستفاده قرار می گیرند و تا پلیس نیاید بهزیستی نمی تواند
کاری انجام دهد. این همکاری دوسویه لازم است.