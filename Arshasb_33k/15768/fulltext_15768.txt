15768
موجب ارتقا شاخص اعتماد در بین مردم، خیرین و مسئولین خواهد شد
و و در یک بازخورد منطقی، افزایش سرمایه اجتماعی موجب مشارکت
همه اقشار جامعه و ایجاد حس نوعدوستی در سطح جامعه می‌شود.
راه‌اندازی سامانه ملی ثبت شکایات و تخلفات حوزه شوراها
به گزارش ایسنا، علیرضا احمدی در سی‌وچهارمین اجلاس عمومی
شورای عالی استان‌ها ضمن تقدیر از پذیرفتن دعوت شورای عالی
استان‌ها توسط رییس دستگاه قضا، اظهار کرد: شورای عالی استان‌ها
متشکل از 75 عضو در سراسر کشور است که با توجه به اصل 101 قانون
اساسی که تشکیل آن را مورد تاکید قرار داده و همچنین اصل 102 که
وظایف این شورا را مورد توجه قرار داده و به اختیار ارسال طرح به
مجلس شورای اسلامی و لایحه به دولت اشاره کرده، تشکیل شده است.
وی ادامه داد: متاسفانه در طول تشکیل شوراها از این ظرفیت بهینه
استفاده نشده و جامعه بزرگ شورایی کشور که 125 هزار و 992 عضو
دارد و براساس قانون اساسی و قوانین وضع شده تشکیل‌اش از اصول
قانون اساسی و مصوبات مجلس شورای اسلامی نشأت گرفته، به دلیل
این‌که شوراها دیرتر از سایر دستگاه‌ها تشکیل شده کمی ناقص‌الخلقه
شده‌اند و به درستی از ظرفیت آنها بهره گرفته نشده است.
رییس شورای عالی استان‌ها تاکید کرد: قطعا شوراها می‌توانند
سیاست‌های خرد و کلان نظام در سطح کشور را ساری و جاری کنند.