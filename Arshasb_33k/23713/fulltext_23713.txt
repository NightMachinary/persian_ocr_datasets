23713
مشارک 40 اکیپ در رزمایش فاصله‌گذاری اجتماعی
مسعود امامی یگانه 20 اردیبهشت در جلسه کمیته بهداشت شهرستان
اردبیل اظهار کرد: این رزمایش فردا صبح با مشارکت120 نفر در قالب
40 اکیپ و با شعار «با فاصله‌گذاری اجتماعی ایمن بمانیم» مردم را به
رعایت موازین بهداشتی در ایام کرونا و جلوگیری از شیوع این
بیماری دعوت میکنند. وی خاطرنشان کرد: از زمان شیوع کرونا ما
نیز در شهرستان اردبیل با حساسیت موضوع را رصد کردیم و به لحاظ
جمعیتی و موقعیت شهرستان سعی کردیم تا با هماهنگی همه دستگاه‌ها
سلامت مردم را مورد صیانت قرار دهیم. فرماندار اردبیل تصریح کرد:
با گذر از مرحله در خانه بمانیم امروز در شرایطی هستیم که اقشار مختلف
در جامعه رفت و آمد می‌کنند و فعالیت کسبه و بازار و صنوف مختلف از
سر گرفته شده بطوریکه در این شرایط باید فاصله‌گذاری اجتماعی را
مراعات کنیم تا همچنان گرفتار کروناویروس نشویم. امامی یگانه
بیان کرد: این رزمایش با تاکید استاندار اردبیل فردا آغاز خواهد شد و
قطعا با ارزیابی نقاط ضعف و قوت و با تصمیم مسئولان استانی در سایر
شهرستان‌ها نیز قابلیت اجرا دارد. وی افزود: 40 اکیپ فعال در این طرح
با لباس مخصوص پیام‌های بهداشتی و توصیه‌های ایمنی را به افکار
عمومی منتقل خواهند کرد تا همه بدانند که هنوز کرونا تمام نشده و
مردم باید مراعات مسایل ایمنی و اجتماعی را داشته باشند.