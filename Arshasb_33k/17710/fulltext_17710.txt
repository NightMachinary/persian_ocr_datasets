17710
سخنگوی سابق بن‌لادن بعد از طی دوره محکومیت آزاد شد
به گزارش ایسنا به نقل از آسوشیتدپرس، عادل عبدالباری، 60 ساله، به
خاطر ارتباط با حملات ویرانگر سال 1998 به سفارتخانه‌های آمریکا
در کنیا و تانزانیا که 224 نفر را کشت، زندانی شد.
وی یک سال بعد از این حملات دستگیر و به آمریکا مسترد شد، جایی که
حکمش به وی ابلاغ و سرانجام به 25 سال زندان محکوم شد.
عبدالباری به 285 جرم متهم شد، اما در نهایت بابت چند مورد از جمله
تهدید به قتل شهروندان آمریکایی خارج کشور از طریق مواد
انفجاری و توطئه محکوم شد.
وی بنا بود تا 28 اکتبر (7 آبان) در زندان باشد، اما روز چهارشنبه یک
قاضی حکم داد که او می‌تواند به دلایل دلسوزانه به خاطر ویروس
کرونا زندان را زودتر ترک کند زیرا دارای اضافه‌وزن و مبتلا به آسم
است؛ بیماری‌هایی که او را در ریسک بیشتر قرار می‌دهد.
وی در حال حاضر و تا زمانی که به بریتانیا فرستاده شود، در بازداشتگاه
مهاجرت و اجرای گمرک ایالات متحده به سر می‌برد.
عبدالباری در انگلیس نمی‌تواند تحت اقدامات پیشگیری و تحقیقات
تروریسم قرار گیرد، زیرا دوره محکومیت خود را طی کرده است.