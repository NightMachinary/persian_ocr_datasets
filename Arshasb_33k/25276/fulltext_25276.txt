25276
نذر خون به ساعات پایانی شب‌های قدر موکول نشود
دکتر عبدالعزیز فقهی در گفت‌وگو با ایسنا، با اشاره به فعالیت مراکز
خون‌گیری در ماه رمضان، اظهار کرد: در شهر اهواز، پایگاه مرکزی
واقع در بلوار پاسداران بین میدان دروازه و میدان چهارشیر جنب
شهرداری منطقه 7 و پایگاه رازی واقع در امانیه خیابان فلسطین جنب
بیمارستان رازی، برای دریافت خون آمادگی دارند.
وی با بیان اینکه در دیگر شهرها نیز مراکز فعال خون‌گیری آماده
پذیرش هستند، افزود: این مراکز در شب‌های قدر از ساعت 18:00 تا
2:00 بامداد آماده خون‌گیری هستند. فعالیت این اماکن در صبح نیز
مانند گذشته است و تغییری نکرده است.
فقهی بیان کرد: با توجه به وضعیت فعلی و تجربیات سال گذشته، امسال
پایگاه‌های سیار خون‌گیری در شب‌های قدر فعالیت نخواهند داشت
و از مردم می‌خواهیم برای اهدای خون به سالن‌های خون‌گیری که
شرایط ایده‌آل‌تری نسبت به پایگاه‌های سیار دارند، مراجعه کنند.
مدیرکل انتقال خون خوزستان با تاکید بر لزوم جلوگیری از شلوغی
پایگاه‌ها و ایجاد تجمعات، گفت: از مردم می‌خواهیم انجام نذر اهدای
خون را به ساعات پایانی شب‌های قدر موکول نکنند.
نذر کتابی درباره شهید حاج قاسم سلیمانی
علیرضا نصرتی آزاده قهرمان اهل تبریز که بیش از هفت سال از عمر خود