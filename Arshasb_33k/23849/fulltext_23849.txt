23849
مشکل مهدوی‌کیا برای انتخابات حل شد
به گزارش ایسنا، علی کریمی که از صبح امروز برای ثبت نام خودش و
نواب رئیس پیشنهادی‌اش در انتخابات، در ساختمان فدراسیون
فوتبال حضور داشت، از حل مشکل مهدوی‌کیا خبر داد و حالا این دو
اسطوره در صورت تایید صلاحیت از سوی کمیته بدوی، روز دهم
اسفند وارد رقابت با سایر نامزدهای فدراسیون فوتبال خواهند شد.
مشکل مهدوی‌کیا مربوط به تحویل اصل مدارک توسط اشخاص در
انتخابات بوده و این اسطوره به علت حضور در آلمان و مشکلات مربوط
به رفت و آمد در دوران شیوع کرونا، هنوز نتوانسته به ایران سفر کند.
در نتیجه با رایزنی‌های انجام شده از سوی علی کریمی و حضور هادی
مهدوی‌کیا، برادر و نماینده تام‌الاختیار مهدی مهدوی‌کیا در این
فدراسیون، مشکلات و موانع قانونی رفع شده است.