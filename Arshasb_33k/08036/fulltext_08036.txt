8036
به دنبال پاسخگویی سریع و با کیفیت به ایثارگران هستیم
به گزارش ایسنا، عبدالله مرتضوی در جمع معاونان ستادی با تأکید بر
اهمیت سلامت ایثارگران و خانواده‌های معظم شهدا، توضیح داد:
کشور درگیر بیماری کووید 19 است و برای این‌که بتوانیم در کنترل
این بیماری و قطع زنجیره انتقال موفق شویم، باید بسترهای ارائه
خدمات غیرحضوری به ایثارگران عزیز را ارتقا دهیم. مدیرکل بنیاد
شهید و امور ایثارگران شهرستان‌های استان تهران با اشاره به تحقق
درخواست‌های ایثارگران در چهارچوب قانون و نیزمساعدت
حداکثری در موارد خدمات پیش‌بینی‌نشده و خاص افزود: این‌که ما
با پاسخگویی سریع و باکیفیت، اعتماد جامعه هدف را به دست آوریم و
ایثارگر به این اطمینان برسد که برای انجام درخواستش لازم نیست
به‌صورت حضوری مراجعه کند، سبب ایجاد امنیت خواهد شد و ما باید
در مجموعه بنیاد شهرستان‌ها این دیدگاه را دنبال کنیم.
وی از اجرای محدودیت‌های سراسری در دوران شیوع ویروس
کرونا نیز به‌عنوان یک فرصت یاد کردو گفت: از فرصت پیش‌آمده
استفاده کنیم تا بتوانیم راه‌های خدمت‌رسانی غیرحضوری به
ایثارگران را تقویت کنیم، امروز زمینه ارائه بسیاری از خدمات در
بستر دولت الکترونیک فراهم شده است و ایثارگران عزیز نیز در زمینه
دریافت خدمات غیرحضوری مصمم هستند.