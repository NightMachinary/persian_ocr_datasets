20919
فراخوان حماس برای خیزش مردمی در دفاع از مسجد الاقصی
به گزارش ایسنا، عبداللطیف قانوع، سخنگوی حماس تاکید کرد که
تجاوزات وحشیانه و مکرر دشمن صهیونیستی علیه قدس، تعرضات
روزانه به مسجد الاقصی و ساخت هزاران واحد مسکونی برای
صهیونیست‌ها خطری حقیقی برای مسجد الاقصی و تمامی ساکنان
قدس است.
قانوع اشاره کرد که هدف از تعرضات روزانه صهیونیست‌ها به مسجد
الاقصی تلاش برای تحمیل واقعیت‌های جدید در این مکان مقدس
است.
وی عنوان کرد که تجاوزات مکرر علیه مسجد الاقصی در کنار
طرح‌های شهرک‌سازی و تخلیه روستاهای فلسطینی در شرق قدس،
همگی در راستای اجرای پروژه قدس بزرگ انجام می‌گیرد.
به گزارش مرکز اطلاع رسانی فلسطین، سخنگوی حماس خاطر نشان
کرد که این تجاوزات دشمن صهیونیستی در چارچوب یک طرح
هدفمند برای کوچاندن فلسطینیان از سرزمین و خانه و کاشانه خود با
هدف تغییر آثار و نشانه های قدس و یهودی سازی آن و در نهایت سیطره
کامل این رژیم بر مسجد مبارک الاقصی انجام می گیرد.
شهرک نشینان صهیونیست طی روزهای اخیر بارها تحت حمایت
شدید نیروهای پلیس رژیم صهیونسیتی اقدام به هتک حرمت مسجد