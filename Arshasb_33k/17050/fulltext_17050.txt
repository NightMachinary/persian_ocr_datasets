17050
سازوکار لازم برای فروش اینترنتی دارو فراهم‌ نشده است. زیرا دارو
باید یا بر اساس نسخه پزشک درخواست داده شده و تحویل شود و یا باید از
سوی داروساز از بیمار شرح حال کامل دریافت شود و دارو تحویل
شود. آنچه تحت عنوان فروش داروهای مختلف به ویژه داروهایی که
برای کرونا استفاده می شود به صورت اینترنتی فروخته می شود، حتما
غیرقانونی بوده و قصد سواستفاده در آن است و حتما تقلبی پشت این
قضیه است. اگر همکاران ما با موارد تخلف مواجه شوند، حتما برخورد
می کنند. این داروها خصوصا رمدسیویر بیمارستانی است و نباید در
داروخانه های سرپایی وجود داشته باشد. در غیر این صورت تخلف
محسوب می شود.
وی درباره فروش اینترنتی شیر خشک های رژیمی و متابولیک نیز گفت:
عرضه اینترنتی این شیرخشک ها نیز مانند دارو است و عرضه اینترنتی آن
مجاز نیست. البته شیر خشک جزو اقلامی است که کاندیدای این
موضوع است و می تواند در ردیف فروش اینترنتی با تدوین
دستورالعمل قرار گیرد. با توجه به بیماری کرونا داریم بحث فروش
اینترنتی اقلام سلامت محور را سرعت می بخشیم. امیدواریم بتوانیم
زودتر زمینه این کار را فراهم کنیم و مطمئن شویم که امکان سواستفاده
از آن وجود ندارد.
چرا فروش اینترنتی دارو، قانونی نمی شود؟