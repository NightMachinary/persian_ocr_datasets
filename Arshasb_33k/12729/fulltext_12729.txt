12729
جعفرزاده با اشاره به اینکه باید درتمامی برنامه های اجرایی به افزایش
نقش جوانان توجه کرد، یاد آور شد: همین توجه به جوانان درکنار
استفاده از تجربیات نیروهای باسابقه باعث ترقی و پیشرفت جوامع
غربی شده است.
وی خاطرنشان کرد: سرمایه گذاری روی ظرفیت جوانان،
الگوسازی و آشنا کردن آنها به انجام مسئولیت های اجتماعی شان
باعث رغبت جوانان برای مشارکت در فعالیت های اقتصادی و
اجتماعی می شود.
این مدرس دانشگاه ادامه داد: جوانان آگاه، نخبه و متعهد سنگ بناییک
جامعه مترقی و سالم هستند.
جعفرزاده با اشاره به اینکه جوامعی در طول تاریخ موفق بوده اند که به
جوانان خود مسئولیت های اجرایی داده و از ظرفیت های آنها استفاده
کاربردی کرده اند، افزود: در 8سال جنگ تحمیلی اغلب فرماندهان
جنگی ایران زیر 30سال سن داشتند و با اتکا به دانش و تعهدشان
توانستند در مقابل دشمن، جنگ را مدیریت کنند.
وی ادامه داد: اگر مسئولان و مدیران بالا دستی کشور به ایحاد زمینه سالم
برای مشارکت واقعی جوانان دربخش های مختلف کشور توجه
کنند به همان اندازه از مهاجرت جوانان نخبه جلوگیری و گام مهمی در
جهت توسعه و ترقی کشور برداشته می شود.