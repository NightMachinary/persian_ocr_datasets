20269
عدم بازداشت بدهکاران مهریه مربوط به کسانی است که تمکن
پرداخت ندارند
به گزارش ایسنا، اسماعیلی سخنگوی قوه قضائیه در نشست خبری
امروز خود در پاسخ به سوالی درباره بازدید رئیس قوه قضائیه از
مجتمع خانواده خاطرنشان کرد: سیاست ها و تدابیر قوه قضائیه تا
حدودی در این بازدید بیان شد. اولا ما مهریه را حقوق مسلم زوجه می
دانیم و دین مسلم زوج که باید حتما پرداخت شود. مواردی که برخی
آقایان تمکن مالی دارند و مهریه را پرداخت نمی کنند برخورد قانونی
می شود و منجر به بازداشت می شود. همچنین مواردی که برای فرار از
دین معاملاتی انجام می دهند جرم است و با آنها برخورد قانونی می شود
اما در مورد عدم بازداشت آنچه مطرح شد ناشی از مواردی است که زوج
تمکن پرداخت مهریه را ندارد و زندان فرستادنش هم ثمره ای برای
زوجه ندارد. این ناظر به افرادی است که برای دادگاه محرز می شود قادر
به پرداخت مهریه زوجه به صورت یکجا یا اقساطی نیستند. سیاست قوه
قضائیه عدم بازداشت آنهاست.
وی با اشاره به تاکید رئیس قوه قضائیه بر استفاده حداکثری از قضات
مشاور زن در دادگاه های خانواده و استفاده از مشاورین تصریح کرد:
این امر به تحکیم بنیان خانواده کمک می کند و این بهترین دفاع از حقوق
بانوان است. آنجایی که امکان تداوم زندگی نباشد البته چاره ای نیست