2693
از ایمنی اجزای غیرسازه‌ای ساختمان‌ها غافلیم
محمدفرید لطیفی در گفت‌وگو با ایسنا، درباره ایمنی ساختمان‌ها و به
خصوص ساختمان‌های عمومی و پرتردد گفت: زمانی که از ایمنی
ساختمان‌ها صحبت می‌شود، در واقع یعنی تاکید روی دو موضوع
یکی ایمنی اجزای سازه‌ای ساختمان و دیگری ایمنی غیرسازه‌ای است
که متاسفانه باید بگویم به موضوع دوم توجه چندانی نشده و این نگران
کننده است.
وی ادامه داد: مواردی نظیر اسکلت ساختمان، مقاومت آن در برابر
زلزله و ... در حوزه ایمنی اجزای سازه‌ای ساختمان است که در این
خصوص تقریبا می‌توان گفت که برای ساختمان‌هایی که از بعد از سال
70 و بر اساس آیین نامه 2800 ساخته شده‌اند اوضاع کمی بهتر شده
است، چون قبل از آن اصطلاحا ساخت و سازها بنایی بود. البته در این
موارد هم انتقادات و ضعف‌هایی وجود دارد که عمدتا مربوط به
اجراست. مواردی که باید بیشتر مورد توجه قرار گیرد، مانند
نظارت‌ها، نقش مهندسین ناظر و ...
معاون سازمان مدیریت بحران کشور با اشاره به اجزای غیرسازه‌ای
ساختمان‌ها گفت: متاسفانه در این مورد نگرانی جدی وجود دارد و باید
بگویم که از ایمنی غیرسازه‌ای ساختمان‌ها غافل هستیم. تقریبا
می‌توان گفت که هیچ ساختمانی اعم از عمومی و خصوصی، دولتی و