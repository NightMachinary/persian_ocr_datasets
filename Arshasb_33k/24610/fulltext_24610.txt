24610
بسیاری از این مفاسد اتفاق نمی‌افتند.
این نماینده مجلس یازدهم وظایف مربوط به مجموعه حراست و
بازرسی مستقر در دستگاه‌های دولتی را به عنوان دومین مرحله تقویت
نظارت برشمرد و افزود : این مجموعه‌ها هم اگر کنترل و نظارت دقیقی
داشته باشند و بازرسی‌ها را جدی بگیرند در این مرحله می‌توانند جلوی
بروز فساد را بگیرند .
ارکانی اظهار کرد : گام بعدی در بحث تقویت نظارتی در دستگاه‌ها و در
کنترل عملکرد مالی ‌آن‌ها به دیوان محاسبات مربوط می‌شود که
وابسته به مجلس شورای اسلامی است و اگر این نهاد قوی عمل کند ،
می‌تواند جلوی بسیاری از تخلفات را بگیرد . همچنین سازمان بازرسی
کل کشور که وابسته به قوه قضائیه است نیز چنانچه در حوزه نظارت
عملکرد خوبی داشته باشد ، قطعا می‌تواند جلوی بسیاری از تخلفات را
بگیرد .
وی به فسادهایی که در چند سال اخیر در تعدادی از موسسات مالی
صورت گرفته است اشاره کرد و افزود : قطعا اگر سازمان بازرسی در هر
استانی ، قوی عمل می‌کرد و وظایف خود را به نحو مطلوب انجام می‌داد ،
می‌توانست جلوی بسیاری از مشکلاتی که این موسسات به وجود
آوردند را بگیرد و مانع از نابود شدن میلیاردها تومان از سرمایه مردم و
ضرر دیدن آنان شود .