3929
سیدمسعود حسینی در گفت‌وگو با ایسنا اظهار کرد: امسال همانند سال
گذشته 6500 جعبه تخم نوغان برای توزیع بین نوغانداران در سطح
استان تهیه شده که از 23 فروردین‌ماه در اختیار آن‌ها قرار می‌گیرد.
وی با اشاره به اینکه دولت برای جعبه‌های تخم نوغان یارانه در نظر گرفته
است، افزود: هر جعبه به قیمت 7500 تومان بین نوغانداران توزیع
خواهد شد.
مسئول نوغانداری جهادکشاورزی گلستان با بیان اینکه جعبه‌های
تخم نوغان از مینودشت توزیع خواهد شد، تصریح کرد: برای
پیشگیری از شیوع بیماری کرونا مقرر شد از هر شهرستان نماینده‌ای
برای تحویل تخم نوغان تعیین شود تا از مراجعه حضوری نوغانداران
شهرستان‌های مختلف به مینودشت جلوگیری شود.
حسینی خاطرنشان کرد: سال‌های گذشته توزیع ما تنها در
شهرستان‌های شرق استان شامل مینودشت، مراوه‌تپه، آزادشهر،
کلاله، گالیکش، رامیان و گنبدکاووس انجام می‌گرفت اما امسال در
شهرستان‌های علی‌آباد کتول، گرگان و کردکوی هم توزیع تخم
نوغان را خواهیم داشت.
وی در ادامه گفت: با توجه به اینکه بخشی از جعبه‌های تخم نوغان از چین
وارد شده است، دوره قرنطینه آن‌ها سپری‌شده و کنترل‌های بهداشتی
موردنیاز صورت گرفته است.