28716
پلمب در انتظار واحدهای صنفی متخلفی که بعد از ساعت 18 فعالیت
دارند
علی فتح‌اللهی در گفت‌وگو با ایسنا در خصوص نظارت‌ها بر اجرای
پروتکل‌های ستاد ملی مبارزه با کرونا در مرکز گیلان، اظهار کرد: از
عصر روز گذشته، 20 آبان‌ماه براساس مصوبات ستاد ملی مقابله با
کرونا، علی‌رغم میل باطنی مجبور هستیم از فعالیت برخی صنوفی که
سبب ازدحام بیشتر افراد می‌شود، بعد از ساعت 18 جلوگیری کنیم.
فرماندار شهرستان رشت افزود: این اصناف در قالب چهار گروه دسته
بندی شده‌اند که سه گروه براساس این مصوبه باید کاملا بعد از ساعت 18
تعطیل شوند. تنها گروه اول که شامل نانوایی‌ها، مراکز درمانی،
سوپرمارکت‌ها، قصابی‌ها، مرغ فروشی‌ها، مراکز خرید بزرگ
می‌شوند، می‌توانند بعد از ساعت 18 خدمات ارائه دهند.
فتح‌اللهی بیان کرد: یک اکیپ متشکل از اصناف، اماکن، فرمانداری،
بهداشت و تعزیرات بر روند اجرای این مصوبه نظارت دارند و با متخلفین
برابر قانون برخورد می‌شود.
رئیس ستاد کرونای شهرستان رشت ادامه داد: تمام تلاش‌مان این است
که ابتدا با همراهی مردم و رعایت پروتکل‌های بهداشتی و عدم حضور
غیرضرور در امکان شلوغ، بتوانیم زنجیره انتقال ویروس را کنترل
کنیم اما در صورت عدم توجه به مصوبه ستاد مبارزه با کرونا در گام اول