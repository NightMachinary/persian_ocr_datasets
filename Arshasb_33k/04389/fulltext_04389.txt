4389
افزایش 55 درصدی تولید گوشت قرمز
به گزارش ایسنا، طی هفته های اخیر قیمت گوشت قرمز در بازار با افزایش
همراه بود که البته فعالان بازار دلیل این رشد را کمبود گوشت و تولید
آن ندانسته و عمدتا بر قاچاق دام زنده، افزایش قیمت نهاده های تولید و
حتی عدم مدیریت مناسب عنوان کردند.
این در حالی است که تازه ترین گزارش مرکز آمار ایران در رابطه با تولید
گوشت قرمز از این حکایت دارد که وزن گوشت قرمز تولید شده انواع
دام‌های ذبح‌شده در کشتارگاه‌های رسمی کشور در ماه مهر 1399 در
مجموع 39.6 هزار تن گزارش شدهکه سهم گوشت گاو و گوساله بیش
از سایر انواع دام بوده است.
همچنین گوشت گاو و گوساله با 22.4 هزار تن، 57 درصد از کل وزن
گوشت قرمز تولید شده را به خود اختصاص داده است. گوشت گوسفند
و بره با 13.5 هزار تن، بز و بزغاله با 2.9 هزار تن و سایر انواع دام با 794 تن، به
‌ترتیب 34 درصد، هفت درصد و دو درصد از کل وزن گوشت قرمز تولید
شده را به خود اختصاص داده‌اند.
مقایسه عملکرد کشتارگاه‌های رسمی کشور در مهر 1399 با ماه مشابه
سال 1398، نشان‌دهنده افزایش 55 درصدی تولید گوشت قرمز
است.
میزان تولید گوشت در مهر امسال نسبت به ماه مشابه سال 1398 برای