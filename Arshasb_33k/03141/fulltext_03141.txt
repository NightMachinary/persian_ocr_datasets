3141
سیاست خارجی اتحادیه اروپا می‌گوید وزیران خارجه اتحادیه در
نشست روز دوشنبه، خود در لوکزامبورگ برای اضافه کردن شخص
لوکاشنکو به فهرست تحریم‌ها چراغ سبز نشان داده‌اند.
بورل علت تحریم‌های برنامه‌ریزی شده علیه دیکتاتور بلاروس را
عدم آمادگی لوکاشنکو برای مذاکره بر سر یک راه حل مسالمت‌آمیز و
دموکراتیک عنوان می‌کند.
او همچنین نحوه مقابله نیروهای امنیتی بلاروس با معترضان در روز
یک‌شنبه را سخت و نامتناسب توصیف کرد. بورل افزود اتحادیه اروپا
همکاری با دولت بلاروس و پشتیبانی مالی از آن را محدود خواهد
کرد.
پلیس و نیروهای امنیتی بلاروس تا کنون به طور عمده از ماشین‌های
آب‌پاش، گلوله پلاستیکی، باتوم و گاز اشک‌آور علیه معترضان
استفاده می‌کردند.
با این همه برخورد با معترضان هر هفته خشونت‌آمیزتر شده، شمار
بازداشت‌شدگان افزایش یافته و با بیانیه وزارت کشور احتمال
سرکوب خونین تظاهرکنندگان منتفی نیست.
وزیر کشور بلاروس، اعضای کمیسیون انتخابات، سران نیروهای
امنیتی و فرماندهان یگان‌های ویژه از جمله کسانی هستند که تا کنون
توسط اتحادیه اروپا تحریم شده‌اند.