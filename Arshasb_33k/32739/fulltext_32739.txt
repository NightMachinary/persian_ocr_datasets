32739
365 واحد مسکن روستایی در چهارمحال و بختیاری  احداث شد
بر اساس گزارش پایگاه اطلاع‌رسانی کمیته امداد چهارمحال و
بختیاری، علی ملک‌پور بابیان اینکه طرح نوسازی و بهسازی مسکن
روستایی با هدف تأمین مسکن مقاوم، ایمن و براساس اصول نظام
مهندسی یکی از مهم‌ترین طرح‌های روستایی است، اظهار کرد: از
ابتدای امسال تاکنون 30 واحد مسکن ویژه مددجویان ساکن شهرها
احداث و به بهره‌برداری رسیده است.
وی با اشاره به احداث مسکن در روستاهای مناطق محروم و
صعب‌العبور استان، افزود: چهار واحد مسکن روستایی نیز با کمک
خیران در مناطق صعب‌العبور استان احداث شده است.
مدیرکل کمیته امداد استان تعمیرات کلی و جزئی واحدهای
مسکونی را از دیگر رویکردهای این نهاد عنوان و مطرح کرد: 280
واحد مسکن روستایی و 111 واحد مسکن شهری نیز به صورت جزئی و
کلی تعمیر و در اختیار مددجویان تحت حمایت کمیته امداد استان
قرار گرفته است.
ملک‌پور با اشاره به خرید مسکن در مناطق شهری ویژه مددجویان این
نهاد ادامه داد: طی این مدت هفت واحد مسکن نیز برای مددجویان
خریداری شده است.
وی با اشاره به تکمیل واحدهای مسکونی در مناطق روستایی با