28034
آمده است: «60 روز دیگر به انتخابات ریاست‌جمهوری ایالات
متحده باقی مانده و بسیاری در ایران معتقدند این انتخابات و نتیجه‌اش
تأثیر فراوانی بر سپهر سیاسی ایران دارد. این یک باور قدیمی است که
بسیاری از سیاسیون ایرانی و فعالان حوزه سیاست در ایران معتقدند این
انتخابات بر مناسبات سیاسی ایران تأثیرگذار خواهد بود اما با گذشت
چندین و چند سال از ایجاد این باور و همچنین تأثیر و تأثرهایی که ایران
و آمریکا بر هم داشته‌اند این موضوع تا چه میزان درست است و اساسا آیا
انتخابات 2020 ایالات متحده آمریکا تأثیری بر فضای سیاسی ایران
می‌گذارد که از قضا یک انتخابات ریاست‌جمهوری را در کمتر از یک
سال دیگر در پیش دارد یا تغییر چندانی در وضعیت ایران پیش
نمی‌آید؟
به نظرم اگر قرار بر این باشد که بابت رئیس‌جمهور ایالات متحده نگرانی
وجود داشته باشد، این مسئله بیشتر از این که به رئیس‌جمهور بعدی
آمریکا مربوط باشد، به رئیس‌جمهور فعلی ایران مرتبط است. به‌ هر حال
همه می‌دانیم که ترامپ شخصیت چندان متعارفی ندارد و
واکنش‌های مبهمی دارد. حتی ممکن است در آخرین روزهای
حضورش در مقام ریاست‌جمهوری ایالات متحده آمریکا دست به
اقدامی عجیب و نامتعارف بزند تا به مدد چنین حرکات هیجانی‌ای برای
خودش رأی کسب کند و بتواند رقابت انتخاباتی را با پیروزی پشت سر