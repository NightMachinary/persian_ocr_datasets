2705
از برگزاری مجازی طرح نشاط معنوی تا ثبت 13 وقف جدید 
حجت الاسلام اسماعیل مختاری، امروز یکشنبه 22 تیر در نشست
خبری اظهار کرد: در حوزه معاونت فرهنگی بقاع متبرکه و اجرای
امینانه نیات 19 طرح ویژه را در طول سال گذشته اجرا کردیم.
به گزارش ایسنا، وی با اشاره به اجرای طرح آرامش بهاری در 55 بقعه با
حضور 627 هزار نفر و اجرای طرح ضیافت الهی در 45 بقعه و اطعام 92
هزار نفر، افزود: طرح پیوند آسمانی برای 259 نفر و طرح آزادی
زندانیان غیر عمد برای 51 نفر نیز اجرایی شد.
معاون فرهنگی اداره‌کل اوقاف و امور خیریه خراسان‌ جنوبی از
اجرای طرح نشاط معنوی در 35 بقعه برای 450 هزار نفر خبر داد و گفت:
اجرای ویژه برنامه دهه کرامت در 35 بقعه با حضور 150 هزار نفر نیز از
دیگر برنامه‌های در سال گذشته بود.
مختاری با اشاره به اجرای طرح بصیرت عاشورایی در 55 بقعه با حضور
170 هزار نفر، ادامه داد: مراسم اربعین حسینی نیز در 32 بقعه با حضور 48
هزار نفر برگزار شد.
وی با اشاره به اجرای سوگواره یاس نبوی در 52 بقعه با حضور 35 هزار
نفر، تصریح کرد: سال گذشته 60 وقف جدید در موضوعات
عزاداری، توسعه امامزادگان، ازدواج آسان و موضوعات قرآنی با
ارزش 39 میلیارد ریال به ثبت رسید.