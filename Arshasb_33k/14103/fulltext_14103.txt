14103
او ادامه داد: همه فعالیت‌های والیبال کشور از جمله تمرینات و
مسابقات لیگ از شهریور ماه آغاز می‌شود.اگر قرار باشد
مربی‌فعالیت‌ها و بازیکنان داخلی والیبال ما را برای دعوت به
اردوهای تیم ملی زیر نظر بگیرد، در بهترین حالت می‌تواند از شهریور
ماه آغاز به کار کند پس فعلا زمان داریم. فدراسیون هم همه تلاش خود
را انجام می‌دهد تا مذاکرات و تحقیقاتش را دربارهگزینه‌های داخلی
و خارجی پیگیری کند تا بهترین نتیجه حاصل شود.
رئیس فدراسیون والیبال، در پاسخ به این سوال که آیابحث مطرح
شده مبنی بر داخلی بودن گزینه نهایی سرمربیگری تیم ملی صحت دارد؟
توضیح داد: ما اگر بخواهیم مربی خارجی بیاوریمحتما باید از مربیان
طراز اول و باتجربه جهان باشد که تجربه المپیک و مسابقات قهرمانی
جهان را دارد. مربیان درجه دو و سه پیشنهاد می‌شوند، اما فدراسیون
نمی‌خواهد از چنین مربیانی استفاده کند. اگر مربی خارجی
می‌خواهیم باید فراتر از مربیان داخلی ما باشد. با این وجود بله، بحث
انتخاب مربی داخلی هم مطرح بوده و فدراسیون این گزینه‌ها را نیز در
نظر دارد. البته تاکید می‌کنم که ما دنبال ترکیب مناسب از مربیان هستیم
تا بتوانند به بهترین شکل مدیریت کرده و در المپیک نتیجه بگیرند. با
توجه به اینکه هیات رئیسه تاکید دارد عجله‌ای در این مورد صورت
نگیرد، فدراسیون در تلاش است بهترین گزینه را انتخاب کند.