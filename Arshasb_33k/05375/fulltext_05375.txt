5375
انجام تعمیرات اساسی در شرکت پالایش گاز ایلام در 20 روز
«مسعود مرشدی» با بیان اینکه تعمیرات ‌اساسی امسال از 21 تیر ماه الی 9
مرداد ادامه داشت، اظهار کرد: برای حفظ پایداری تولید لازم است که
تعمیرات ‌اساسی بر روی تجهیزات، مطابق برنامه از پیش تعیین‌شده
انجام شود و اگر این مهم انجام نشود پایداری تولید به خطر افتاده و در
فصول سرد، مردم استان و استان‌های همجوار با مشکل جدی قطع یا افت
شدید فشار گاز مواجه خواهند شد.
وی گفت: هر چند رعایت پروتکل‌های ستاد کرونا برای جلوگیری از
شیوع ویروس کووید 19 محدودیت‌های شدیدی از قبیل فاصله
گذاری اجتماعی کارگران، سرو غذا، استفاده از ماسک، ضدعفونی
تجهیزاتی که به کارگاه منتقل می شدند، نحوه توزیع آب و سایر
خدمات رفاهی را ایجاد کرده بود، ولی با توکل بر خداوند متعال و
همکاری همه جانبه واحدهای مختلف پالایشگاه، چرخ تعمیرات
اساسی به حرکت خود تا پایان مسیر ادامه داد.
رئیس تعمیرات اساسی شرکت پالایش گاز ایلام تصریح کرد: در
تعمیرات امسال بیش از 34 تجهیز ثابت، 30 مورد تجهیز دوار، 1000
تجهیز ابزاردقیقی، 170 تجهیز برقی، 120 مورد شیرآلات و حدود
1000 اینچ‌قطر از خطوط لوله مورد بازرسی، نوسازی، تعمیر و یا تنظیم
قرار گرفتند.