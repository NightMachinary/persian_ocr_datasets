15916
که می‌تواند جاذبه اقتصادی ارز را کاهش دهد، افزایش حساب شده
نرخ سود علی‌الحساب سپرده‌های بانکی است. زیرا ریسک سرمایه
گذاری در بانک‌های معتبر از طریق سپرده گذاری بسیار کمتر از ریسک
بازار متلاطم ارزی است.
نظافتیان ادامه داد: افرایش نرخ سپرده‌های بانکی تعهدات مالی
بانک‌ها را در برابر سپرده‌گذاران افزایش می‌دهد و منجر به افزایش نرخ
منابع تسهیلات بانکی نیز می‌شود. مجوز انتشار گواهی سپرده عام به
بانک‌ها نیز می‌تواند عطش خرید ارز را در بازار تا حدودی کاهش دهد.
تشدید نظارت بر ارزهای دولتی
به گفته وی، تشدید نظارت بانک مرکزی، بانک‌های عامل و نیز مراجع
نظارتی بر مصرف و هزینه واقعی ارزهای دولتی اختصاص یافته به
واردکنندگان و برخورد شدید و قانونی با متخلفین ارزی هم می‌تواند
در کاهش جاذبه بازار ارز تاثیرگذار باشد. دبیر کمیسیون حقوقی
بانک‌ها و موسسات اعتباری در پایان سخنانش اضافه کرد که
ممنوعیت اکید وزارتخانه‌ها، موسسات و شرکت‌های دولتی برای
ورود مستقیم یا غیر مستقیم به بازار آزاد ارز و خرید و فروش آن و در آخر
افزایش مشوق‌های صادراتی برای تولیدکنندگانی که ارز حاصل از
صادرات کالا یا خدمات را به کشور باز می‌گردانند، از عوامل
تاثیرگذار در رفع نوسانات بازار ارز است.