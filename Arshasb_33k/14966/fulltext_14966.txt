14966
دغدغه جراحی زیبایی زنان حتی در شرایط کرونا
سیمین کاظمی در گفت‌وگو با ایسنا،اظهار کرد:الزام زیبایی و فشار
برای زیبا بودن برخی زنان را به مرحله ای می رساند که از جسم و بدن خود
متنفر شوند و به تکاپو می افتند که در بازار زیبایی، کالایی پیدا کنند
که این تنفر از بدن را تشفی بدهد و این تکاپو از انجام جراحی ها و
مداخلات پزشکی تا مصرف انواع محصولات دارویی و آرایشی را
شامل می‌شود.
وی تصریح کرد: تکاپو و تلاش برای زیبا شدن و انجام عمل‌های
زیبایی در شرایطی است که بعضی از این مداخلات پزشکی و زیبایی
ممکن است تبعات جسمی وخیمی برای فرد به دنبال داشته باشد. تلاش
برای زیبا شدن نشان دهنده آن است که زن ابژگی جنسی خودش را
پذیرفته و می داند که بدون زیبایی ممکن است مورد پذیرش اجتماعی
قرار نگیرد.
این جامعه شناس ادامه داد: در دنیا صنعت زیبایی و مد با وجهه ای
خیرخواهانه به زنان القا می کند که برای منطبق شدن با ارزش های
فرهنگی مردسالاری به آنها کمک می کند تا جذاب و مقبول باشند و به این
ترتیب زنان مصرف کننده های عمده مواد آرایشی و کالاهای
زیبایی هستند. هر زن برای نزدیک شدن به استانداردهای زیبایی
مجبور است وقت و زمان بگذارد و پول خرج کند و به طور دایم