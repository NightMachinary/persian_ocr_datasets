13857
خوشه فرش لرستان جان می‌گیرد
دفتر خوشه فرش لرستان با حمایت شرکت شهرک‌های لرستان و جهاد
دانشگاهی در حالی افتتاح شد تا تعدادی از طراحان دلسوز فرهنگ
لرستان گرد هم آیند و با تخصصی که دارند نقشه‌های فرش لری را احیا و
نسبت به نمونه بافی و تجاری‌سازی آن اقدام کنند.
شناساندن فرش لرستان و جایگاه‌یابی آن در اولویت باشد
بختیار رازانی، مدیرعامل شرکت شهرک‌های لرستان در مراسم
افتتاحیه این دفتر گفت: با پیگیری شرکت شهرک‌ها سه خوشه
آبزی‌پروری، عسل و فرش در لرستان فعال شده و در مدار توسعه قرار
گرفته‌اند.
وی با بیان اینکه فرش لرستان در سطح کشور ناشناخته است، ادامه داد:
پیشینه این فرش برای مردم ناشناخته بوده و در وهله اول نیاز است که
طراحان نسبت به شناساندن و جایگاه‌یابی آن اقدام کنند.
رازانی ضمن تشکر از جهاد دانشگاهی افزود: این نهاد نهایت همکاری
را با خوشه فرش استان داشته و از اینکه دفتری برای احیای فرش لرستان در
اختیار طراحان قرار داده است، سپاسگزاریم.
مدیرعامل شرکت شهرک‌های لرستان با بیان اینکه این دفتر مرکز اصلی
طراحی فرش لرستان است، خاطرنشان کرد: فضایی که جهاد
دانشگاهی در اختیار طراحان خوشه فرش قرار داده محیط مناسبی برای