4600
الماسی گفت: امیدوارم نگاه ویژه‌ای به واترپلو شود. این تیم شانس
کسب سهمیه المپیک دارد. حتی اگر به سبب شرایط در این سال هم فرصت
المپیکی شدن برای این تیم پیش نیاید ما توانایی خود را در بازی‌های
آسیایی نشان داده‌ایم. این رشته با برنامه‌ریزی خوب برای المپیک
بعدی هم می‌تواند شانس داشته باشد، اما ما باید از شانس پیش رو که ژاپن
میزبان مسابقات المپیک است استفاده کرده و بتوانیم راه ورود به المپیک
را در همین توکیو پیدا کنیم.
او در پایان گفت: خواهش می‌کنم به این ورزش مثل سایر رشته ها نگاه
کنند. همانطور که لیگ فوتبال آغاز شده و می‌گویند با رعایت
پروتکل‌های بهداشتی است، اما در زمین گل که می‌زنند همدیگر را بغل
می‌کنند. نمی‌دانم فوتبال چه فرقی با ورزش ما دارد. در صورتی که در
واترپلو کلر داخل آب ضد عفونی کننده است. امیدوارم در این رشته
تمرینات و لیگ آغاز شود و برای آغاز مسابقات تلاش شود. مسئولان
باید یک برنامه‌ریزی برای آینده ورزشکاران این رشته داشته باشند و
تنها خواهشم این است که فکری به حال این رشته کنند چون این ورزش
دارد نابود می‌شود.