21066
فرماندهی امنیت داخلی کشور بر عهده نیروی انتظامی است
سردار قاسم رضایی امروز یکشنبه(21 اردیبهشت‌ماه) در جمع
فرماندهان انتظامی استان، اظهار کرد: رویکرد امروز ناجا باید بر
اساس گفتمان باشد و این گفتمان به برنامه‌های اجرایی و حرکت تبدیل
شود.
وی بیان کرد: خوشبختانه نیروی انتظامی بعد از گذشتن یک دهه از
انقلاب اسلامی شکوفا شد و مسیر خود را برای رسیدن به اهداف عالی
پیدا کرد.
جانشین فرمانده ناجا بابیان اینکه مردم به ناجا اطمینان و اعتماد پیدا
کردند، تصریح کرد: خدا را شاکریم که بیشترین حمایت را از سوی
مقام معظم رهبری در جایگاه ولی امر مسلمین داریم و این امتیاز بسیار
بزرگی برای خانواده ناجا است.
رضایی با اشاره به شعار امسال، جهش تولید تصریح کرد: نیروی
انتظامی نیز متناسب با شعار سال باید در راستای جهش در ارتقا امنیت،
جلب اعتماد عمومی مردم را سرلوحه کار خود قرار دهد زیرا ناجا در این
زمینه صاحب تجربه است.
وی افزود: نیروی انتظامی به‌صورت شبانه‌روز در حال تلاش و
برقراری نظم و امنیت و خدمات‌رسانی به مردم است که در این راستا باید
از ظرفیت همه سازمان‌ها، رسانه‌ها و ائمه جمعه بهره برد.