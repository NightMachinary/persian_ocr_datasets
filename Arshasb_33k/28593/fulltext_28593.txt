28593
تینا سیلیگ در خصوص هدفش برای نگارش این کتاب نوشته است،
«من نخست به خلاقیت فردی توجه می‌کنم، سپس ذهنم را به خلاقیت
گروهی معطوف می‌سازم و در نهایت خلاقیت و نوآوری را در
سازمان‌های بزرگ، مرکز توجه قرار می‌دهم.»
نویسنده کتاب معتقد است که تنها علاقه یا استعداد نمی‌تواند موفقیت
کسی را تضمین کند، بلکه اشتیاق به‌همراه استعداد را نکته کلیدی برای
رسیدن به موفقیت می‌داند، بر همین اساس در این کتاب، سیلیگ به
بررسی جداگانه هر کدام از این موارد می‌پردازد.
خوانندگان «ای کاش وقتی 20 ساله بودم می‌دانستم» معتقدند،
افکاری که در این کتاب مطرح شده است با مطالبی که در مراکز رسمی
آموزشی به آنها تدریس می‌شده کاملا متفاوت و در مواردی حتی در
تضاد و تقابل با اتفاقات زندگی بوده است.
عده‌ای معتقدند که مطالعه این کتاب فرصتی است تا خواننده بسیاری از
الگوهای معیوب گذشته که در تمام وجودش ریشه دوانده را کنار
بگذارد تا پس از آن بتواند با محیط پیرامونی خود روابطی متفاوت پیدا
کند.
منتقدین این کتاب معتقدند «ای کاش وقتی 20 ساله بودم می‌دانستم»
پر از توصیه‌هایی بوده که نتیجه تحلیل‌های دقیق و ملموس نویسنده
است و همین ویژگی کتاب مطالب آن را از حالت نصیحت‌های خشک