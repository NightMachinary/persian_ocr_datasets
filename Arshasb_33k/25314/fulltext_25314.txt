25314
نرخ ولادت در خراسان‌شمالی بیشتر از میانگین کشوری 
علی زاهدی نیا در گفت وگو با ایسنا اظهارکرد: طی سه ماهنخست سال
جاری سه هزار و 729 فقره واقعه ولادت در استان ثبت می شود که از این
تعداد یک هزار و 957 نوزاد پسر و یک هزار و 772 نیز دختر هستند.
وی با بیان اینکه دو هزار و 341 واقعه ولادت در مناطق شهری و یک هزار و
388 واقعه نیز در مناطق روستایی به ثبت رسیده است، گفت: در این
استان به ازای تولد هر 100 دختر 110 پسر به دنیا می آید و در مجموع
جمعیت استان تا پایان سه ماه نخستسال جاری، 980 هزار و 666 نفر
است.
زاهدی نیا عنوان کرد: نرخ ولادت در خراسان شمالی 17 در یک هزار
است که این میزان در سطح کشور 14 در یک هزار بوده که این مهم نشان
می‌دهد نرخ ولادت در این استان بالاتر از متوسط کشوری است به این
معنا که در خراسان شمالی به ازای هر یک هزار نفر 17 واقعه ولادت رخ می
دهد.
زاهدی نیا افزود: نام‌های منتخب پسران در سه ماه ابتدایسال جاری
محمد، امیرعلی، آریا، حسین و علی بوده و در بین دختران نیز بیشتر فاطمه
و زهرا منتخب هستند که این امر نشان دهنده علاقه و ارادت مردم استان به
خاندان عصمت و طهارت و در واقع بیانگر رفتارهای فرهنگی مردم
براساس آموزه های دینی است.