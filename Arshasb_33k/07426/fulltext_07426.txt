7426
برنامه‌های هفته کتاب است.
مدیرکل فرهنگ و ارشاد اسلامی استان ایلام افزود: توزیع هدفمند
کتاب‌های عمومی در سطح مدارس مساجد و مناطق محروم، اهدای
کتاب‌های کمک آموزشی (به دانش آموزان مناطق محروم در
پایه‌های تحصیلی ابتدایی تا دبیرستان، برگزاری برنامه نقد و بررسی
کتاب با حضور اساتید و اهالی قلم به صورت مجازی، دقایقی با کتاب با
محوریت معرفی کتاب‌های مورد علاقه کودکان و نوجوانان و
بزرگسالان به مدت 3 دقیقه در فضای مجازی و کتابخوانی مجازی
شامل خوانش زیباترین بخش‌هایی از هر کتاب ویژه کودکان و
نوجوانان و بزرگسالان به مدت 4 دقیقه در فضای مجازی از دیگر
بخش‌های گرامیداشت هفته کتاب در استان ایلام است.
دبیر ستاد بیست و هشتمین دوره هفته‌ی کتاب و کتابخوانی در استان
ایلام ادامه داد: نامه‌های شفاهی که صحبت کودکان و نوجوانان با
مؤلفان کتاب به صورت مجازی در قالب کلیپ های 4 دقیقه‌ای است،
برنامه کتابگردی و بازدید از کتابفروشی های استان و خرید کتاب با
رعایت شیوه نامه‌های بهداشتی و همچنین برگزاری آیین تجلیل از
فعالان و خادمان حوزه نشر و تجلیل از ناشران و نویسندگان و فعالان
حوزه نشر به صورت مجازی از بخش‌های متنوع هفته کتاب خواهد
بود.