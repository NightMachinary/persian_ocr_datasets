27060
ایران، دیگری وجود صحنه خشن در ابتدای فیلم که منظور همان صحنه
کشتن دختر است. به نظرم هر کدام از این دو باشد، علت اصلی نیست. آنها
فقط بهانه هستند. بنده با هنر فیلم آشنایی ندارم ولی شاید بهتر بود که
صحنه زدن سنگ به سر دختر به صورت کامل نمایش داده نمی‌شد و فقط
پایین آمدن آن و ساکت شدن دختر به تصویر درمی‌آمد. ولی اگر منظور
از خشونت وجود همین صحنه باشد، راه‌حل وجود داشت به علاوه آن
قدر مشابه این صحنه‌ها در فیلم‌ها یا زندگی روزانه در فضای مجازی
دیده می‌شود که اثرگذاری خشونت‌ورزی آن کم‌رنگ می‌شود.
درباره سیاه‌نمایی نیز باید گفت این اتفاق در اصل مربوط به ده‌ها سال
پیش است و ربطی به جامعه امروز ندارد که بخواهد مصداق سیاه‌نمایی
باشد. به علاوه حتی اگر به جامعه امروز هم مربوط باشد، واقعیتی است که
باید به آن پرداخت. شاهد آن نیز با قتل رومینا از غیب هم رسید، اتفاقا
صحنه قتل رومینا خشن‌تر و سیاه‌تر از صحنه‌های این فیلم است. پس علت
توقیف چیست؟ علت آن در فیلم پاسخ داده شده است. واقعیت این است
که به لحاظ مبانی شرعی بدون هیچ شک و شبهه‌ای چنین کاری خلاف
شرع و دین است. در این ذره‌ای تردید نیست. این جنایت حاصل
فرهنگ مردسالار و سنتی است که در عمل کوشیده‌اند، توجیهات
دینی نیز برای آن پیدا کنند و با گذشت زمان مرز میان دو فرهنگ
مردسالار و فرهنگ دینی را از میان برده‌اند. چون بسیاری دیگر از