8059
تأمین دارو و سطح پایین تعهدات بیمه دی است، جانبازان در تهیه دارو
مشکل دارند و عملاً اکثر داروهایشان تحت پوشش بیمه قرار
نمی‌گیرد.
وی افزود: تهیه ویلچر سبک، تخت و تشک مواج یکی از اصلی‌ترین
نیازهایش جانبازان است اما تهیه آن مشکل است و توانایی خرید آن را
ندارند و مستمری پرداختی کفاف نیازهای روزشان را نمی‌دهد.
نماینده مردم قزوین، البرز و آبیک در مجلس شورای اسلامی اظهار
کرد: خانواده شهدا و جانبازان با سختی و مرارت روزگار
می‌گذرانند و سطح اقتصادی پایینی دارند، این زیبنده ما نیست که در
حق افرادی که برای کشور از جان‌گذشتگی کردند خوب عمل نکنیم.
وی یادآور شد: مشکل خودروی جانبازان از سال 80 تاکنون حل
نشده است، جانبازان قزوینی خودرو دریافت نکرده‌اند، همچنین
فرزندان شهدا و جانبازان در حوزه استخدام و اشتغال به شدت مشکل
دارند و برخلاف آیین‌نامه‌ها و قوانین موجود سهمیه فرزندان شهدا به
خوبی در نظر گرفته نمی‌شود و در اجرا مشکل دارد.
محمدبیگی اظهار کرد: در حوزه مسکن نیز اقدامات مثبتی آغاز شده و
امضا این تفاهم‌نامه را به فال نیک می‌گیریم اما باید توجه کنیم که 1500
واحد در نظر گرفته شده است در حالی که این تعداد کمتر از نیمی از
جمعیت آن‌ها را در برمی‌گیرد و 3300 خانوار نیازمند مسکن هستند.