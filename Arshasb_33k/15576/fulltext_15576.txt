15576
نمی‌یابد
محمد حسین فرهنگی در گفت و گو با ایسنا، با اشاره به جلسه بعد از ظهر
امروز سه شنبه هیات رئیسه مجلس گفت: آقای روحانی در جلسه علنی
فردا (چهارشنبه مجلس) برای بررسی رای اعتماد به وزیر پیشنهادی
صنعت حضور نمی‌یابد و آقای جهانگیری معاون اول به جای ایشان در
جلسه حضور پیدا خواهند کرد.
وی افزود: در نشست امروز هیات رئیسه مقرر شد از هفته آینده سوالات
نمایندگان از وزرا به صورت منظم در دستور کار جلسه علنی مجلس
قرار گیرد.
فرهنگی همچنین از ارائه گزارش رئیس مجلس درباره نشست ستاد
هماهنگی اقتصادی سران قوا خبر داد و گفت: براساس این گزارش در
بخشی از موضوعات مربوط به عرضه نفت در داخل تصمیماتی اتخاذ
شده اما جزئیات آن نهایی نشده و در جلسه آینده سران قوا نهایی خواهد
شد. البته ظرفیت‌های قانونی برای عرضه نفت در داخل وجود دارد و
سابقه قانونی در این زمینه نیز هست همچنان که در بودجه‌های سنواتی
این مجوز به دولت داده شده و دولت در حال حاضر هم با تاخیر به دنبال
اجرای قانون رفته است. نهایتا ستاد هماهنگی اقتصادی سران قوا با
توجه به اختیاراتش می‌تواند تصمیماتی را اتخاذ کند.
سخنگوی هیات رئیسه مجلس شورای اسلامی با اشاره به پیگیری طرح