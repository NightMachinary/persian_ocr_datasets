7975
بلاتکلیفی، حاشیه و انتقاد؛ دستاورد بی‌توجهی به لیگ فوتبال زنان!
به گزارش ایسنا، تعلل سازمان لیگ و فدراسیون فوتبال برای اعلام‌
پایان لیگ برتر فوتبال بانوان تمامی ندارد و در حالی که تیم‌های لیگ
خواستار اعلام‌ پایان مسابقات شده‌اند، مسئولان بی‌توجه به
بلاتکلیفی آنها تصمیمی در این زمینه نمی‌گیرند. در این مدت بارها به
صورت غیررسمی خبر پایان لیگ و قهرمانی شهرداری بم کرمان به
گوش رسید اما رسما مورد تایید قرار نگرفت. به تازگی بار دیگر هم این
خبر غیر رسمی منتشر شده است که با سکوت مسئولان روبه رو شد.
مرضیه جعفری، سرمربی تیم صدرنشین شهرداری بم کرمان در مورد
عدم اعلام رسمی خبر قهرمانی این تیم به ایسنا گفت: روابط عمومی
باشگاه ما به سازمان لیگ رفت و مسئولان گفته بودند که احتمالا جدول با
همین رتبه بندی بسته و شهرداری بم کرمان به عنوان قهرمان اعلام
می‌شود اما هنوز رسما اعلام‌نکرده‌اند. آقایان باید تصمیم بگیرند اما
متاسفانه هنوز این کار انجام نشده است. او در ادامه افزود: هیچ شک
وشبهه‌ای در قهرمانی بم وجود ندارد و همه تیم‌ها موافق اعلام‌ پایان
لیگ هستند اما نمی‌دانم چرا سازمان لیگ‌اعلام نمی‌کند. علاوه بر
بازیکنان، باشگاه و مردم شهر هم دوست دارند که زودتر تکلیف
تیم‌شان مشخص شود. شیوع ویروس کرونا در کشور بار دیگر اوج
گرفته، برخی محدودیت‌ها دوباره اعمال شده و تست کرونای برخی