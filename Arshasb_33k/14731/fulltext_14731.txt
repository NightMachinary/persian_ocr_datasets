14731
دستورالعمل برگزاری مراسم عزاداری محرم باید ضمانت اجرایی
داشته باشد
عبدالرضا علیمحمدی 22 مردادماه در جلسه ستاد استانی مدیریت و
مقابله با کرونا در چهارمحال و بختیاری با اشاره به افزایش آمار
مبتلایان به ویروس در چهارمحال و بختیاری، اظهار کرد: بسیاری از
مراسم دینی نظیر نمازهای جمعه و جماعت برای حفظ سلامتی مردم
جامعه و جلوگیری از شیوع کرونا تعطیل شد، بنابراین باید برگزاری
مراسمات محرم با رعایت موازین بهداشتی باشد تا سلامت مردم به خطر
نیفتد.
دادستان عمومی و انقلاب شهرستان شهرکرد ادامه داد: دستورالعمل
برگزاری مراسم عزاداری محرم و صفر از طریق ستاد کرونا به استان‌ها
ابلاغ شده است، اما برای اجرای این پروتکل‌ها توسط هیات‌های
مذهبی باید ضمانت اجرایی وجود داشته باشد، همه ما محب اهل‌بیت
(ع) هستیم اما باید نسبت به حفظ سلامت مردم نگران باشیم.
وی در ادامه با انتقاد از بی‌توجهی برخی از اصناف به رعایت
پروتکل‌های بهداشتی، تاکید کرد: اتاق اصناف باید نسبت به اجرای
دقیق پروتکل‌ها توسط اصناف حساسیت ویژه‌ای داشته باشد.
جمع‌آوری چادرها در چند شهرستان
در ادامه غلامعباس غلامزاده فرمانده انتظامی چهارمحال و بختیاری با