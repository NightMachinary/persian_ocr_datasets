5965
کمی ترس و دلهره دارند. به نگرانی‌ها، ترس از احتمال انتقال ویروس از
راه خون هم اضافه شده است. دختری که برای اولین بار برای اهدای
خون آمده، می‌گوید: «از یک هفته قبل از تولدم برنامه داشتم که به محض
اینکه 18 سالم تمام شد برای اهدای خون مراجعه کنم. کمی نگران بودم
چون گفته‌اند جاهای شلوغ احتمال ابتلا به کرونا بیشتر است ولی بعد از
یک هفته دل دل کردن بالاخره تصمیمم را گرفتم. حالا که فعلا سالم هستم و
علایم ندارم، چه بهتر که خون اهدا کنم تا اگر فردا مریض شدم غصه
نخورم که این امکان را از دست داده‌ام و کاری که دوست داشتم را انجام
نداده‌ام. کمی نگرانم چون هنوز معلوم نیست که ویروس از طریق خون
هم منتقل بشود یا نه ولی وقتی دیگران خون می‌دهند، من هم دوست دارم
خون بدهم.»
یکی از کارکنان بخش خون‌گیری می‌گوید: «بعد از یکی دو فراخوان
جدیدی که سازمان انتقال خون منتشر کرده، تعداد مراجعان برای
اهدای خون کمی بیشتر شده اما میزان مراجعه هنوز بسیار کمتر از زمان
مشابه سال قبل یا حتی دی و بهمن و قبل از اعلام شناسایی کرونا در کشور
است. درست است که یک بیماری مسری در کشور وجود دارد اما
بیمارانی که نیاز همیشگی به خون دارند، کسانی که مبتلا به سرطانند و
همین طور بیمارانی که به جراحی نیاز دارند، هنوز طبق معمول وجود
دارند و نیازشان به قوت خود باقی است. خون هم نه تولید آزمایشگاهی