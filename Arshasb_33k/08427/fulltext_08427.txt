8427
درصد افزایش یابد، در حالی که مرجع اصلی تعیین حقوق کارگران
شورای عالی کار است و هیچ نماینده مجلسی در این شورا حضور
ندارد.
ابوی ادامه داد: اگر قرار است مجلس کاری در زمینه کارگران و حقوق
آن‌ها انجام دهد؛ باید از طریق شورای عالی کار درخواستی تدوین
شود که قانون موقتی برای مثال در این زمینه در نظر گرفته ‌شده و یا
یارانه‌ای افزون بر یارانه‌ای که همه مردم دریافت می‌کنند، به این قشر
تعلق بگیرد.
وی در خصوص موقتی بودن قراردادهای غالب کارگران کشور
گفت: کارگران دو چالش اساسی دارند که یکی از آن‌ها امنیت شغلی و
دیگری معیشت بوده که این دو چالش همچنان باقی مانده ‌است. در زمینه
امنیت شغلی، قراردادهای موقت، به ناحق و به تصمیم غلط در قانون کار
رواج داده ‌شد و نتیجه این شد که در حال حاضر بیش از 90 درصد
کارگران ما، قراردادهای موقت دارند.
دبیر کل کانون عالی انجمن‌های صنفی کارگران کشور با اشاره به لزوم
توجه بیش‌تر به نیروی انسانی خاطرنشان کرد: ما زمانی که
کارخانه‌ای می‌سازیم، میلیاردها تومان هزینه صرف ساخت این
مکان کرده و میلیاردها تومان سرمایه خود را خرج می‌کنیم اما
قرارداد کارگر همان کارخانه را سه ماهه، 6 ماهه و یا یک ساله می‌بندیم.