19715
شب گذشته تنها حدود 20 تا 35 درصد بازار به مصوبه ستاد کرونا عمل
کردند
در ادامه سید راشد جزایری معاون بهداشتی دانشگاه علوم پزشکی با بیان
اینکه طبق مصوبه ستاد ملی کرونا فعالیت گروه‌های شغلی دو، سه و چهار
از ساعت 18 عصر از تاریخ 20 آبان‌ماه به مدت یک‌ماه مجاز نیست،
اظهار کرد: این مصوبه در شهرستان‌های شهرکرد، لردگان، بروجن و
فارسان لازم الاجرا است، همچنین فعالیت گروه شغلی سه و چهار
هم‌چنان ممنوع است.
وی ادامه داد: گروه شغلی یک شامل فروشگاه‌های زنجیره‌ای مایحتاج
مردم و مراکز تامین ارزاق عمومی، مراکز بهداشتی و درمانی بخش
خصوصی و دولتی، مراکز و فروشگاه‌های دامپزشکی، میادین میوه و
تره‌بار، جایگاه سوخت، مراکز تامین آمبولانس، بخش دارو و
موادغذایی، نانوایی و تولید فرآورده‌های نانوایی، مراکز
امدادی، ادارات و مراکز امنیتی، داروخانه‌ها، سوپرمارکت‌ها،
میوه‌فروشی، سبزی‌فروشی، لبنیات‌فروشی، تولید و عرضه
موادلبنی، مراکز تهیه غذاهای آماده و بیرون‌بر است.
جزایری با بیان اینکه فعالیت گروه شغلی یک تحت هر شرایطی مجاز
است، متاسفانه شب گذشته گروه شغلی دو اقدام به تعطیلی نکردند، پس از
پیگیری و تذکرات تنها 20 تا 35 درصد بازار تعطیل شد.