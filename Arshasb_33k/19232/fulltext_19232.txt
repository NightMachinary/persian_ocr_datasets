19232
بسیار وسیعی را طلب می‌کند به این معنا که در زیرساخت‌ها باید برخی
امور اصلاح و ساز و کارهای جدیدی تعریف شود و در مجلس یازدهم
هم باید در اولویت قرار گیرد چرا که تامین سلامت جامعه از ضروریات
است.
وی افزود: یکی از موارد دیگری که در مجلس یازدهم باید در اولویت
قرار گیرد ایجاد امید و شور و نشاط به جامعه است، چرا که دشمنان در طول
سال‌های گذشته توطئه ایجاد ناامیدی در بین مردم را دنبال کرده‌اند.
برای نمونه در بحث مبارزه با فساد، مجلس یازدهم باید با دقت و شدت
لازم به آن بپردازد و با هیچ کسی تعارف نکند و کاری نداشته باشد که
افراد در چه جایگاهی قرار دارند. نمایندگان مجلس یازدهم باید
انقلابی عمل کنند و در نظر داشته باشند که مبارزه با فساد، سلامت
اجتماعی را به ارمغان می‌آورد.
منتخب مردم اصفهان در مجلس یازدهم، گفت: باید توجه داشته باشیم
که خیلی از بیماری‌ها و مسائلی مانند افسردگی، نا امیدی، ترس و نگرانی
از آینده زمانی بروز می‌کند که دلایل و علت‌های این ناامیدی وجود
داشته باشند، مثل مشکلات اقتصادی و فساد در برخی از دستگاه ها و
افراد. اما وقتی مردم جامعه متوجه شوند که با مفسدین برخورد سفت و
سختی می‌شود و نمایندگان مجلس در این خصوص اهتمام لازم را
دارند مسلما امیدوار می‌شوند.