7485
است که سازمان لیگ فدراسیون فوتبال قصد دارد به زودی قانون
تعیین سقف قرارداد برای بازیکنان فوتبال در لیگ برتر را احیا کند. این
قانون نخستین بار 10 سال پیش یعنی از ابتدای لیگ دهم اعمال شد و در آن
زمان عدد تعیین‌ شده 350 میلیون تومان بود.
حالا اما گفته می‌شود سقف جدید قراردادها سه میلیارد تومان است. به
این ترتیب به نظر می‌رسد متولیان اداره فوتبال ایران نرخ تورم در
کشور را طی یک دهه گذشته تقریبا 10 برابر تصور کرده‌اند. این در حالی
است که در زمان اجرای آغاز این قانون در مرداد ماه 89، قیمت دلار
آمریکا در بازار آزاد کمی بیش از هزار تومان بود اما حالا نرخ اسکناس
آمریکایی تقریبا 26 برابر شده است. سوژه اصلی این مطلب اما چیز
دیگری است؛ این که آیا تعیین سقف قرارداد گامی مثبت برای مهار
تورم فوتبال یا شفاف‌سازی مالی در این حوزه است یا نه؟ تجربه قبلی
اجرای قانون مورد اشاره نشان می‌دهد نباید خیلی به ثمربخشی
بازگشت سقف قرارداد امیدوار باشیم.
بازیکنانی با چند قرارداد
قانون سقف قرارداد در زمان اجرا با مشکلات پرشماری مواجه شد که
بدیهی‌ترین آنها شیوع بیش از پیش پول زیرمیزی بود. خیلی ساده و
آسان، بسیاری از بازیکنان فوتبال ایران صاحب چند نسخه قرارداد
شدند؛ یکی برای ارائه به سازمان لیگ و احیانا انتشار نزد افکار عمومی