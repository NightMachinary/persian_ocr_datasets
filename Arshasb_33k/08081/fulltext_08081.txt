8081
به همکاری دولت و مجلس برای کاهش مشکلات کشور نیاز داریم
جواد امام در گفت وگو با ایسنا، با اشاره به ضرورت همکاری دولت و
مجلس برای حل مشکلات کشور اظهار کرد: هدف دولت و مجلس باید
همکاری برای حل مشکلات معیشتی و اقتصادی مردم باشد. تعامل این
دو نهاد موجب می شود که شرایط کشور سخت‌تر از این نشود.
وی ادامه داد: دولت دست خود را برای همکاری با مجلس دراز کرده
است، اما موضع گیری برخی نمایندگان نشان می‌دهد آنها خیلی بنای
همکاری ندارند، زیرا اگر دولت در یک سال منتهی به انتخابات 1400
موفقیتی کسب کند، فضا به نفع دولت و جریان حامی دولت می شود.
این فعال سیاسی اصلاح‌طلب تاکید کرد: مجلس باید منافع جریانی
خود را کنار بگذارد و منافع ملی را در اولویت قرار دهد. صرف نظر از
اینکه موفقیت‌ها به نفع چه کسی است، دولت و مجلس برای حل
مشکلات مردم با یکدیگر تعامل کنند. اگر منافع ملی در اولویت باشد،
حتما شاهد موفقیت‌های کشور خواهیم بود، زیرا شرایط کشور به
گونه‌ای است که به همکاری قوا مخصوصا دولت و مجلس برای کاهش
مشکلات نیاز داریم.
امام در پایان گفت: من معتقدم برخی نمایندگان مجلس یازدهم همراه
دولت نخواهند بود، البته معتقد هم نیستم که آنها دنبال ساقط کردن
دولت هستند، زیرا این نمایندگان حاضر نیستند چنین هزینه‌ای را