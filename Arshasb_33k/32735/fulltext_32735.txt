32735
36درصد دانش آموزان چاق یا اضافه‌وزن دارد
به گزارش ایسنا، در شانزدهمین نشست از سلسله نشست‌های گفتگوی
هفته که باهدف ایجاد ارتباط و تعامل دوسویه بین وزارت
آموزش‌وپرورش و سایر دستگاه‌های دولتی که با محوریت
موضوع گفتگو بر محور تحول با حضور محسن حاجی میرزایی و
مسعود سلطانی فر به‌صورت ویدئوکنفرانس و از طریق شبکه شاد در
ساختمان شهید رجایی برگزار شد، اعضای شورای معاونان به تشریح و
تبیین برنامه‌های آموزش‌وپرورش پرداختند.
تأکید بر شکل‌گیری نظام یکپارچه استعدادیابی
مهرزاد حمیدی معاون تربیت‌بدنی و سلامت وزارت
آموزش‌وپرورش گفت: قانون ورزش کشور بعد از سال‌ها در مجلس
شورای اسلامی تصویب و ابلاغ‌شده است. نظام‌نامه فرهنگ ورزش در
شورای عالی انقلاب فرهنگی و ورزش همگانی در شورای عمومی
ازجمله ظرفیت‌های خوب کشور است.
وی افزود: یکی از ظرفیت‌هایی که قانون ورزش کشور با خود به همراه
دارد شورای ورزش کشور است. ماهیت ورزش در ساختار
وزارتخانه‌ها وجود دارد اما یک واحدی مانند شورای عالی ورزش
کشور در ایجاد یک هماهنگی لازم بود که تا پایان سال جلسه آن را
تشکیل می‌دهیم.