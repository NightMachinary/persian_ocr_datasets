31470
کمک 200 میلیونی کمیته ملی المپیک به بیلیارد/ صالحی امیری:
حاشیه‌سازان خادم ورزش نیستند
به گزارش ایسنا، سیدرضا صالحی امیری، رئیس کمیته ملی المپیک به
همراه برخی از اعضای هیات اجرایی از فدراسیون بولینگ و بیلیارد
بازدید کرد. هاشم اسکندری، رئیس این فدراسیون در ابتدا گزارشی
از تاریخچه رشته، عملکرد و فعالیت‌های فدراسیون ارائه داد. در ادامه،
صالحی امیری گفت: جامعه به فضاهایی احتیاج دارد تا آرامش را تجربه
کند. رشته بولینگ و بیلیارد با جذابیت خاص خود می‌تواند این فضای
آرامش را فراهم کند.
او افزود: یکی از کارهای ارزشمند این فدراسیون فعالیت‌های
فرهنگی است. ما به عنوان کمیته ملی المپیک همیشه در کنار این
فدراسیون هستیم. باید از هر حاشیه پرهیز کرد. معتقدم کسانی که در
ورزش ایران به دنبال حاشیه سازی هستند، خادم ورزش ایران نیستند.
ورزش ما بیش از هر زمان دیگری به آرامش، ثبات، انسجام و همدلی نیاز
دارد چون در سال آتی رویدادهای مهمی داریم که باید با ثبات،
آرامش و انگیزه حداکثری وارد میادین شویم.
رئیس کمیته ملی المپیک گفت: وظیفه ما ایجاد بسترهای لازم برای
امنیت و آرامش مدیران برای اجرای وظایفشان است. فدراسیون
بولینگ در این دوره کارنامه‌ای ارائه کرده که بی‌نظیر است.