5928
جمعیت 11 میلیونی ایغورها در سین کیانگ که خود را به لحاظ دینی و
نژادی از اکثریت قوم‌ هان در سرزمین اصلی چین جدا می‌دانند، در
گذشته گاهی راه استقلال خود را در استفاده از ابزارهای خشونت‌آمیز
دیده‌اند. جنبش استقلال ترکستان شرقی که زمانی تحت حمایت
اتحاد شوروی قرار داشت، امروز یک دولت در تبعید در واشنگتن
تشکیل داده و مخفیانه از سوی تعدادی از دولت‌های غربی نیز حمایت
می‌شود. این جنبش که مهمترین تکیه گاه فراگیر برای آرمان‌های
جدایی‌طلبانه ایغورهاست، در شاخه نظامی خود یک سازمان افراطی با
عنوان جنبش اسلامی ترکستان شرقی را تشکیل داد که بعد از چندین
عملیات تروریستی سرانجام در سال 2002 از سوی شورای امنیت
سازمان ملل متحد و کشورهای مختلف در لیست گروه‌های تروریستی
قرار گرفت. این سازمان بعدها همچنان در افغانستان و سوریه نیز در
کنار افراطی ترین گروه‌های تکفیری فعالیت داشته است. با وجود این،
دولت چین بخوبی نسبت به این حساسیت و راه‌هایی که امنیت پایدار را
به این استان بازمی‌گرداند، واقف است. یک سال پس از آشوب‌های این
استان در سال 2009 که به کشته شدن بیش از 200 نفر منجر شد، هو جین
تائو رئیس جمهوری وقت چین در جریان دیدار از آن استان، راه
اساسی برای حل مسأله سین کیانگ را توسعه آن دانست. از آن زمان
وضعیت اقتصادی در سین کیانگ به میزان قابل توجهی بهبود یافته