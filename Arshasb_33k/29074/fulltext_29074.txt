29074
حاج اسماعیلی در عین حال به اظهارات وزیر کار در خصوص بردن
مصوبه حق مسکن کارگران به هیات وزیران، اشاره کرد و گفت: با توجه
به آنکه دستمزد تصویب و بخشنامه آن ابلاغ شده است دولت تنها از
طریق حق مسکن می تواند قدرت مانور داشته باشد به همین دلیل برای
تمکین از نظر رهبری، شورای عالی کار را ملزم به تشکیل جلسه خواهد
کرد و حق مسکن را افزایش خواهد داد.
پیشنهاد افزایش حق مسکن کارگران تا 500 هزار تومان
وی با تاکید بر اینکه افزایش حق مسکن کارگران قطعا بیش از 200 هزار
تومان خواهد بود، پیشنهاد کرد: شورای عالی کار آن مقداری که
تفاوت دارد با حداقلی که مجلس برای کارمندان تعریف کرده و حدود
550 هزار تومان می شود را به عنوان حق مسکن کارگران افزایش دهد.
به گفته وی حق مسکن و بن خواربار جزو دریافتی همه کارگران است که
باید به آنها پرداخت شود و اگر کمک هزینه مسکن تا 500 هزار تومان
افزایش یابد، هم به مصوبه مجلس در خصوص حقوق کارمندان نزدیک
می شویم و هم رضایت جامعه کارگری جلب می شود.
به گزارش ایسنا، پیش از این وزیر کاردر حاشیه سی و یکمین جشنواره
ملی تقدیر از کارگران و واحدهای نمونه از ارائه پیشنهاد افزایش حق
مسکن دستمزد کارگران به هیات وزیران خبر داده بود.
پیش‌بینی ایجاد 10 هزار شغل جدید در منطقه اقتصادی پیام