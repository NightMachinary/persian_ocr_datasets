13958
روان شناسی خرده فرهنگ‌های ایرانی گفت: در ذهن ناهشیار جمعی از
افراد جامعه، باورهایی شکل گرفته که شاید نسل امروز آن‌ها را ندیده،
اما از زمان‌های قدیم و نسل به نسل به انسان امروزی منتقل شده و او نیز طبق
آنچه آموخته رفتار می‌کند که به این فرایند کهن الگو گفته می‌شود.
عزتی ادامه داد: در میان کهن الگوهای ایرانی ناموس، شرف و غیرت از
جایگاه ویژه‌ای برخوردار است. اثرگذاری این کهن الگو تا جوان
امروز ادامه یافته و او باید ناموس خود را حفظ کند، در غیر این صورت
عشیره یا قوم آسیب می‌بیند و این مسائل در ذهن و رفتار افراد از اهمیت
خاصی برخوردار است.
وی یادآور شد: قوانین اصلی جامعه را همین کهن الگوها تشکیل
می‌دهند وگرنه همین امروز قانونی وجود دارد که اگر فردی از چراغ
قرمز عبور کرد جریمه می‌شود، اما این قانون برای برخی افراد جامعه
اهمیت چندانی ندارد و به آن پایبند نیستند.
این مشاور خانواده با اشاره به این‌که ما یک کشور شرقی با مختصات
فرهنگی و باورهای مذهبی خاص خودمان هستیم که نمی‌توانیم
سطحی و هیجانی به ماجراهایی مثل رومینا بپردازیم، گفت: واقعیت
تلخی در جامعه ما هست که باید برای آن راه حل درستی یافت و برنامه بلند
مدتی برای کاهش این‌گونه اقدامات اندیشید.
اظهارنظرهای غیرکارشناسانه، مانع تحلیل واقعی و مفید