9140
تجلیل از 30 هزار ایثارگر استان سمنان در چهلمین سالروز دفاع
مقدس
حبیب‌الله خجسته‌پور 23شهریورماه در جلسه بزرگداشت هفته دفاع
مقدس در سالن کوثر استانداری با اشاره به برنامه‌ بزرگ تجلیل از
ایثارگران این استان گفت: در تجلیل از 30 هزار خانواده معظم شهدا و
ایثارگران به این نکته توجه شود که فرهیختگانی که در نقاط دور دست
استان و مناطق روستایی و عشایری زندگی می کنند، بیشتر مورد تجلیل
قرار گیرند.
معاون سیاسی، امنیتی و اجتماعی استاندار سمنان افزود: شهدا و
ایثارگران اسوه‌های عبور از شرایط دشوار جنگ‌ تحمیلی بودند و باید
با الگوبرداری از این شخصیت‌های فرزانه، برای در گام اجرایی قرار
دادن اقتصاد مقاومتی در کشور همواره در تلاش بود.
خجسته‌پور با اشاره به لزوم توجه به اقتصاد مقاومتی خاطرنشان کرد:
اقتصاد مقاومتی و توجه به توسعه کشور باوجود فشارهای خارجی و
تحریم از دفاع مقدس و شرایط دشوار دوران جنگ‌ تحمیلی جدا نیست.
وی با بیان اینکه، توجه به اقتصاد مقاومتی همواره مورد توجه و سفارش
رهبر معظم انقلاب بوده است، گفت: با پیروی از فرمایشات مقام معظم
رهبری و الگو برداری از رویه‌های شهدا و ایثارگران می توان برای
رفع مشکلات جامعه و اجرای دقیق اقتصاد مقاومتی اقدام کرد.