16859
روند عملیاتی شدن سند ارتقای وضعیت زنان و خانواده در آذربایجان
شرقی رصد می‌شود
رقیه صادق‌زاده در جمع خبرنگاران با تاکید بر اهمیت
توانمندسازی بانوان به ویژه در شهرستان‌ها، اظهار کرد: هرچند در
پی شیوع کرونا، امکان برگزاری جلسات حضوری فراهم نیست اما در
این شرایط نیز سعی می‌کنیم از وضعیت شهرستان‌ها در حوزه زنان باخبر
شده و برنامه‌ریزی‌هایی انجام دهیم.
وی با اشاره به تدوین سند ارتقای وضعیت زنان و خانواده در
آذربایجان شرقی طی سال گذشته، افزود:سال گذشته در رابطه با این
سند برنامه‌ریزی‌های بسیاری شده و شناسایی وضع موجود زنان و
خانواده وشناسایی فرصت‌ها از جمله اهداف این سند است.
به گزارش ایسنا، وی با بیان این‌که سند ارتقای وضعیت زنان و خانواده
در آذربایجان شرقی سال گذشته تدوین شده و امسال عملیاتی و
اجرایی شدن آن را پیگیری می‌کنیم، گفت: ما در حوزه نظارت، موارد
مورد نیاز را از دستگاه‌ها مطالبه خواهیم کرد و اطلاعات در سامانه 101
ثبت خواهد شد.
مدیرکل امور زنان و خانواده استانداری آذربایجان شرقی با بیان
این‌که اطلاعات مربوط به حوزه زنان استان در سامانه 101 ثبت خواهد
شد، افزود: با استفاده از اطلاعات به دست آمده، ضعف‌هایی که در برخی