13636
خسارت 90 درصدی ناشران در روزهای کرونایی
هومان حسن‌پور در گفت‌وگو با ایسنا درباره وضعیت نشر و
کتابفروشی‌ها در این روزها، اظهار کرد: وضعیت ما در این روزها
ناگفته پیداست. ناشران و کتابفروشان دچار خسارت 90 درصدی
شده‌اند، 10 درصد را هم برای فروش اینترنتی می‌گویم وگرنه
وضعیتمان بد است. ناشران به خاطر نمایشگاه کتاب تمام سرمایه خود
را برای تولید کتاب گذاشته‌اند و حالا نقدینگی ندارند و با این وضعیت
موعد چک‌هایشان هم فرا می‌رسد.
او افزود: شرایط برای کتابفروشی‌ها هم بد است و با تعطیلی مواجه
هستند. این روزها ناشران و کتابفروشی‌ها نه تنها سود ندارد زیان هم
می‌دهند زیرا حقوق پرسنلشان را باید از جیب پرداخت کنند. البته فقط
ناشران و کتابفروشی‌ها این مشکل را ندارند، موزعان، تولید
کنندگان کارت پستالی و سالنامه‌ها هم این مشکلات را دارند.
حسن پور سپس با بیان این‌که با رایزنی با نهادها ‌و وزارت فرهنگ و ارشاد
اسلامی به دنبال تسهیلات برای ناشران برای جبران خسارت‌هایشان
هستند، گفت: امیدواریم این اتفاق زودتر بیفتد. البته این روزها
ادارات به طور کامل فعالیت ندارند اما ارشاد در تلاش است تا زودتر
بتواند این تسهیلات را برای ناشران فراهم کند.
رییس اتحادیه ناشران و کتابفروشان همچنین درباره احتمال برگزار