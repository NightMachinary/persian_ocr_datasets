20618
می‌دانند و معتقدند که ممکن است در ماه‌های آینده و با حضور سرمربی
جدید هم تیم و هم بازیکن دچار ضرر شوند. چه بسا بازیکن هر چقدر هم
توانمند باشد، در تفکرات سرمربی تیم جایی نداشته باشد یا به طور کلی
از نظر فنی نتواند با سایر بازیکنان استقلال رقابت کند.
به این موضوع، افزایش بی‌رویه قیمت بازیکنان در فصل جاری را
اضافه کنید که در صورت نیمکت‌نشینی یک هزینه گزاف روی دست
باشگاه است و می‌تواند در آینده استقلال را با بحران مالی مواجه کند.
از این دست اتفاقات در سال‌های گذشته در استقلال رخ داده که
بازیکنان بدون کارشناسی فنی و نیاز واقعی جذب شدند اما بعد از نیم
فصل یا یک فصل حضور راه خروج از تیم را انتخاب کردند. همچنین
بازیکنانی هم حضور داشتند که با وجود کیفیت فنی خود در تیمع به
علت کوتاهی مدیریت وقت، اقدام به جدایی از استقلال کرده‌اند.
در همین زمینه، به بررسی کارنامه استقلال در نقل و انتقالات پرداختیم و
بازیکن ورودی این تیم را از قصل 96 تا 98 (سه فصل) بررسی کردیم که
چه تعداد بازیکنان اضافه شده به این تیم بعد از یک یا دو فصل جدا شده‌اند.
البته در این بررسی نمی‌توان امسال را در بخش خروجی‌ها مقایسه کرد
چرا که هنوز به علت لیگ قهرمانان آسیا، هیچ بازیکنی از این تیم جدا
نشده است.
* جدایی 23 بازیکن جدید استقلال در طی دو فصل!