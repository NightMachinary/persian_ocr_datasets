32209
بازار مسکن تعادل بین عرضه و تقاضا وجود ندارد. براساس قانون
برنامه ششم توسعه باید سالیانه حدود یک میلیون واحد مسکن در کشور
ساخته شود، اما عقب هستیم.
وی در ادامه تاکید کرد: سیاست‌های غلط در حوزه مدیریت بازار
مسکن در شش سال گذشته باعث شده تا تعادل بین عرضه و تقاضا در بازار
برهم خورده و اکنون با افزایش قیمت مواجه باشیم. در طرح جهش
تولید و تامین مسکن دولت مکلف است سالیانه حدود یک میلیون واحد
مسکن تولید و عرضه کند که طبعا می‌تواند تعادل را بین عرضه و تقاضا
بازگرداند.
یوسفی ادامه داد: از سوی دیگر در این طرح با سیاست‌های مالیاتی نظیر
اخذ مالیات از خانه‌های لوکس و زمین‌های بایر و معاملات مکرر سعی
شده تا دست دلالان از این بازار کوتاه گردد و از انبوه‌سازان حمایت
شود.
این عضو کمیسیون عمران مجلس شورای اسلامی خاطر نشان کرد:
قطعا سیاست‌های مالیاتی این طرح در کوتاه مدت تاثیرات خود را
نشان خواهد داد،اما سیاست‌هایی که در حوزه ساخت در نظر گرفته‌
شده است در بلندمدت تاثیر خود را خواهد گذاشت. این روزها شاهد
افزایش روز به روز قیمت رهن و اجاره هستیم.امید است با تصویب این
طرح و اجرای آن از سوی دولت ثبات به بازار مسکن بازگردد.