2310
در حال حاضر حدود 6 ماه است که ملی‌پوشان واترپلو نتوانسته‌اند در
اردوهای تیم ملی حاضر شوند و مدتی است که آن‌ها به صورت انفرادی
در استخر روباز تمرینات خود را دنبال می‌کنند. با توجه به مصوبه ستاد
مقابله با کرونا در ورزش نیز با بهتر شدن شرایط کشور به لحاظ شیوع
کرونا استخرها و به خصوص تمرینات تیم ملی واترپلو از جمله آخرین
مواردی است که مجوز آغاز فعالیت خواهند گرفت.
با وجود این شرایط ملی‌پوشان، کادر فنی و همچنین فدراسیون مصمم
به کسب سهمیه المپیک 2020 و همچنین کسب مدال در مسابقات
قهرمانی آسیا و بازی‌های آسیایی 2022 هستند. بر خلاف تصور
عده‌ای که فکر می‌کنند قرارداد الکساندر چیریچ، سرمربی
صربستانی تیم ملی به پایان رسیده و او به کشورش بازگشته، تنها هدف او
کسب موفقیت در بازی‌های آسیایی 2022 است و منتظر است که
استخرها بازگشایی شوند و تمرینات تیم ملی آغاز شود.
رییس فدراسیون شنا، شیرجه و واترپلو درباره ادامه فعالیت سرمربی
صربستانی تیم ملی واترپلو اظهار کرد: قرارداد چیریچ تا بازی‌های
آسیایی چهار ساله بود که بعد از آن سال به سال تمدید می‌شود. مبلغ
قرارداد این سرمربی بالا نیست و بر خلاف مربیان برخی تیم ها که ماهیانه
50 هزار دلار می گیرند، دستمزد او برای یک سال هم 50 هزار دلار نمی
شود. این سرمربی اهل مادیات نیست و تنها یک هدف دارد که موفقیت در