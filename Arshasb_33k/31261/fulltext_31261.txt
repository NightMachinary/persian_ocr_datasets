31261
کشف7 میلیارد کالای قاچاق در گچساران
سرهنگ کیقباد مصطفایی اظهارکرد: در راستای مبارزه با قاچاق کالا
و ارز، مأموران انتظامی شهرستان گچساران با هماهنگی مرجع قضائی
در محور های مواصلاتی گناوه به گچساران ایست و بازرسی برپا
کردند.
وی افزود: مأموران حین کنترل خودروهای عبوری محور گناوه به
گچساران طی یک عملیات به 7 دستگاه خودروی سواری به صورت
کاروانی مشکوک شدند و آن ها را متوقف کردند.
جانشین فرمانده انتظامی استان کهگیلویه و بویراحمد خاطرنشان
کرد: مأموران در بازرسی از این خودروها 129 کارتن انواع قاشق،
چنگال، ملاقه و کف گیر، یک هزار و 250 کیلو گردو، 32 هزار و 64 عدد
انواع فندک، 14 هزار و 400 عدد ژیلت، یک هزار و 805 عدد نوشابه
انرژی زا و 480 قوطی آبمیوه همگی فاقد اسناد گمرکی بودند، کشف
کردند.
مصطفایی تصریح کرد: برابر نظر کارشناسان، ارزش کالاهای کشف
شده 7 میلیارد و 247 میلیون ریال، برآورد شده است.
وی ادامه داد: در این راستا 7 متهم به همراه پرونده هایشان به اداره
تعزیرات حکومتی تحویل و خودروها نیز به پارکینگ منتقل شدند.
به گزارش ایسنا به نقل از پایگاه خبری پلیس کهگیلویه و بویراحمد،