1361
ابتلای 150 نفر به کرونا در پی برگزاری یک مراسم عروسی در بردسکن
مهدی عاقل‌تر در گفت‌وگو با ایسنا، اظهار کرد: برگزار کنندگان این
مراسم برای دور ماندن از محدودیت‌های اعمال شده ستاد کرونا
جشن عروسی را در اوایل ماه ربیع‌الاول در یکی از محلات عشایری
شهرستان برگزار کردند.
وی ادامه داد: متأسفانه با بررسی‌های صورت گرفته این افراد پس از
شرکت در مراسم عروسی ویروس کرونا را به افراد دیگری انتقال دادند.
مدیر شبکه بهداشت و درمان بردسکن بیان کرد: برخی مبتلایان اگر چه
خود در مراسم عروسی حضور نداشتند اما از افراد دیگر حاضر در این
مراسم به کووید 19 مبتلا شدند.
وی اظهار کرد: با توجه به اینکه برخی حاضران در این مراسم از شهرهای
مشهد، گرگان، کاشمر و دیگر شهرهای اطراف بوده‌اند،
پیگیری‌های لازم در این خصوص انجام شده است.
عاقل‌تر در ادامه با بیان اینکه اکنون تمامی این افراد در قرنطینه خانگی به
سر می‌برند، گفت: اگر چه برای جلوگیری از برگزاری هر گونه تجمع و
مراسم از سوی دادستان شهرستان دستوراتی صادر شده اما هنوز برخی
مجالس در منازل برگزار می‌شوند که در این خصوص تا کنون چندین
پرونده تشکیل شده است.
بستری 70 بیمار کرونایی در 4 بخش