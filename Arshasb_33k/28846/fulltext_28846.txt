28846
معاون آموزشی جهاددانشگاهی استان سمنان گفت: از سوی ستاد
مرکزی دانشگاه جامع علمی کاربردی برگزاری آزمون‌های نظری
در کلیه مراکز علمی کاربردی استان به صورت غیر حضوری ابلاغ شده‌
و با توجه به سابقه خوب جهاددانشگاهی استان سمنان در برگزاری
دوره های آموزشی آنلاین در زمان شیوع کرونا، پیشنهاد شد مراکز
علمی کاربردی استان از سامانه جهاد دانشگاهی استفاده کنند.
منصفی‌راد اظهار کرد: آزمون دروس عملی و بخش عملی دروس نظری
نیز به صورت حضوری و با حفظ دستور العمل های بهداشتی و رعایت
فاصله گزاری برگزار می‌شود.
وی ادامه داد: برای جلوگیری از شیوع ویروس کرونا و رعایت دستور
العمل های بهداشتی، تا پیش از این دوره های آموزش کوتاه مدت
جهاددانشگاهی استان و کلاس های مرکز آموزش علمی کاربردی
جهاددانشگاهی سمنان از طریق سامانه آموزش آنلاین
جهاددانشگاهی برگزار می شده است و با توجه به تداوم وضعیت
کرونایی و ضرورت رعایت دستورالعمل های بهداشتی، این رویه
همچنان ادامه خواهد داشت.