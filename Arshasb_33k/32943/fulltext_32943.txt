32943
حوزه تزریق شود لازم است در شرایط جدید آزمون وسع داشته باشیم
و آن را در جهت توانمندسازی و جلوگیری از نسلی شدن چرخه فقر
صرف کنیم و با سرچشمه های فقر برخورد کنیم. لازم است به جای یارانه
های نقدی به فقر چندبعدی توجه کنیم.
وی با اشاره به اینکه اکنون بحران کرونا، تورم و بیکاری هم وجود دارد
گفت: اگر به تکالیف دولت در قبال بحران هایی از این دست اشاره کنیم در
صدر قانون نظام جامع و ماده یک آن گفته شده که دولت کفالت
اجتماعی مردم در پریشانی های اقتصادی اجتماعی را به عهده بگیرد.
باید فراگیری سطح پایه، پرونده الکترونیک، شناسنامه و یا پنجره
واحد خدمت را داشته باشیم، در این صورت می توانیم مالیات های
اجتماعی را بر روی کالاها و فعالیت های آسیب رسان بر کیفیت زندگی
مردم وضع کنیم و آن را به سمت کمک به نظام رفاهی هدایت کنیم مثلا
حق الثبت طلاق را دوبرابر حق الثبت ازدواج کنیم و عواید آن صرف
توانمندسازی زنان سرپرست خانوار شود.
حیدری ادامه داد: منابع حاصل از قطع یارانه برخوردارها در سنوات
گذشته باید طبق اصول هدفمندسازی یارانه ها صرف کمک بیشتر به
افرد غیربرخوردار میشده در حالی که این منابع کسری های دولت را پر
کرده و یا صرف زیرساخت ها شده است. در حالی که قرار بوده این یارانه
ها از سمت افراد مستطیع به سمت افراد مستحق بیاید.