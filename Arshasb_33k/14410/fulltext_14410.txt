14410
درخواست اتحادیه اروپا برای برگزاری نشست فوق‌العاده درباره
پرونده لبنان و مدیترانه
به گزارش ایسنا، به نقل از خبرگزاری آناتولی، جوزپ بورل، مسؤول
سیاست خارجی اتحادیه اروپا در توییتی خواستار برگزاری نشست
فوق‌العاده این اتحادیه طی بعد از ظهر روز جمعه شد.
طبق این گزارش، جوزپ بورل خواستار برگزاری این نشست برای
بررسی پرونده‌های انفجار بیروت و مدیترانه شرقی شده است.
وی در ادامه این توییت نوشت: در این نشست مسائل فوری از جمله
اوضاع دریای مدیترانه شرقی، انتخابات ریاست جمهوری
بلاروس و تحولات لبنان را مورد بحث و بررسی قرار خواهیم داد.
درخواست اردن از رژیم صهیونیستی برای توقف حفاری‌ها در
مسجدالاقصی
به گزارش ایسنا، به نقل از سایت المیادین، ضیف الله الفایز، سخنگوی
وزارت خارجه اردن در بیانیه ای اعلام کرد، مقامات اشغالگر باید
حفاری های غیر قانونی در میدان البراق را که اکنون در حال انجام است
متوقف کرده و به تعهدات خود به عنوان یک قدرت اشغالگر در قدس
شرقی پایبند باشند.
وی از رژیم صهیونیستی خواست به قوانین بین المللی پایبند باشد و
آسیب رساندن به هویت شهرک قدیم در قدس یا تغییر ماهیت آن را