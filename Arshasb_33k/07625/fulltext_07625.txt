7625
مهربان تأکید کرد: کسانی که از این 3 وزن در اردو حضور پیدا
نمی‌کنند می بایست 48 ساعت قبل از برگزاری وزن کشی با نتیجه تست
کرونا در اردو حضور یابند، ضمن این که از نفرات شرکت کننده در این
رقابت‌ها آزمایش دوپینگ نیز به‌عمل خواهد آمد.
مربی تیم ملی کشتی آزاد درباره سایر وزن‌ها هم گفت: از نظر کادر فنی
هیچ کس انتخاب شده نیست و به احتمال زیاد برگزاری رقابت‌های
انتخابی در وزن‌های دیگر نیز وجود دارد و در مورد سایر وزن‌ها با توجه
به مواردی که در جلسه فنی صبح دیروز در آن اشاره شد اقدام می‌شود و
بعد از پایان اردوی اول در این مورد نیز تصمیم‌گیری خواهد شد.
مهربان در پایان خاطرنشان کرد: کادر فنی تیم ملی کشتی آزاد و
فدراسیون کشتی اعتقاد راسخ بر برگزاری مسابقات انتخابی دارد اما
شرایطی که امسال با توجه به شیوع ویروس کرونا بر جهان حاکم است
در هیچ وقتی اتفاق نیافتاده از طرفی هیچ وقت نیز به یکباره دو ماه مانده
به مسابقات جهانی اعلام بر برگزاری آن نمی‌شد و بر اساس تمامی این
موارد امکان برگزاری مسابقات انتخابی به صورت کلی وجود ندارد.
و کادر فنی با توجه به برگزاری جلسات متعددی که داشت
تصمیم‌گیری‌های لازم را انجام داد. هم‌چنین در این جلسه مقرر شد تا
نادر حاج آقانیا نیز در وزن 57 کیلوگرم به نفرات حاضر در اولین
مرحله‌ی اردوی تیم ملی اضافه شود.