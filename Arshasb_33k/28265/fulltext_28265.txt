28265
پتانسیل بالای معدن انگوران برای گردشگری معدنی
به گزارش ایسنا و به نقل از روابط‌عمومی اداره‌کل میراث‌فرهنگی،
گردشگری و صنایع‌دستی استان زنجان، امیر ارجمند دیروز (19
خرداد) در جلسه اعطای مجوز گردشگری معدنی، افزود: اولین مجوز
گردشگری معدنی ایران و ژئوتوریست در استان زنجان به نام مجتمع
سرب و روی انگوران صادر شد. معدن سرب و روی انگوران اولین
مجموعه معدنی است که این مجوز را از وزارت میراث‌فرهنگی ایران
کسب کرده است.
وی تصریح کرد: راه‌اندازی طرح بازدید عمومی از معدن انگوران،
فرصتی استثنایی برای گردشگران بوده و در کنار استخراج ماده
معدنی برای کارخانه‌های سرب و روی کشور، به تازگی و با توجه به
اینکه بسیاری از مردم به دنبال جلوه‌ها و تجربیات ویژه‌ و جدیدی برای
بازدید و گردشگری هستند، گردشگری معدنی بسیار موثر است.
این مسئول ادامه داد: این شهرستان با وجود برخورداری از آثار
تاریخی و جاذبه‌های طبیعی و گردشگری که در خود جای داده است،
می‌تواند زمینه را برای جذب و ورود سرمایه‌گذار در قسمت‌های
مختلف کشاورزی، معدنی، آبزی‌پروری، بوم‌گردی، ایجاد موزه
و گردشگری منطقه فراهم آورده و قدم‌های مثبتی را در این خصوص
بردارد.