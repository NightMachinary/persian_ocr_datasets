2321
روند بهتری شروع شده و متناسب با شروع و رونق سایر کسب و کارها
در کشور پروازهای داخلی نیز افزایش می یابد. این در شرایطی است که
هنوز اماکن گردشگری و مذهبی در کشور محدودیت هایی در
پذیرش گردشگران سیاحتی و زیارتی دارند. البته از نظر درآمدی
شرکت های هواپیمایی، شرکت های خدمات فرودگاهی، دفاتر
خدمات مسافرت هوایی و فرودگاه‌ها با چالش جدی مواجه هستند.
ادامه داشتن مذاکرات برای از سرگیری پروازهای ترکیه و دیگر
خارجی‌ها
دهقان همچنین در پاسخ به سوالی درباره اینکه آخرین وضعیت
پروازهای ترکیه با توجه به تغییرات و لغو مکرر آنها از سوی مقامات ترک
چگونه است و چرا هواپیمای قطری روزانه بسیاری از مسافران ایرانی
را به این کشور می برد؟ گفت: بعد از شیوع ویروس کرونا پروازهای
برنامه ای مستقیم شرکت های هواپیمایی ایرانی و ترکیه ای با وقفه
مواجه شد. با ارزیابی مجدد وضعیت و تدوین مقررات قرنطینه و
بهداشتی، اجازه برقراری پروازها با شرایط خاص از سوی طرفین
صادر شد که تعداد زیادی از پروازها نیز توسط شرکت های
هواپیمایی ایرانی در مسیر ترکیه برقرار و مطابق با مقررات آن کشور در
خصوص پذیرش اتباع ایران و کسانی که مجوز ورود به ترکیه داشتند
نسبت به جابه جایی مسافر اقدام کردند.