9332
تخصیص صددرصدی تسهیلات اشتغال روستایی بروجرد
حجت‌اله میرزایی در دیدار معاونین وزیر تعاون با نماینده ولی‌فقیه در
لرستان که شامگاه 23 مهرماه صورت گرفت، اظهار کرد: در
شهرستان‌های الیگودرز و بروجرد شش پروژه اشتغال‌زایی دایر
دارند که نیازمند حمایت ویژه‌تر هستند از طرفی پنج پروژه در حال
اجرا دارند که برخی موارد تا پایان سال اجرایی و برخی‌ها زمانبر
هستند.
وی با اشاره به شرایط مطلوب پروژه گردشگری حوضیان برای
اشتغالزایی الیگودرز، تصریح کرد: اجرای این طرح مستلزم
واگذاری حقوقی اسناد به صندوق بازنشستگی کشوری است چراکه
تا زمین این پروژه در اختیار این صندوق نباشد نمی‌توانند کار را آغاز
کنند.
معاون وزیر تعاون با اشاره به وجود مجموعه کارگاه باقیمانده از
پروژه قم‌رود، خاطرنشان کرد: این پروژه بعد از انتقال آب به قم رها شده
است که ظرفیت این پروژه می‌تواند به اشتغال‌زایی استان کمک کند.
میرزایی به مجموعه گاوداری 2000 راسی الیگودرز اشاره کرد و
افزود: این مجموعه در حال حاضر با 700 راس ظرفیت فعالیت می‌کند
این در حالی است که در صورت ارتقای ظرفیت آن تمام شیر پگاه
خرم‌آباد را تولید می‌شود.