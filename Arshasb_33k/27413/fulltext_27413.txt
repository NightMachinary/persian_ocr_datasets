27413
وی ادامه داد: پس از دسته بندی در خصوص نوع همکاری داوطلبان
تصمیم گیری می شود. داوطلب باید آموزش دیده باشد تا بتواند
فعالیت کند و کارایی داشته باشد. داوطلبانی که در حوزه پزشکی
تخصص دارند از آن ها در بخش سوالات مردمی در حوزه کرونا
استفاده بسیاری کردیم که توانستند کمک بسیاری کنند.
معاون آموزش همگانی، مهارتی و اعتبار بخشی سازمان اورژانس
کشور در خصوص آموزش رانندگان آمبولانس و خلبانان
بالگردهای اورژانس گفت: ما در آمبولانس های اورژانس راننده
نداریم، در واقع تمام افرادی که داخل یک آمبولانس فعالیت می کنند
و وارد چرخه عملیات می شوند، تکنسین هستند.
وی ادامه داد: خلبانان صرفا به کار تخصصی خود که هدایت بالگرد
هست فعالیت دارند و تا کنون برنامه ای برای آموزش این عزیزان
اجرایی نشده است. این افراد به صورت تجربی در جریان کار ما قرار
گرفتند.
وی افزود: برنامه های همگانی حتی برای آموزش پلیس و رانندگان
داریم. همانطور که می دانیم اولین کسی که در صحنه تصادف به محل می
رسد راننده خودرو بعدی است. این اقدامات را برای مهمانداران
هواپیما، مهمانداران قطار و.. نیز داریم که هنوز در تعداد بالا به مرحله
اجرا نرسیده است.