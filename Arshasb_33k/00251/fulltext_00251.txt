251
آخرین تمرین ایران پیش از دیدار مقابل مالی
به گزارش ایسنا، آخرین تمرین تیم ملی پیش از دیدار دوستانه مقابل
مالی از ساعت 17 امروز به وقت محلی در زمین شماره 2 امیر اسپورت
آنتالیا برگزار شد. در این تمرین، تیم ملی با همه بازیکنان‌ اعزامی به
آنتالیا زیر نظر کادر فنی به مرور تمرینات پرداخت.
در آغاز تمرین، دراگان اسکوچیچ، سرمربی تیم ملی به بیان اهداف
تمرین امروز پرداخت و از شاگردانش خواست هم‌چون روزهای
گذشته با تمرکز کامل تمرینات را انجام دهند.
کادر فنی تیم ملی تمرینات مفرحی را برای ملی پوشان در نظر گرفته بود.
در ادامه بازی تحت فشار و تمرین ضربات ایستگاهی در دستور کار قرار
گرفت.
هم‌چنین سه دروازه‌بان تیم ملی هم جداگانه تمرینات اختصاصی را
پشت سرگذاشتند. مربی دروازه‌بان‌های تیم ملی برای هر سه
دروازه‌بان تمرین شروع مجدد با پرتاب دست و زدن شوت را در نظر
گرفته بود.
در سوی دیگر، تیم ملی مالی، حریف تیم ملی ایران در یکی از زمین‌های
مجاور به تمرین پرداخت.
بازی دوستانه ایران و مالی فردا ساعت 17:30 در ترکیه برگزار می‌شود.
آخرین جزئیات اجرای طرح شهید سلیمانی در گلستان