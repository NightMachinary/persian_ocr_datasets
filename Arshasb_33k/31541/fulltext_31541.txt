31541
کنترل ورودی و خروجی‌های دیلم /پیگیری ویژه برخورد با پزشک
بوشهری در هواپیما
عبدالکریم گراوند پیش از ظهر امروز در نشست ستاد استانی مقابله با
کرونا در استان بوشهر عنوان کرد: مردم استان همچنان پروتکل‌های
بهداشتی و فاصله‌گذاری اجتماعی را رعایت کنند تا شاهد کاهش
موارد ابتلا به کرونا باشیم.
وی در مورد وضعیت بازگشایی مدارس در استان گفت: بر اساس تصمیم
ستاد ملی مدارس از روز شنبه باز هستند اما حضور دانش آموزان
اختیاری بوده و اجباری نیست و در این زمینه خانواده ها دغدغه ای
نداشته باشند.
استاندار بوشهر با قدردانی از تلاش های جامعه پزشکی و وزارت
بهداشت برای مقابله با کرونا تاکید کرد: ظرف 48 ساعت آینده بودجه
موجود در حساب بانکی مشترک بین دانشگاه علوم پزشکی و اتاق
بازرگانی به حساب دانشگاه علوم پزشکی بوشهر برای تکمیل
بیمارستان شهدای هسته‌ای واریز شود.
گراوند با بیان اینکه غربالگری در بیماریابی از توفیقات بزرگ
وزارت بهداشت بوده است، گفت: انتظار داریم مردم استان نهایت
همکاری با دانشگاه علوم پزشکی برای اجرای طرح غربالگری داشته
باشند.