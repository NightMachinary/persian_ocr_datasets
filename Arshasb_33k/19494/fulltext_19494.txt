19494
به گزارش ایسنا، بهای معاملات آتی نفت برنت 24 سنت معادل 0.8
درصد افزایش یافت و به 29 دلار و 87 سنت در هر بشکه رسید و بخشی از
افت روز گذشته را جبران کرد. این شاخص روز دوشنبه با یک دلار و 34
سنت کاهش بسته شده بود.
بهای معاملات آتی وست تگزاس اینترمدیت آمریکا 38 سنت معادل
1.6 درصد افزایش پیدا کرد و به 24 دلار و 52 سنت در هر بشکه رسید.
عربستان سعودی روز گذشته اعلام کرد در ژوئن یک میلیون بشکه در
روز دیگر به کاهش تولید خود اضافه خواهد کرد و مجموع تولیدش
را به 7.5 میلیون بشکه در روز می رساند که حدود 40 درصد نسبت به سطح
تولید این کشور در آوریل کاهش خواهد داشت.
استفن اینس، استراتژیست بازار شرکت اکسی کورپ در یادداشتی
نوشت: این کاهش تولید سایر اعضای گروه اوپک پلاس را به کاهش
تولید بیشتر تشویق می‌کند که می‌تواند روند متعادل شدن بازار
جهانی نفت را تسریع کند.
در پی تصمیم عربستان سعودی، امارات متحده عربی و کویت هم
مجموعا 180 هزار بشکه در روز به کاهش تولیدشان اضافه می کنند. با
این حال اقدامات مذکور باعث شد برخی از ناظران بازار ضرورت
کاهش بیشتر تولید نفت از سوی این کشورها را مورد پرسش قرار دهند.
انتظار می رود کاهش داوطلبانه تولید نفت همراه با تسهیل