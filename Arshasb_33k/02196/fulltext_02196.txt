2196
توفیقی، رئیس کمیته دستمزد کانون عالی شوراها، سبد معیشت
خانوار ایرانی را در آبان‌ماه 1399 با احتساب سهم مسکن و بهداشت، 9‌
میلیون‌ و 800 هزار تومان اعلام کرده است. این در حالی است که
دستمزد حداقل برای سال 1399 با مبنای نرخ تورم 42 درصد، در آن
زمان تنها 26 درصد محاسبه شد و حداقل حقوق، پایین‌تر از دو میلیون
تومان تعیین شد. در این محاسبه‌، سبد معیشت خانوار ایرانی در کمیته
سه‌جانبه مربوطه، چهار میلیون‌ و 940 هزار تومان مشخص شده بود اما
در نهایت و برخلاف تلاش نماینده کارگران، حداقل حقوق
کارگران حتی به سقف دو میلیون تومان نیز نرسید. اما با گذشت زمان و در
حالی‌که شهروندان ایرانی تورم افسارگسیخته و بی‌سابقه‌ای را تجربه
می‌کنند، توفیقی رقم سبد معیشتی آبان را قریب به 10 میلیون تومان (9‌
میلیون‌ و 800 هزار تومان) می‌داند.
توفیقی این رقم را بدون احتساب سهم بهداشت و مسکن برابر با هشت‌
میلیون‌ و 206 هزار تومان محاسبه کرده، درحالی‌که تنها مقوله مسکن
شاهد افزایش 200 درصدی در یک سال اخیر بوده است. به‌ عبارت‌ دیگر
سبد معیشت خانوار ایرانی در آبان 1399، پنج برابر حداقل حقوق
کارگران و اقشار کم‌درآمد است. این به تنهایی یک فاجعه است یعنی
حقوق یک ماه کارگر ایرانی، تنها کفاف شش روز زندگی او و
خانواده‌اش را می‌دهد.