4599
تیم اول و تیم ما برگزار شود تا تکلیف سهمیه آسیا مشخص شود، اما هنوز
هیچ چیز مشخص نیست.
وی در ادامه در مورد آغاز مسابقات بین‌المللی واترپلو و لیگ این رشته
در سایر کشورها گفت: تا جایی که من اطلاع دارم شایان قاسمی در حال
حاضر تنها لژیونر ایران است و در مسابقات لیگ فرانسه شرکت می‌کند.
لیگ‌های سایر کشورها تقریبا آغاز شده است.
الماسی در خصوص برنامه فدراسیون برای آغاز لیگ برتر واترپلو در
ایران گفت: کمیته فنی واترپلو از باشگاه‌ها خواسته تا اعلام آمادگی
کنند و چند باشگاه هم آمادگی خود را برای حضور در لیگ اعلام
کرده‌اند، اما هنوز در مورد اینکه مسابقات کی شروع شود و جذب
بازیکن انجام شود هیچ چیز مشخص نیست.
وی در ادامه با درخواست از مسئولان ادامه داد: از مسئولان خواهش
می‌کنم نگاه ویژه تری به این رشته داشته باشند. بعد از مدال در بازی‌های
آسیایی ما سعی کردیم این رشته را بیشتر به مردم نشان دهیم تا بیشتر با آن
آشنا شوند، اما کم لطفی از سوی مسئولان ورزش و یا دیگر ارگان‌ها
نسبت به این رشته شده و آن طور که باید به این رشته نگاه نمی‌کنند. اکثر
اعضای تیم ملی خیلی جوان هستند، سرمایه‌گذاری خوبی شده و
سرمربی خوبی در این رشته جذب شد. این‌ها سبب شد که تیم پیشرفت
خوبی داشته باشد و بعد از 44 سال مدال کسب شود.