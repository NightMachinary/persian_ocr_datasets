15303
دولت صنعا حمله سعودی‌ها به مراکز قرنطینه را محکوم کرد
به گزارش ایسنا، به نقل از خبرگزاری یمنی سبا، کمیته عالی مبارزه با وبا
در یمن اعلام کرد: جنگنده‌های ائتلاف متجاوز سعودی طی ساعات
گذشته حمله‌ای را به نزدیکی مرکز قرنطینه در مدرسه المحجبه در منطقه
عفار استان البیضا انجام دادند. حمله دیگری نیز به مراکز قرنطینه در
اطراف عفار صورت گرفت. این حملات در راستای تلاش
کشورهای متجاوز برای وارد کردن ویروس کرونا به یمن است که
هنوز شاهد ابتلای هیچ فردی به این ویروس نبوده است.
در بیانیه این کمیته آمده است: جنگنده‌های دشمن حملاتی را به
نزدیکی مرکز قرنطینه منطقه الصلیف در استان الحدیده انجام دادند.
افزایش پروازهای جنگنده‌های دشمن و بازگشایی مرزها و انتقال
یمنی‌ها از عربستان به کشورمان در راستای طرح‌های متجاوزان برای
وارد کردن ویروس به یمن است.
دولت صیانت از صنعت هسته‌ای را وظیفه خود می‌داند
به گزارش ایسنا، متن این پیام به شرح زیر است:
روز ملی فناوری هسته‌ای گرامی باد. صنعت هسته‌ای تبلور اراده ملی و
توانایی جوانان و دانشمندان این مرز و بوم و همچنین ثمره مجاهدت
شهدایی است که نام‌شان تا همیشه در فهرست قهرمانان ملت ایران
خواهد درخشید.