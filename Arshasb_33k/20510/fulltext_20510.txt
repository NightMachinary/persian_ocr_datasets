20510
محمود علیلو با بیان این‌که افراد دارای شخصیت مرزی‌، افراد به شدت
مضطربی هستند، ادامه داد: گاهی اوقات میزان استرس در این افراد
بسیار بالا می‌رود که حتی منجر به بروز علائم جنون یا سایکوزمی‌شود،
البته این حالت موقتی و برای چند ساعت تا چند روز ادامه می‌یابد که
معمولا در طی این مدت، افکار پارانوییدی نیز در بیمار ایجاد می‌شود
و به همه چیز و همه کس سوظن دارند.
وی متذکر شد: افراط و تفریط و تجربه حالات اوج عاطفه از ویژگی‌های
بسیار مهم این افراد است به طوری که یک فرد دارای اختلال شخصیت
مرزی‌، یا از کسی به شدت متنفر می‌شود چون آدم بسیار بدی است و یا
عاشق او می‌شود زیرا آدم بسیار خوبی است، به عبارتی آن فرد، گزینه‌ای
بین عشق و نفرت را ندارد.
وی گفت: این افراد همیشه بین عشق و نفرت در حال نوسان هستند،
عواطف متعادلی را تجربه نمی‌کنند و چون تحت تاثیر حالات اوج
عاطفه هستند ممکن است دست به اقدامات خطرناکی نیز بزنند.
این عضو هیئت علمی دانشگاه تبریز افزود: در این حالت، اگر از کسی
متنفر شوند، تمامی کاسه و کوزه‌ها را می‌شکنندو واکنش‌های
افراطی انجام می‌دهندو زمانیکه عاشق هستند، هرکاری برای
عشقشان می‌کنند.
وی ادامه داد: گاهی این افراد در دوره‌هایی از زندگی در افکار پوچ