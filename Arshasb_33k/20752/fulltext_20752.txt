20752
دانشگاه‌ها در حال بررسی منابع هستند که هر مبلغی قابل اختصاص و
افزایش مرحله‌ دوم بود برای این‌که نزدیک به پرداخت دانشگاه‌های
علوم پزشکی شویم این کار انجام شود.
غلامی خاطرنشان کرد: ما علاقه‌مند هستیم شأن و جایگاه همکارانمان
بالا باشد اثرات وجودی و خدماتی اینهاست که باعث می‌شود
آموزش عالی در سال جاری رتبه 15 را داشته باشد. ما در نانو رتبه چهار
جهان را داریم و در تولید منابع علمی هم در سطوح بالا قرار داریم.
کشور ما صاحب توانمندی‌های علمی است و برای این‌که به اینجا
برسیم اساتید از دل و جان مایه گذاشتند. آنچه امروز در شرکت‌های
دانش بنیان انجام می‌شود توسط همین اساتید و دانش آموختگان
صورت گرفته است. حمایت‌هایی هم که انجام شده مورد تقدیر است
ولی برای این‌که این حرکت قوی فروکش نکند نیازمند استمرار این
حمایت هستیم و امیدواریم حرف‌هایی گفته نشود که باعث دلسردی و
دلخوری همکاران، اساتید و محققان شود.
وزیر علوم، تحقیقات و فناوری خاطرنشان کرد: جا دارد در پیش
بینی‌ها برای سال آینده و درخواست اعتبارات مراکز علمی و پژوهشی
نهایت سخاوت به خرج داده شود. نمایندگان علاقه‌مند به حمایت
هستند و ما هم با دست خالی و نبود امکانات پشتیبانی نمی‌توانیم کاری
از پیش ببریم لذا نیازمند حمایت مادی و معنوی به خصوص از سوی