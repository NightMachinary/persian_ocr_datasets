13608
خسارت شدید باغات و زراعت استان همدان در بارش های اخیر
علیمردان طالبی در گفت و گو با ایسنا، اظهار کرد: در حال حاضر برآورد
دقیقی از میزان خسارت ها در دست نداریم اما آنچه مشخص است باغات
و بخش زراعت استان بیشترین خسارت را متحمل شدند.
وی افزود: بخش جنوب و مرکز استان به علت وجود تگرگ و شمال
استان به خاطر سرمازدگی بیشترین آسیب را متحمل شدند.
مدیرکل مدیریت بحران استانداری همدان ادامه داد: شش ترانس
برق در شهرستان های ملایر، تویسرکان و کبودراهنگ دچار آسیب
شد که بلافاصله بازسازی شدند.
وی با بیان اینکه از ابتدای بارش ها 10 راس دام در نهاوند تلف شده است،
تصریح کرد: به علت اعلام اخطاریه ها و هشدارهای پیش از شروع بارش
ها، پیش بینی می شود خسارت ها کمتر از میزان سال های قبل باشد.
طالبی درباره آخرین وضعیت سدها نیز گفت: بیشتر سدها در حال
سرریز شدن هستند و به علت بازشدن دریچه برخی از سدها و تخلیه حجم
موجود، خوشبختانه حد مطلوبی دارند که پیش بینی می شود برای 15
اردیبهشت ماه همه سدها سرریز کنند.
خسارت طوفان شب گذشته در چندین نقطه کرمانشاه
جلیل بالایی در گفت و گو با ایسنا، با اشاره به فعالیت سامانه ناپایدار در
استان کرمانشاه که باعث بارش شدید تگرگ و وزش باد شد، اظهار