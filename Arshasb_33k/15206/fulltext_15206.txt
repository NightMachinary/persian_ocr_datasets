15206
دور جدید مذاکرات حریری با احزاب سیاسی لبنان/ حریری امروز به
دیدار عون و بری می رود
به گزارش ایسنا، به نقل از العهد، سعد حریری، نخست وزیر سابق لبنان و
رئیس جریان المستقبل چند روز مانده به مذاکرات فراکسیون‌های
پارلمانی، با مراجعه مکرر به بعبدا و عین التینه و تلاش برای به شور
گذاشتن طرح خود با میشل عون، رئیس جمهور و نبیه بری، رئیس
پارلمان لبنان دور تازه‌ای از رایزنی‌ها با احزاب سیاسی را آغاز کرد.
حریری طبق توافق تلفنی با رئیس جمهور و رئیس پارلمان، قبل از ظهر
امروز (دوشنبه) با میشل عون دیدار کرده سپس عصر امروز نیز با نبیه بری
دیدار می‌کند.
او پیش از این دو دیدار نیز عصر روز گذشته بدون حضور رسانه‌ها با
نخست‌وزیران سابق لبنان در بیت الوسط دیدار کرد تا آنها را در جریان
رایزنی‌ها و دیدارهای آتی خود که از امروز آغاز می‌شوند، قرار دهد.
الشرق الاوسط نیز روز گذشته نوشته بود، حریری مذاکرات خود را با
نجیب میقاتی، فؤاد السنیوره و تمام سلام، نخست‌وزیران سابق برای
مرحله مابعد نامزدی‌اش آغاز خواهد کرد.
رئیس‌جمهور لبنان نیز پیشتر روز پنجشنبه را تاریخبرگزاری
مذاکرات پارلمانی برای مکلف کردن شخصیتی برای تشکیل دولت
جدید تعیین کرده بود.