18579
که در خانه نشسته‌اند بتوانند به آفرینش‌های هنری بپردازند، همین‌ که
این واقعیت‌ها را ببینند بهترین راه‌کار برای فعالیت‌های‌شان در
آینده‌ است
اکسیر سپس با شوخی گفت: دوستی می‌گفت زمانی که عمویم فوت
شود، 15 میلیون تومان خرج مراسم ختم و مجالس ترحیم و
روضه‌خوانی‌اش شد، ولی امسال دایی‌ام فوت شد بدون این‌که ریالی
خرج کنیم. حتی پول آمبولانس را هم وزارت بهداشت داد، بردند در
گورستان دفن کردند و برگشتند، از ما هم تشکر کردند که یک‌ نفر به آمار
مردگان کرونا اضافه کردیم. بهترین عید دوران ما کارمندان
بازنشسته همین عید 99 بود؛ تنها عیدی بود که یک ریال خرج سفره
هفت‌سین نشد، یک‌ ریال خرج آجیل نشد و یک ریال خرج انعام و عیدی
دادن به بچه‌های فامیل نشد. ما کارمندان بازنشسته عید بسیار سالم و
شکوهمندی را گذراندیم. امیدوارم مردم این‌ها را ببینند و عبرت
بگیرند. اولین سالی بود که دست ندادیم و روبوسی نکردیم. اولین سالی
بود که فاصله اجتماعی را رعایت کردیم و گاهی هم به فاصله‌های
اشتباهی پرداختیم که باز هم برای ما درس عبرتی است.
او در ادامه متذکر شد:وقتی آیندگان به این روزها فکر کنند، همچنان
که ما به حمله مغول فکر می‌کنیم و خاطرات تلخی را از آن دوران به یاد
می‌آوریم، خاطرات تلخ بهار 99 و اسفند 98 را به یاد می‌آورند. البته