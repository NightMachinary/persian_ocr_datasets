23861
رهبر انقلاب اسلامی گفتند: مکرراً گفته شده که علاج مشکلات
اقتصادی در گرو تمرکز بر مسئله تولید، جلوگیری از سقوط پی در پی
ارزش پول ملی و بستن رخنه‌هایی همچون قاچاق، واردات بی‌رویه و
فسادهای مالی است.
حضرت آیت‌الله خامنه‌ای با اشاره به حضور مدیران خوب و لزوم تلاش
شبانه‌روزی و خستگی‌ناپذیر افزودند: البته در مشکلات اقتصادی،
ما نقش خباثت‌آمیز آمریکایی‌ها و تحریم‌های آنها را که حقیقتاً
جنایت است، نادیده نمی‌گیریم و به ایستادگی و مقاومت ادامه خواهیم
داد تا به لطف خداوند فشار حداکثری آمریکا را به روسیاهی حداکثری
و مایه پشیمانی آنها تبدیل کنیم.
ایشان با اشاره به ابراز خوشحالی رئیس‌جمهور آمریکا از اختلال در
اقتصاد کشور و جنایت علیه ملت ایران، گفتند: افتخار به چنین جنایتی
فقط از آدمهای رذلی مثل شما برمی آید.
رهبر انقلاب اسلامی افزودند: البته وضع امروز آمریکا با هزاران
میلیارد دلار کسری بودجه و دهها میلیون گرسنه و انسان زیر خط فقر
بسیار بد است و ملت ایران به توفیق الهی با قدرت ایمان و عزم ملی و به کوری
چشم مسئولین رذل، خائن و جنایتکار آمریکا بر مشکلات فائق
خواهد آمد و از تحریم نیز به‌عنوان وسیله‌ای برای مقاوم‌سازی واقعی
اقتصاد کشور استفاده خواهد کرد.