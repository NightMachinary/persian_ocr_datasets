4573
شاغلین این مراکز می بایست ضمن رعایت فاصله ایمن با افراد دیگر از
دستکش و ماسک در طول حضور در داروخانه استفاده کنند.
عضو هیات علمی دانشگاه علوم پزشکی شاهرود با اشاره به اثبات وجود
ناقلان بی‌علامت در کروناویروس اظهار کرد: گاه افرادی هستند که
بدون داشتن هیچگونه علامت، ناقل کروناویروس هستند و لذا
ضرورت دارد با رعایت فاصله‌گذاری اجتماعی و رعایت دیگر
پروتکل‌های بهداشتی مانع از انتقال سریع این بیماری فراگیر شویم.
این پزشک به تمجید از مدافعان سلامت در کشور پرداخت و با اشاره به
درگیری چندین ماهه کادر درمان با این بیماری ویروسی تصریح
کرد: سفیدپوشان عرصه سلامت، داروسازان، پزشکان، پرستاران و
کادر درمانی همچنان با قوت در سنگر خدمت به بیماران کرونا قرار
دارند لذا انتظار می‌رود که همه ما با خود مراقبتی و حفظ سلامت فردی،
در راستای کم کردن از زحمات این قشر فداکار گام برداریم تا همه با هم
زنجیره انتقال این ویروس منحوس را بشکنیم.
معاون غذا و داروی دانشگاه علوم پزشکی و خدمات بهداشتی درمانی
شاهرود بر ضرورت توجه جدی به همه پروتکل‌های بهداشتی و از جمله
استفاده از ماسک و حفظ فاصله فیزیکی تاکید و اظهار کرد: از عموم
شهروندان می‌خواهیم حتی‌الامکان از حضور در اجتماعات و
اماکن شلوغ پرهیز کنند.