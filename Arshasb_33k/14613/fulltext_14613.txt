14613
جنگلی بلوط در منطقه کوهستانی کهیان (معروف به برفاب) شهرستان
لردگان، مأموران یگان حفاظت با انجام تحقیقات لازم و کمین در منطقه
حضور یافتند.
وی افزود: متخلفان با مشاهده مأموران یگان حفاظت، اقدام به استفاده
از سلاح گرم و شلیک و تیراندازی به سمت ماموران کردند.
محمدی‌مقدم اضافه کرد: در این درگیری مسلحانه یکی از ماموران
یگان حفاظت منابع طبیعی شهرستان لردگان گروگان گرفته و
خودروی سواری حامل چوب غیرمجاز متواری شد.
وی ادامه داد: با ورود دادستان و فرمانده انتظامی شهرستان و اعزام
نیروهای انتظامی (پاسگاه انتظامی ریگ) مأمور منابع طبیعی از
چنگ گروگان‌گیران آزاد و متخلفان از محل متواری شدند.
محمدی‌مقدم تصریح کرد: هم اکنون متخلفان شناسایی شده‌اند و
پرونده آن‌ها به جرم قطع غیرمجاز درختان، درگیری مسلحانه و
گروگان‌گیری، برای دستگیری متخلفان و توقیف خودروی حامل
چوب به مرجع قضایی ارسال گردیده است.
وی از مردم خواست که هرگونه تخلف در حوزه منابع طبیعی را از طریق
شماره 1504 تلفن امداد و نجات جنگل و مرتع به یگان حفاظت منابع
طبیعی و آبخیزداری استان اطلاع دهند.