7141
در هفته‌های پیش رو، سعی و تلاشمان بر این خواهد بود تا سلامت مردم را
حفظ کرده و مانع از شیوع دوباره بیماری شویم. صالحیان به نزدیکی
ایام شب یلدا و میهمانی‌های احتمالی اشاره کرد و ادامه داد: امیدواریم
امسال با کنار گذاشتن این آیین‌ها مردم بیشتر به حفظ سلامت خود کمک
کنند چرا که هرگونه کوتاهی در این زمینه می‌تواند آسیب‌ها و
خطرات بسیار جدی را به همراه داشته باشد. وی بیان کرد: 84 درصد علل
انتقال ویروس کرونا برگزاری دورهمی‌ها و مجالس خانگی است که
در این زمینه امیدواریم مراقبت‌های لازم انجام شده و یک شرایط
مناسبی را در پایداری وضعیت بیماری کرونا شاهد باشیم. صالحیان
اضافه کرد: 25 درصد عامل انتقال بیماری فعالیت اصناف است که قطعا با
مراقبت‌ها و رعایت پروتکل‌های بهداشتی آسیب‌ها در این زمینه
کمتر شده و سلامت مردم ارتقا می‌یابد. وی در مورد فعالیت قلیان‌سراها
نیز اظهار کرد: فعالیت قلیان‌سراها در این ایام جرم محسوب می‌شود و
خاطیان بازداشت شده و واحد صنفی آنها نیز پلمب خواهد شد. مدیر
محیط کار دانشگاه علوم پزشکی تصریح کرد:‌ در این شرایط حساس
اگر خود مردم پای کار نیایند، ما به راحتی نمی‌توانیم به پیشگیری و
جلوگیری از این بیماری و اپیدمی خطرناک کمک کنیم که قطعا سپری
کردن این شرایط حساس و خطیر نیازمند همراهی مردم است تا
خودشان در این زمینه پیشقدم شوند.