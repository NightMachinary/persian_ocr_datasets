19436
وی ادامه داد: در جریان بررسی که از این درخواست‌های
سرمایه‌گذاری صورت گرفت، 71 درصد درخواست‌ها پذیرش و
29 درصد آنها بنا به دلایل مختلف از جلمه مشکل تامین آب رد شده است.
مدیر مرکز خدمات سرمایه‌گذاری استان کرمانشاه تعداد
درخواست‌های سرمایه‌گذاری پذیرفته شده در استان از ابتدای
امسال را 676 مورد اعلام کرد که رقم سرمایه‌گذاری آن نیز حدود 25
هزار میلیارد ریال است و یادآور شد: تحقق این سرمایه‌گذاری‌ها
اشتغال 10 هزار و 624 نفر را به همراه خواهد داشت.
خلیلی عمده درخواست‌های سرمایه‌گذاری از ابتدای امسال را
مربوط به دو بخش صنعت و معدن و بخش کشاورزی اعلام کرد.
وی در ادامه مجموع درخواست‌هایی که از ابتدای راه‌اندازی
سامانه پنجره واحد در کرمانشاه به ثبت رسیده را 2413 درخواست با
سرمایه‌گذاری 61 هزار میلیارد ریال و اشتغالزایی بیش از 35 هزار نفر
اعلام کرد.
مدیرمرکز خدمات سرمایه‌گذاری استان کرمانشاه از مزایای
راه‌اندازی سامانه پنجره واحد خدمات سرمایه‌گذاری در استان هم
یاد کرد و ادامه داد: با راه‌اندازی این سامانه وضعیت بروکراسی
سرمایه‌گذاری و صدور مجوزها در کرمانشاه بهتر شده و عمده صدور
مجوزها در کمتر از دو هفته صورت می‌گیرد.