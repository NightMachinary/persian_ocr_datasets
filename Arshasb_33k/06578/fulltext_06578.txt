6578
درصدد است با همکاری بانک مربوطه خطوط تولید خود را افزایش
دهد.
بازگشت کشتی اکتشافی ترکیه به ساحل این کشور/ استقبال یونان 
به گزارش ایسنا، به نقل از شبکه خبری ای.بی.سی، کشتی اکتشافی
عروج رئیس ترکیه نخستین بار در طول این چند هفته گذشته به نزدیکی
بندر آنتالیا، ترکیه برگشته است؛ این کشتی در ژوئیه سال جاری
میلادی به‌ آب‌های دریای مورد مناقشه مدیترانه شرقی اعزام شد تا در
آنجا به عملیات اکتشاف ذخایر نفت و گاز بپردازد؛ اقدامی که یونان به
شدت با آن مخالفت کرد.
ترکیه امروز تأیید کرد کشتی اکتشافی متعلق به این کشور که در منطقه
مورد اختلاف با یونان در شرق دریای مدیترانه در حال دریانوردی
بود، به سواحل ترکیه بازگشته است.
اقدام ترکیه در حالی انجام شده است که تنش‌ها میان این کشور و یونان
بر سر منابع گاز در شرق دریای مدیترانه در هفته‌های گذشته افزایش
یافته است.
وزیر دفاع ترکیه به خبرگزاری دولتی آناتولی گفته است: «بازگشت
کشتی ترک از شرق دریای مدیترانه به این معنی نیست که ترکیه از حق و
حقوقش در این منطقه می‌گذرد بلکه هر رفتی، برگشتی دارد.»
با این حال سخنگوی دولت یونان گفت: این یک نشانه مثبت است.