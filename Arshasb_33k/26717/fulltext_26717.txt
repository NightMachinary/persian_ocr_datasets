26717
دانش بنیان عمل کنیم.
این عضو هیات علمی دانشگاه رازی توجه به آموزش نیروی کار در
قالب همین شرکت‌های دانش بنیان را نیز ضروری دانست و تاکید کرد:
این شرکت‌های دانش بنیان به حمایت‌های مالی و دریافت تسهیلات
هم نیاز دارند.
بابااحمدی با بیان اینکه برای توسعه صنعت پوشاک استان نیازمند
تکمیل زنجیره مواد اولیه هم هستیم، یادآور شد: کرمانشاه در این
بخش نیز ظرفیت قابل توجهی دارد و الیاف پروتئینی یا پشم سنجابی
تولیدی استان از بهترین برندها محسوب می‌شود که متاسفانه اکنون به
شیوه‌های دلالی از استان خارج می‌شود.
بازار پوشاک 5 استان غربی، 20 هزار شغل برای کرمانشاه ایجاد می‌کند
حمزه احمدی یکی از فعالان صنعت نساجی استان کرمانشاه نیز صنعت
پوشاک را تنها راهکاری دانست که می‌تواند معضل بیکاری استان را
حل کند و ادامه داد: کشورهایی مانند ترکیه، چین، اندونزی و مالزی از
این طریق بیکاری خود را مرتفع کرده اند.
وی با بیان اینکه صنعت پوشاک نسبت به بسیاری از صنایع دیگر
سرمایه‌گذاری کمتری نیاز دارد و زودبازده است، خاطرنشان کرد:
برای استانی مانند کرمانشاه با این نرخ بیکاری، صنعت پوشاک و
نساجی بسیار مهم است.