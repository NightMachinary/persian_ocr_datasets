29526
چرا به روانشناس مراجعه نمی‌کنیم؟
دکتر عفت آی در گفت‌وگو با ایسنا با اشاره به ماجرای قتل رومینا، اظهار
کرد: یکی از مشکلات فرهنگی جامعه این است که ما برای مشکلات
زندگی خود به روانشناس مراجعه نمی‌کنیم. وی افزود: بسیاری از
مشکلات خانوادگی با مسائل کوچکی آغاز می‌شوند که اگر به موقع
به روانشناس مراجعه شود، می‌توان از گسترش آن جلوگیری کرد. این
روانشناس بیان کرد: اغلب مسائل بین زوجین، مسائل خانواده‌ها با
فرزندان به ویژه در سن نوجوانی با مراجعه به روانشناس خبره حل
می‌شود. هزینه‌هایی که تحت پوشش بیمه نیستند آی با بیان اینکه شاید
یکی از علل عدم مراجعه به روانشناس هزینه‌ها است، افزود: هزینه‌های
پزشکی تحت پوشش بیمه بوده، اما هیچ گاه هزینه‌های روانشناسی
تحت پوشش بیمه قرار نگرفته است. وی ادامه داد: اگر امکان داشت مانند
برخی از کشورها روانشناسی را نیز زیر پوشش بیمه‌ای قرار دهیم،
بسیاری از مشکلات حل می‌شد. این روانشناس با بیان اینکه متاسفانه ما
برای زندگی آگاهی‌های لازم را کسب نکرده‌ایم، تصریح کرد:
کاش زوجین پیش از ازدواج به موضوع مشاوره توجه داشتند. آی
بیان کرد: کاش زوجین در زمان بارداری زن در کنار هزینه کردن
برای جسم جنین خود هزینه مشاوره را نیز پرداخت کند تا کودک پیش از
به دنیا آمدن به درستی تربیت شود. وی اظهار کرد: اسلام دینی است که بر