3962
یکی از موارد تثبیت شغل و تامین روغن مورد نیاز استان توسط شرکت
روغن نباتی جهان است و مشکلات شرکت نخ تایر نیز تا حدوددی حل
شده و توانسته 30 درصد از پارچه تایر مورد نیاز کشور را تامین کند.
استاندار زنجان تصریح کرد: سال گذشته تعداد زیادی از واحدهای
تعطیل استان به چرخه فعالیت بازگشت که در این بین برخی از واحدها
بیش از 10 سال از زمان تعطیلی آن می‌گذشت.این راه‌اندازی‌ها در
سال‌جاری نیز ادامه دارد و اخبار آن باید به اطلاع مردم برسد.
نماینده عالی دولت در رابطه به جاده فرودگاه زنجان، یادآور شد: در
این مسیر، جاده ورودی شهرک صنعتی شماره یک و آرامستان باید
اصلاح شود که نیازمند اصلاح هندسی بلندمدت است، ولی در
کوتاه‌مدت باید روان‌سازی انجام شود تا جلوی تصادفات و تلفات
گرفته شود.
رئیس سازمان صنعت، معدن و تجارت استان زنجان در این جلسه کمیته
کارشناسی تسهیل کار خود را در مرکز و شهرستان‌ها تشکیل می‌دهد و
از ابتدای سال تاکنون 59 جلسه با 143 مصوبه تشکیل شده است.
ناصر فغفوری ادامه داد: 52 درصد مصوبات اجرا شده و 48 درصد آن نیز
در دست اجرا است که نشان از عملکرد قابل قبول ستاد تسهیل و رفع
موانع تولید دارد باید توجه داشت که مصوبات شهرستانی جزو
مصوبات استانی محسوب و مورد پیگیری قرار می‌گیرد.