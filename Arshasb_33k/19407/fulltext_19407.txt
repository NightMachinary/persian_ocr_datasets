19407
و اظهار داشت: در این موضوع مردم و مسئولان به خوبی وارد میدان
شدند و مبارزه کردند و کار بزرگی انجام شد، مقام معظم رهبری هم مردم
را امیدوار و اعلام کردند که باید با ستاد مقابله با کرونا همکاری داشته
باشند.
وی اضافه کرد: از روزی که مقام معظم رهبری فرمودند، نیروهای
مسلح باید وارد میدان شوند ما هم در نیروی انتظامی با قدرت وارد صحنه
شدیم به طوری که در برخورد با محتکران کار بزرگی انجام شد. در
موضوع فضای مجازی که خیلی نگران کننده بود، پلیس فتای ناجا با
بیش از یک هزار و 300 تارنما برخورد کرد و حدود 300 نفر را دستگیر و
عده ای نیز احضار شدند و این فضا به صورت هوشمندانه مدیریت شد .
فرمانده نیروی انتظامی خاطر نشان کرد: در بحث ارائه خدمات به
بیماران، بیمارستان های ناجا و کارکنان به مردم و بیماران خدمت
رسانی کردند و الحمد لله مدیریت شد، ضمن اینکه در فاصله گذاری
اجتماعی نیز حدود 3 هزار نقطه ورود و خروج در کل کشور تحت
کنترل قرار گرفت.
وی اذعان کرد: کنترل اصناف که کار خیلی سختی بود به خوبی انجام
شد و در 12 و 13 فروردین هم واقعاً کار بی سابقه ای با همراهی مردم و
همکاری آنان با نیروهای انتظامی انجام گرفت و امروز هم در رزمایش
مواسات و کمک مؤمنانه اقدامات گسترده ای صورت گرفت.