27536
سلجوقی را بازسازی کرد و آن را مطابق مقتضیات زمانه توسعه داد. او
بود که امپراتوری را از جنگ‌های داخلی و خارجی عبور داد و دولت را
در مواجهه با بحران‌های بزرگ و کوچک سر پا نگه داشت. نامش ابوعلی
حسن بود اما در آن روزگار او را با لقب درباری‌اش یعنی نظام‌الملک
می‌شناختند و در تاریخ هم با همین نام به یاد سپرده شد. به خانواده‌ای
دهقان از اهالی خراسان تعلق داشت و پدرش یکی از کارکنان دولت
غزنوی در آنجا بود. خودش در طوس به دنیا آمد و از همان سال‌های
جوانی، مثل پدر به کارهای دولتی و دیوانی مشغول شد. تحصیل‌کرده
و بسیار باهوش بود و مکر و توطئه را به وقت ضرورت مجاز و مشروع
می‌شمرد. در دوره غزنوی در حد دبیر و منشی دیوان باقی ماند اما در تغییر
و تحولات بعدی و در برهه منتهی به ظهور سلجوقیان، فرصت‌های
تازه‌ای برای خودش ایجاد کرد و سرانجام با خالی کردن زیر پای وزیر
بزرگ (عمیدالملک کندری) جای او را گرفت. حدود 3 دهه وزیر ماند
و با تدابیری که به کار بست و تصمیم‌هایی که گرفت به چنان اعتباری
دست یافت که کمتر وزیری در تاریخ ما به آن دست یافته است. ابن‌اثیر
آن دوره 30 ساله را عصر وزیر بزرگ نظام‌الملک نامید و بنداری
اصفهانی معتقد بود بعد از مرگش همه دیدند که دوام و کارآمدی دولت
سلجوقی نه به هیبت و سایه سلطان، که به تدبیر و کفایت وزیر وابسته است.
نظام‌الملک 77 سال عمر کرد و سرانجام در چنین روزی، در سفر به بغداد