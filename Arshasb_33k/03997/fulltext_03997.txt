3997
افتتاح هفت پروژه گردشگری و صنایع دستی در استان مرکزی
مرزبان 22 مردادماه در نشست مطبوعاتی به مناسبت روز خبرنگار، با
اشاره به آسیب های ناشی از کرونا به صنعت گردشگری استان مرکزی،
اظهار کرد: از اسفندماه 98 و با شیوع ویروس کرونا صنعت گردشگری
جهان و کشور بیشترین خسارت را متحمل شد و استان مرکزی هم این
وضعیت مستثنی نبود.
وی تصریح کرد: تاسیسات گردشگری در این روزها به شدت آسیب
دیدند به طوری که خسارت ها به حدود شش میلیارد تومان رسیده و در
حوزه صنایع دستی نیز 1.5 میلیارد تومان خسارت ایجاد شده است.
مرزبان با اشاره به در نظر گرفتن بسته های حمایتی و تسهیلات کم بهره
برای این صنعت و تاسیسات آسیب دیده و با بیان اینکه تعدادی از
متقاضیان به بانک معرفی شده اند، بیان کرد: متاسفانه کرونا اشتغال در
حوزه گردشگری را به شدت تحت تاثیر قرار داده است. مجتمع های
اقامتی با تعدیل نیرو مواجه شده اند و آژانس های مسافرتی نیز مشمول
تعدیل نیرو شده اند.
وی تصریح کرد: در شرایط کنونی باید رعایت پروتکل های
بهداشتی از سوی مردم به شدت انجام گیرد، ولی متاسفانه مردم همچنان
در اماکن تفریحی و گردشگری حاضر می شوند، پنجشنبه گذشته منطقه
گردشگری بلاغ در شهرستان شازند را مسدود کردیم اما مردم از روزنه