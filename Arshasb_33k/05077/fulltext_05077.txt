5077
به گزارش ایسنا به نقل از روابط‌عمومی اداره‌کل هنرهای نمایشی،
مراسم رونمایی از کتاب «ماندگاران صحنه 2»؛ پرویز پورحسینی به
کوشش منصور خلج، ظهر امروز شنبه 22 شهریورماه با حضور قادر
آشنا مدیرکل هنرهای نمایشی، پرویز پورحسینی، منصور خلج،
مهرداد رایانی‌مخصوص مدیر دفتر پژوهش و انتشارات نمایش
اداره‌کل هنرهای نمایشی، نصرالله قادری سردبیر «ماهنامه نمایش» و
سیدمحسن حسن‌زاده مدیر روابط‌عمومی اداره‌کل هنرهای
نمایشی در دفتر مدیرکل هنرهای نمایشی برگزار شد.
در ابتدای این مراسم قادر آشنا در صحبت‌های کوتاهی گفت: امیر
مومنان(ع) در «نهج‌البلاغه» می‌فرمایند در احوال بزرگان چنان
سیر کرده که گویی با آن‌ها زندگی کرده‌ام. نسل جدید ما باید آگاه باشد
بزرگانی که صاحب اسم و رسم‌اند چگونه به چنین جایگاهی رسیده‌اند
و فراهم کردن مسیر رسیدن به این آگاهی‌، وظیفه اخلاقی، اداری و
سازمانی ماست که باید به آن توجه کنیم.
مدیرکل هنرهای نمایشی در پایان گفت: وجه تمایز جوامع
توسعه‌یافته و توسعه‌نیافته همین قدردانی و توجه به صاحبان فکر و
اندیشه و خرد است.
پرویز پورحسینی نیز در صحبت کوتاهی ضمن مروری بر خاطرات
حضورش روی صحنه، در ارتباط با کتاب «ماندگاران صحنه 2»