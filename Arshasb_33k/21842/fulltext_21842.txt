21842
به گزارش ایسنا، به نقل از خبرگزاری بحرین، حمد بن عیسی آل خلیفه،
پادشاه بحرین مدعی شد، موضع منامه در خصوص حمایت از فلسطین و
حقوق مشروع ملت فلسطین تا دستیابی به صلح عادلانه و فراگیر طبق راه
حل دو کشوری، قطعنامه‌های مشروع بین‌المللی و طرح صلح عربی
ثابت و قاطع است.
او ادعا کرد: بار دیگر تاکید می‌کنیم که تثبیت پایه‌های صلح فراگیر و
عادلانه در منطقه بر راه اندازی طرح صلح عربی تکیه دارد که به هر
وسیله‌ای با برادران و هم‌پیمانان از آن حمایت می‌کنیم و این موضع
علنی ما در بحرین در قبال مساله فلسطین تا زمان تحقق راه حل دو کشوری به
منظور تقویت امنیت و صلح جهانی است.
حمد بن عیسی آل خلیفه در عین حال توافقنامه عادی سازی روابط میان
بحرین و رژیم صهیونیستی را که ماه گذشته میلادی امضا شد، گامی
تاریخی خواند که تاثیری در تحقق صلح و ثبات در منطقه و تقویت
ارزش‌های اصیل برای جامعه بحرین در همزیستی و فضای باز خواهد
داشت!