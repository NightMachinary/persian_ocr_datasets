1780
اجرای پایش معادن سیستان و بلوچستان در دستور کار سازمان زمین
شناسی
به گزارش ایسنا،به دنبال سفر سرپرست‌ وزارت صنعت، معدن و
تجارت و معاونانش به استان سیستان و بلوچستان، تفاهم‌نامه‌
سه‌جانبه‌ای به امضای علیرضا شهیدی معاون وزیر صمت و رئیس
سازمان زمین‌شناسی و اکتشافات معدنی کشور، وجیه‌الله جعفری
رئیس هیئت مدیره و مدیرعامل شرکت تهیه و تولید مواد معدنی ایران و
سازمان صنعت، معدن و تجارت استان سیستان و بلوچستان به ‌امضا
رسید.
دکتر علیرضا شهیدی رئیس سازمان زمین‌شناسی و اکتشافات‌معدنی
کشور گفت: در حاشیه سفر سرپرست وزارت صمت به استان سیستان و
بلوچستان تفاهم‌نامه 3 جانبه میان سازمان زمین‌شناسی و
اکتشافات‌معدنی کشور، شرکت تهیه و تولید مواد معدنی ایران و
سازمان صنعت، معدن و تجارت سیستان و بلوچستان در هفته پنجم
پویش ملی تولید، تداوم امید به امضا رسیده است.
شهیدی افزود: همکاری و تشریک مساعی در تهیه اطلاعات پایه
زمین‌شناسی و انجام مراحل شناسایی، پی‌جویی و اکتشاف عمومی
در محدوده‌های واقع در استان سیستان و بلوچستان متعلق به سازمان
زمین‌شناسی و اکتشافات‌معدنی کشور و پهنه‌های موجود در این