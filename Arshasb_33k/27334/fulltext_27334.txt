27334
تولیدی در این استان 16 و میانگین کشوری 20 نفر است، تصریح کرد:
متوسط میزان سرمایه گذاری در هر واحد صنعتی در این استان یک
میلیارد و 200 میلیون تومان است این در حالی است که میانگین
کشوری 4.2 میلیارد تومان می باشد.
وی خاطرنشان کرد: این اعداد و ارقام نشان دهنده آن است که
واحدهای صنعتی در خراسان شمالی جز صنایع خرد هستند.
مدیر عامل شرکت شهرک های صنعتی خراسان شمالی همچنین با بیان
اینکه 291 واحد صنعتی در شهرک و نواحی صنعتی این استان وجود
دارد، تصریح کرد: از این میان 214 واحد صنعتی بالای 25 درصد
فعالیت می کنند، حدود 40 واحد کمتر از 25 درصد فعال هستند و 51
واحد صنعتی نیز غیرفعال هستند.
وی تاکیدکرد: نگرانی و دغدغه ما تعطیل شدن واحدهای صنعتی است
که زیر25 درصد در حال فعالیت هستند که مبادا تعطیل شوند.
وحدت اظهارکرد: از 51 واحد تعطیل، 14 واحد در جانشین بانک
هستند و 14 واحد نیز در شرف جانشینی بانک هستند.
وی در ارتباط با الحاق فرودگاه بجنورد به منطقه ویژه اقتصادی گفت:
این موضوع از سال گذشته مطرح شده است اما هم اکنون با یک مشکل
مواجه است که فرودگاه بجنورد در داخل شهر قرار دارد و برای الحاق
آن به این منطقه باید موانع قانونی رفع شود.