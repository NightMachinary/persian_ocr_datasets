26453
فراهانی با بیان اینکه کرونا، بحران سراسری و عمیق است که به همان
نسبت پاسخ های سراسری و به موقع می طلبد، گفت: بررسی و مدل سازی
داده ها و انطباق آن با بودجه سال 1399 حکایت از آن دارد که در حوزه
منابع، از مجموع منابع 30 هزار و 574 میلیارد تومانی شهرداری
تهران در خوشبینانه ترین شرایط ما تنها شاهد تحقق 19 هزار و 567
میلیارد تومان خواهیم بود و در محتمل ترین شرایط منابع برابر با 14
هزار و 403 میلیارد تومان تحقق خواهد یافت که این بدان معناست که
کسری بودجه شهرداری تهران در سال 1399 امری انکار ناپذیر
خواهد بود و ما با کسری بودجه بین 32 تا56 درصد مواجه خواهیم بود.
وی افزود: مدل سازی ها نشان می دهد که در حوزه مصارف نیز از
مجموع مصارف 30 هزار و 574 میلیارد تومانی شهرداری تهران،
برابر بودجه مصوب مبلغ 12 هزار و 567 میلیارد تومان صرف هزینه
های اجتناب ناپذیر شامل حقوق و دستمزد و مزایای رفاهی کارکنان و
کارگران، نگهداشت فضای سبز و رفت و روب شهری، پرداخت
جبران زیان سازمانها و شرکت ها، بازپرداخت بخشی از بدهی های سر
رسید شده خواهد شد که شیوع کرونا و هزینه های پیش بینی نشده در
این بخش از جمله ضدعفونی، گند زدائی و تامین اقلام بهداشتی، هزینه
های تحمیلی به صندوق بازنشستگی ناشی از فوت کارکنان و... رقم
هزینه های اجتناب ناپذیر را حداقل به 14 میلیارد تومان خواهد رساند