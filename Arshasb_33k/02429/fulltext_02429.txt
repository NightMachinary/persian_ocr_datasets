2429
دانشگاهی به نمایندگان ارائه شد و آقای طیبی سابقه فعالیت‌های جهاد
دانشگاهی از بدو تاسیس، اقدامات جهاد دانشگاهی در دوران دفاع
مقدس به ویژه فعالیت‌هایی که در حوزه مطالعه، طراحی و ساخت برخی
ادوات نظامی، در حوزه صنایع نظامی و الکترونیک انجام گرفته را
تشریح کرد.
وی با بیان اینکه جهاددانشگاهی اکنون همکاری گسترده‌ای با
مجموعه‌های صنعتی نیروهای مسلح دارد و در حوزه‌های مطالعاتی،
طراحی و بعضا ساخت برخی اقلام فعالیت دارد، اضافه کرد: فعالیت در
حوزه پزشکی و ناباروری، ایجاد مجموعه‌ای پیشرفته و ارزشمند
برای درمان سرطان، ژن درمانی و پوست‌های جایگزین، ساخت
کیت‌های تشخیص مولکولی، سلول‌های بنیادی، گیاهان دارویی
و پیشرفت در حوزه کشاورزی از جمله پرورش ماهی در قفس از جمله
اقدامات جهاد دانشگاهی بود که در گزارش عنوان شد.
این نماینده مجلس یادآور شد: جهاد دانشگاهی در ساخت مته‌های
حفاری، طراحی و ساخت سیستم‌های غبارگیری‌های صنعتی،
طراحی و ساخت هیدرو موتورهای حفاری جهت‌دار و افقی نفت و
گاز، طراحی ساخت الکتروپمپ‌های درون چاهی برای استخراج
نفت، بومی‌سازی دانش فنی، تولید برخی بذرهای کشاورزی
موفقیت‌های خوب و چشمگیری به دست آورده است.