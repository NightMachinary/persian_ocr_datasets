19671
ضرورت استفاده از تکنولوژی برای ارتقای بخش‌ کشاورزی چهارمحال
و بختیاری
حجت‌الاسلام‌والمسلمین محمدعلی نکونام 22 خردادماه در دیدار
جمعی از کارکنان سازمان جهاد کشاورزی
چهارمحال‌وبختیاری، اخلاص در انجام امور در نظام جمهوری
اسلامی را بااهمیت شمرد و اظهار کرد: نتیجه خلوص نیت و اخلاص در
عمل برکت است که خداوند به ما توفیق می‌دهد.
نماینده ولی فقیه در چهارمحال و بختیاری از پیشرفت‌های بخش
کشاورزی در استان قدردانی کرد و افزود: انقلاب اسلامی
پیشرفت‌های قابل توجه علمی در بخش‌های مختلف کشاورزی طی
این سال‌ها داشته است.
وی بر استفاده از علم و تکنولوژی روز برای ارتقای بخش‌های
کشاورزی تأکید کرد و ادامه داد: نباید از تجربیات روش‌های سنتی
در رونق بخش کشاورزی نیز غافل شد و باید برای پیشرفت هر دو را در
کنار هم به کار بست.
حجت‌الاسلام نکونام یکی از مشکلات بخش کشاورزی را
بی‌برنامگی در عرضه درست این محصولات خواند و اظهار کرد:
عرضه محصولات کشاورزی باید مطابق با نیازهای روز مردم باشد تا
کشاورزان با مشکلات فروش محصولات مواجه نباشند.