11461
رعد و برق موجب قطعی برق برخی مناطق شد اما با تلاش شرکت توزیع
برق اهواز در دو ساعت ابتدایی پس از بارش‌ها، اغلب مناطق به شرایط
پایدار برگشتند اما در برخی نقاط همچنان با مشکلات قطعی برق مواجه
هستیم.
وی افزود: زمانی که برق قطع می‌شود پمپ‌های تعبیه‌شده برای تخلیه
آب‌های سطحی و فاضلاب از کار می‌افتند یا دچار نقص فنی می‌شوند،
در نتیجه آبگرفتگی در سطح معابر ایجاد می‌شود.
بن‌عباس با اشاره به این که بارش‌ها تا امشب نیز ادامه خواهند داشت،
گفت: در منطقه سپیدار اهواز همچنان‌ قطعی برق وجود دارد که توزیع
برق اعلام کرده تا دو ساعت آینده این قطعی برطرف می‌شود از این رو
آب‌های سطحی در معابر این منطقه تا اواخر امشب تخلیه خواهند شد.
وی ادامه داد: در منطقه کوی مشعلی نیز به دلیل قطعی برق تا 5 صبح امروز،
سه پمپ تخلیه آب دچار مشکل شدند که هم‌اکنون در حال رفع نقص
هستند و پس از تعمیر اقدامات لازم‌ جهت تخلیه آب در این منطقه نیز
صورت می‌گیرد.