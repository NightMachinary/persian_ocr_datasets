15633
دادگستری ها، اظهار داشت: بعد از رؤسای کل دادگستری ها، عامل
اجرای اکثر بخشنامه های قضایی دادستان ها هستند که نمونه این
اسناد، سند امنیت قضایی است که باید از سوی دادستان ها عملیاتی و بر
روند اجرای آن نظارت شود.
رئیس دستگاه قضا در بخش دیگری از سخنانش با اشاره به نقش دادستان
ها در تولید و ارتقا نظم و امنیت، اظهار داشت: دادستان ها در هیچ یک از
مراحل فرایند دادرسی از کشف جرم تا تحقیق و بازپرسی و صدور
کیفرخواست و دفاع از آن در دادگاه تا اجرای احکام غایب نیستند و در
تمام این فرایند نقش محوری دارند.
رئیسی در عین حال تأکید کرد: دادستان ها باید بیش از پیش به موضوع
پیشگیری از جرم توجه داشته باشند و برای اصلاح مجرمین هم که در
قانون اساسی بر آن تصریح شده اما تاکنون به درستی به آن پرداخته نشده
است، با مسئولان تربیتی و امنیتی و مسئولان زندان ها همکاری کنند.
رئیس قوه قضاییه در بخش دیگری از سخنانش بر لزوم آموزش و نظارت
بر ضابطین قضایی تأکید کرد و با تقدیر از تلاش های ضابطین در کشف
جرم در عین حال گفت: تشخیص جرم با دادستان و قاضی است. دادستان
ها نباید تسلیم ضابطین شوند و از نظر آنها تبعیت کنند بلکه باید با تحقیقات
دقیق درباره پرونده اظهار نظر کنند.
رئیسی بر لزوم نظارت دقیق دادستان ها بر بازداشتگاه ها، تحت نظرگاه ها