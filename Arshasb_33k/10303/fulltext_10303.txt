10303
مراکز گردشگری همچون تالار، باغ تالار، قهوه‌خانه، کافی‌شاپ،
رستوران و سایر مراکز مشابه از تاریخ 16 تیرماه تا اطلاع ثانوی تعطیل
خواهند بود.
سید امین قاسمی مدیرکل میراث فرهنگی، گردشگری و صنایع‌دستی
لرستان نیز در این نشست با اشاره به انجام 3974 مورد بازدید نظارتی در
طی سه ماه نخست سال از مراکز و تأسیسات گردشگری استان افزود:
سلامت مردم و گردشگران در اولویت این اداره‌کل قرار دارد و نظارت و
پایش این اماکن به‌منظور رعایت مصوبات ستاد تشدید خواهد شد.
دبیر ستاد خدمات سفر استان همچنین ضمن تأکید بر برخورد با تورهای
غیرمجاز در استان تصریح کرد: به‌منظور برخورد با این‌گونه تورها
مکاتبات متعددی با دادستان و نیروی انتظامی انجام گرفته است.
همچنین فکوری رئیس جامعه هتلداران استان خواستار بازنگری در
پروتکل‌های بهداشتی مراکز اقامتی با در نظر گرفتن ابعاد فرهنگی،
بهداشتی و اقتصادی شد.
وی عدم استهمال اقساط توسط بانک‌ها را یکی دیگر از مشکلات مراکز
اقامتی استان در زمان شیوع بیماری کرونا دانست.
الیاس محبی رئیس هیات مدیره دفاتر خدمات مسافرتی استان نیز در
این نشست با اشاره به برگزاری جلسه روسای دفاتر خدمات مسافرتی
کشور در لرستان افزود: این جلسه فرصت مناسبی را برای توسعه