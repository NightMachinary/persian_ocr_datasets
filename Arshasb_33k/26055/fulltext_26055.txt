26055
در مناطق مرکزی و جنوبی این شهر به‌صورت ویژه توجه کنیم. وجود
شهرهای مختلف در حاشیه شهر تهران که از نظر زیرساخت‌ها با
کمبودهایی مواجه هستند، می‌تواند این شهرها را از کانون‌های
تهدیدآمیز شهر تهران قلمداد کند.
فرمانده ستاد عملیات مدیریت کرونا در کلانشهر تهران در بخش
دیگری از صحبت‌های خود با تاکید بر اینکه بسیاری از حواشی شهر
تهران در زمینه زیرساخت‌های بهداشتی و درمانی نیز با مشکلات
متعددی مواجه هستند،گفت: نکته دیگری که باید مورد توجه قرار
گیرد جمعیت شناور تهران است؛ به شکلی که تا پیش از شیوع کرونا
ویروس روزانه یک میلیون جمعیت در شهر تهران در حال رفت و آمد
بودند؛ جمعیتی معادل یک یا چند استان کشور علاوه بر این اعضای
شورا و شهرداری با اصطلاح جمعیت آزاد در تهران نیز روبرو هستند؛
جمعیتی که گاهی در برخی مناطق به حدود 600 هزار نفر نیز می‌رسد.
زالی افزود: سکونتگاه‌های غیررسمی شهر تهران بالاترین آمار در
کشور را به خود اختصاص داده و از سوی دیگر میزبانی شهر تهران برای
بیماران سخت درمان است؛ به شکلی که علاوه بر میزبانی شهروندان
تهرانی در بخش‌های درمانی، میزبان بسیاری از بیماران در شرایط
سخت بیماری‌های مختلف از جمله کووید 19 است. لذا با در نظر گرفتن
جمیع این شرایط باید برای تهران برنامه‌های متفاوتی طراحی شود.