12013
امیدواریم طی ماه های آینده این اتفاق بیفتد.
رییس کل دادگستری استان کرمان گفت: شهرداری متعهد شده
بهداشت و نظافت منطقه را جدی تر از گذشته دنبال کند و معابر محدوده
قانونی شهر اصلاح شود زیرا بخشی از منطقه در محدوده قانونی شهر و
برخی در حریم شهر است و شهرداری در محدوده قانونی وظیفه دارد
ساماندهی معابر و نظافت را انجام بدهد.
وی اظهار کرد: بنیاد مسکن و کمیته امداد آمادگی ساخت منزل برای
محرومان را دارند و اراضی دولتی در این منطقه وجود دارد که می شود
ساخت منزل برای افراد نیازمند را انجام داد و افراد را از آلونک ها جابه جا
کرد که شهرداری و راه و شهرسازی و سایر نهادهای مربوطه باید در این
زمینه اقدام کنند و ممکن است یکی دو سال طول بکشد.
موحد بیان کرد: دستگاه های حمایتی باید نیازمندان منطقه را
شناسائی و برنامه های حمایتی را اجرا کنند و با حضور دفاتر تسهیلگری
جلسات مشترک برگزار شود و ما پشتیبانی می کنیم تصمیمات اجرائی
شود و بر زمین نماند.
وی تصریح کرد: استاندار کرمان برای ساماندهی این منطقه(شهرک
صنعتی حاشیه شهر کرمان) اعتباری در نظر گرفته و بستگی به این دارد به
سرعت عمل کرده و زمینه جذب اعتبار در منطقه فراهم شود که در غیر این
صورت اعتبار در جای دیگر هزینه می شود.