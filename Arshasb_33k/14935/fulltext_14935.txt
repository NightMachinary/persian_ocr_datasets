14935
دوهندو، با بیان اینکه دشمنان اسلام می خواهند نمادهای انقلاب
اسلامی را از بین ببرند، گفت: شهدا نمادهای انقلاب هستند و گنجینه
دفاع مقدس را ایجاد کردند لذا دشمنان به هر طریقی و به هر نامی می
خواهد فرهنگ ایثار و شهادت نماند.
رئیس ستاد بازسازی عتبات عالیات گیلان به ماموریت های این ستاد
اشاره کرد و متذکر شد: احداث صحن حضرت زینب(س) در کربلای
معلی و ترمیم گنبد بارگاه ملکوتی اباعبدالله الحسین(ع) و ساخت
صحن حضرت فاطمه زهرا(س) در نجف اشرف سه پروژه مهم ستاد
بازسازی عتبات عالیات استان بوده که با نقش آفرینی گیلانی ها در حال
اجراست.
وی با اشاره به راه های مشارکت در این حرکت معنوی، از اجرای سه
طرح مشارکتی جهت بازسازی عتبات عالیات خبر داد و خاطرنشان
کرد: در حال حاضر طرح «هر گیلانی؛ پنج هزار تومان» اجرا می شود و
مردم به صورت سالانه مبلغ 5000 تومان به حساب ستاد بازسازی
عتبات عالیات واریز می کنند.
دوهندو، از اهدای سند افتخار به مردم خیر در بازسازی عتبات عالیات
خبر داد و عنوان کرد: افرادی که زمین، خانه، ملک و پول به ارزش بالغ بر
150 هزار تومان جهت بازسازی عتبات هدیه کرده اند، سند افتخار
دریافت می کنند.