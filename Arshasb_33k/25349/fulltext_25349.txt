25349
گروه اول بیشتر از خانواده گروه دوم دیده شده است. به بیان دیگر
نگرانی در خصوص فرد مراجعه کننده به روانپزشک با سابقه خودکشی
در خانواده، در مقابل مراجعه کننده بدون سابقه ژنتیکی، بسیار بیشتر
است.
صمیمی اردستانی عنوان کرد: به طور کلی این انتخاب در مواقع
بحرانی در سنین نوجوانی، جوانی و پیری یعنی بالای 65 سال، بیشتر از
سنین دیگر مشاهده می‌شود. همچنین آمار خودکشی در افراد بیکار و
افراد مصرف کننده مواد مخدر یا الکل نیز بیشتر است.
وی در ادامه تاکید کرد: عامل سن، بیکاری و اعتیاد عوامل مستقلی
نیستند؛ به عنوان مثال فرد مصرف کننده مواد مخدر یا الکل، نسبت به
سایر افراد بیشتر دچار اختلال روانپزشکی می‌شوند و همان مشکلی که
آنها را به سمت مصرف مواد یا الکل سوق می‌دهد، ممکن است به سمت
خودکشی نیز سوق دهد. اما اگر فردی دچار اختلالات روانی باشد، با
اعتیاد هم درگیر باشد، با احتمال بیشتری نسبت به فردی که سابقه بیماری
روانی دارد ولی سابقه مصرف مواد ندارد، اقدام به خودکشی می‌کند.
به این افکار دامن نزنیم!
این متخصص اعصاب و روان، بر لزوم توجه به اهمیت توسعه
زیرساخت‌های فرهنگی و آموزشی در پیشگیری گسترده از
خودکشی تاکید و اظهار کرد: افراد باید آموزش ببینند و بدانند ظهور