13516
وی در رابطه با تاریخچه افسانه‌ها گفت: نظر شخصی بنده در رابطه با قدمت
افسانه این است که از روزی که بشر توانست حرف بزند، افسانه هم شروع
شد؛ خیلی پیش از خط و کتابت. تجربیات روزانه را وقتی که شکارگر به
داخل غار می‌آمد و می‌توانست حرف بزند، تعریف می‌کرد و این‌ها کم
کم پیچیده می‌شد و ساختار به خود می‌گرفت.
مودودی تصریح کرد: در چنین شرایطی بود که تجربیات زیسته به
ژانری جذاب تبدیل می‌شود و این ژانر با شاخ و برگی که در داستانش
داده می‌شود، جذاب‌تر هم می‌شود. در این بین عده‌ای از افراد با
استعداد هم پیدا می‌شوند که دهانشان از باقی افراد گرم‌تر است و
جذاب‌تر می‌توانند اتفاقات را نقل کنند. یکی از نویسندگان مطرح
جهانی می‌گوید که چه در بازار، چه در سیاست و چه در مدرسه، پیروزی
با کسی است که داستان را بهتر تعریف می‌کند.
این پژوهشگر ادبیات فولکلور اظهار کرد: وقتی چند افسانه ایرانی را
بازنویسی می‌کردم، متوجه شدم که آن را حکیم نظامی گنجوی و
مولانا در کتب خود دارد و حتی یکی از آن افسانه‌ها گرته‌برداری شده از
ایلیاد و اودیسه بود که این نشان‌دهنده تکثیر خاستگاه‌ها برای
یکدیگر است.
وی افزود: فعلی در تایباد تحت عنوان لمبیدن وجود دارد و من تا
چندوقت پیش فکر می‌کردم که این یک فعل خالص این منطقه است اما