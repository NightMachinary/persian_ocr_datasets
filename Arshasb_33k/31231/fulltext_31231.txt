31231
کشف 501 میلیارد ریال اقلام بهداشتی/ تولید ماسک بهداشتی توسط
پلیس فارس
سردار رهام‌بخش حبیبی سه‌شنبه 19 فروردین در جمع خبرنگاران، با
یادآوری اینکه از ابتدای شیوع کروناویروس، اقداماتی از سوی
پلیس در فارس اندیشیده و اجرایی شده است، گفت: در همین راستا
مأموران پلیس امنیت اقتصادی با همکاری سایر یگان‌های انتظامی
فارس، ضمن انجام اقدامات اطلاعاتی و پلیسی، موفق شدند 69 فقره
احتکار و توزیع خارج از شبکه اقلام بهداشتی را کشف کنند.
فرمانده انتظامی استان فارس افزود: در این زمینه، 31 هزار و 450 عدد
ماسک، 341 هزار و 187 جفت دستکش بهداشتی و مقادیر زیادی
محلول ضد عفونی کننده، ژل ضد عفونی کننده و انواع مواد شوینده
کشف شده است.
حبیبی با بیان اینکه در این خصوص 17 انبار پلمب و 22 دستگاه خودرو
حامل اقلام بهداشتی توقیف شد، ارزش این اقلام را حدود 501 میلیارد
ریال اعلام و خاطرنشان کرد:در این رابطه، 94 متهم دستگیر و با تشکیل
پرونده به مراجع قضایی معرفی شدند.
تولید 2500 عدد ماسک در کارگاه تولیدی پلیس فارس
وی همچنین با اشاره بهبازدید اعضای هیئت مدیره مجمع خیرین
شهرساز و فرهنگ ساز شیراز از کارگاه تولید ماسک فرماندهی انتظامی