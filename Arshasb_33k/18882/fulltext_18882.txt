18882
شناسایی و اقدام قانونی علیه واحدهای بازیافت و تفکیک پسماندهای
پلاستیکی در ری
به گزارش ایسنا زهره عبادتی در این خصوص گفت: در پی شکایت اداره
محیط زیست شهرستان ری علیه سه واحد بازیافت پلاستیک آلاینده در
بخش کهریزک شهرستان ری، دو واحد اقدام به جمع آوری کامل محل
فعالیت خود کردند و یک واحد به دلیل بی توجهی پلمب و مالک آن با رأی
مرجع قضایی به پنج ماه حبس تعزیری همچنین پاکسازی کامل محیط
آلوده محکوم شد.
رییس اداره حفاظت محیط زیست شهرستان ری افزود: با توجه به
فعالیت تعداد قابل توجهی واحد بازیافت پلاستیک و تفکیک ضایعات
پلاستیکی درسطح شهرستان، اداره حفاظت محیط زیست شهر ری
ضمن شناسایی کلیه این واحدها نسبت به طرح شکایت واخذ
دستورات قضایی از مرجع مربوطه اقدام کرده است.
عبادتی تصریح کرد: محیط زیست بزودی نسبت به جمع آوری این
واحدها با همکاری دستگاه قضایی، نیروی انتظامی و بخشداری‌های
سطح شهرستان اقدام خواهد کرد.
وی تاکید کرد: این واحدها علاوه بر آلوده کردن آب و خاک، در
مقاطع شبانگاهی نسبت به پسماند سوزی اقدام می کنند و از این منظر
نقش قابل توجهی در آلودگی شهرستان ری دارند و از طرفی با توجه به