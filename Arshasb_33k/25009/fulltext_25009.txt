25009
دیگری می‌شد. سکانس‌های سختی که زمان فیلمبرداری ساعت‌ها
وقت می‌گرفت به راحتی و به نفع فیلم کنار می‌گذاشت. فکر می‌کنم اگر
سال‌های بعد با تجربه‌ای که به دست آوردم این نقش را بازی می‌کردم این
شکل و شمایل را نمی‌داشت.
تجربه بازی در این فیلم غریب بود، وقتی فیلمبرداری شروع می‌شد در
صحنه غرق می‌شدم و فراموش می‌کردم بخشی از یک فیلم هستم. حس
می‌کنم طبیعی است تماشاگر هم پس از گذشت سال‌ها نسبت به «سفر به
چزابه» چنین نگاهی داشته باشد و با دیدن آن متاثر شود. موقع
فیلمبرداری «سفر به چزابه» در بعضی سکانس‌ها عوامل گریه
می‌کردند، اما تعدادی از همان سکانس‌ها که مخاطب را احساساتی
می‌کرد حذف شدند.
«سفر به چزابه» پروژه دشواری بود. راه دور و لوکیشنی سخت در هوایی
سرد. موقع فیلمبرداری برف زیادی بارید و همه را به دردسر انداخت،
اما کار را ادامه دادیم. با همه این دشواری‌ها به ما خوش گذشت. آقای
ملاقلی‌پور گاهی عصبانی هم می‌شد اما من از او خاطرات خوش به یاد
دادم. حرف‌های خوبی که درباره فیلم می‌زد در ذهنم مانده،
شوخی‌هایش و طنز ذاتی‌اش فراموش نشدنی است.
شیطنت و شوخ طبعی داشت که اگر با شما دوست می‌شد و می‌توانستید
آن بخش جذاب شخصیتش را ببینید فراموشش نمی‌کردید.