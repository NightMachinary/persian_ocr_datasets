11919
ثبت زنجان به‌عنوان سردترین مرکز استان در شبانه‌روز گذشته 
حسین سلطانی در گفت‌وگو با ایسنا، اظهار کرد: طی 24 ساعت گذشته
شهر زنجان با میزان دمای 7 درجه سانتی‌گراد زیر صفر، سردترین مرکز
استان کشور بود. همچنین خیرآباد از توابع شهرستان سلطانیه نیز با
دمای 11 درجه سانتی‌گراد زیر صفر، سردترین منطقه استان زنجان به
ثبت رسید.
وی، دمای فعلی شهر زنجان را 3 درجه سانتی‌گراد زیر صفر اعلام کرد و
افزود: این میزان دما نسبت به روز گذشته در همین ساعت تغییر
محسوسی نکرده است. طی 24 ساعت گذشته چورزق در شهرستان
طارم با 13+ درجه سانتی‌گراد گرم‌ترین نقطه این استان گزارش شد.
این مسئول ادامه داد: بر اساس بررسی نقشه‌های هواشناسی، امروز
شاهد آسمانی قسمتی ابری خواهیم بود که در بعد از ظهر با افزایش ابر و
وزش باد همراه خواهد بود.طی فردا به سبب عبور سامانه نسبتا ضعیفی از
منطقه بارش‌های پراکنده در برخی مناطق پیش‌بینی می‌شود.
بنا به اعلام کارشناس پیش‌بینی اداره‌کل هواشناسی استان زنجان،
کمینه دمای هوا فردا با افزایش موقت همراه شده و سرما و یخبندان در
روزهای آتی ادامه خواهد داشت.
ثبت سفارش تا واردات انواع ماسک پزشکی در 48 ساعت/ امکان تولید 4
میلیون ماسک تا هفته اول اردیبهشت