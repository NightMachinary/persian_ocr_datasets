21573
چک های سرقتی کرده اند.
این مقام ارشد انتظامی با اشاره به متواری شدن متهمان پس از تحویل
خشکبار از مالباختگان، بیان کرد: کارآگاهان با تحقیقات گسترده و
به کارگیری اقدامات پلیسی موفق به شناسایی سرشبکه این باند
کلاهبرداری در منطقه شهر ری استان تهران شدند و با تحت مراقبت قرار
دادن وی در هنگامی که وارد شهرستان ساوجبلاغ شد در یک عملیات
غافلگیرانه نامبرده را دستگیر و به پلیس آگاهی ساوجبلاغ منتقل
کردند.
سردار محمدیان اظهار داشت: متهم در ابتدا منکر انجام هرگونه
کلاهبرداری بود اما با مشاهده مستندات پلیس و روبرو شدن با تعدای از
شاکیان پرونده به ناچار لب به اعتراف گشوده و به کلاهبرداری از طریق
خرید اقلام با چک های سرقتی با همدستی سه نفر دیگر از همدستانش اقرار
کرد.
وی با اشاره به دستگیری هر سه همدست متهم در عملیات های جداگانه
تصریح کرد: ارزش کلاهبرداری این باند حرفه ای 66 میلیارد ریال
برآورد شده است.
فرمانده انتظامی استان البرز در پایان خاطرنشان کرد: شهروندان در
معاملات خود از دریافت چک از افراد ناشناس خودداری کرده و در
صورت دریافت چک حتما آن را از بانک مربوطه استعلام کنند.