11864
وارد چالش گرفتن سهمیه جام جهانی شود. حالا چطور در این فاصله
زمانی اندک، اسکوچیچ با یکی، دو بازی، هم ترکیب اصلی تیمش را
شناخته، هم به دنبال فرصت‌دادن به بازیکنان تازه است و هم در اقدامی
انقلابی در پی جوان‌ کردن ترکیب اصلی تیم ملی! از طرفی مگر انجام چند
بازی در فواصل مشخص، در مرحله انتخابی جام جهانی، آن‌قدر
پرفشار و فرسایشی است که بازیکنان بالای 30 سال نتوانند برایش
کار مثبتی در ترکیب انجام دهند؟ اگر قرار بود باتجربه‌ها مثل لیگ برای
اسکوچیچ در یک بازه زمانی اندک 30 بازی انجام دهند، آن‌وقت حق با
سرمربی بود ولی برای چند بازی قطعا می‌توان از اسکوچیچ خرده
گرفت که زمان بدی را برای پوست‌اندازی در تیم ملی انتخاب کرده
است. نه این که ورود نسل جدید به تیم ملی بد باشد ولی پوست‌اندازی
منطق مشخصی دارد که مهم‌ترین لازمه‌اش داشتن زمان کافی است.
نکته‌ای دیگر، جذاب‌بودن تیم ملی است. هواداران فوتبال تیم ملی را با
ستاره‌های دوست‌داشتنی‌شان می‌خواهند؛ همان‌هایی که در اروپا
می‌درخشند یا در ایران در ترکیب تیم‌های باشگاهی‌شان می‌توانند
مؤثر ظاهر شده و هواداران را به وجد بیاورند. خط‌خوردن آنها،
دورماندن آنها و البته نازکردن آنها به غیر از ساختن تیمی ناشناخته،
کار چندان مثبت دیگری نمی‌تواند در کوتاه‌مدت در پی داشته باشد.
ای کاش آنهایی که تیم ملی را گرفتند و با حرف‌وحدیث سرمربی