12561
محدود یک گروه کوچک و افراطی از شهرک‌نشین‌ها به کار گرفت و
خسارات بزرگی را به اسرائیل وارد کرد. انتظار می‌رود دولت آتی جو
بایدن، رئیس جمهور منتخب آمریکا به اکثریتی که در اسرائیل برای
برقراری صلح تلاش می‌کنند، توجه نشان دهد و آمریکا را به شرایط
سابق خود به عنوان میانجی سازنده راه‌حل تشکیل دو کشور
بازگرداند.
جنتی: آیت‌الله یزدی واقعاً به دنیا  بی‌اعتنا بود
به گزارش ایسنا به نقل از پایگاه اطلاع‌رسانی شورای نگهبان، آیت‌الله
احمد جنتی در خصوص ویژگی‌های شخصیتی حضرت آیت‌الله
محمد یزدی و وجوه مختلف او در دفاع از انقلاب اسلامی گفت: آیت‌الله
یزدی یک عنصر فوق‌العاده‌ای بود؛ یعنی اگر بخواهیم در اقران
خودشان بگردیم و مشابه ایشان را پیدا کنیم، حداقل این است که اگر
نگویم پیدا نمی‌شود باید بگویم کم پیدا می‌شود.
وی افزود: ایشان هم در زمان طلبگی، هم اول انقلاب و هم در ادامه‌ی
انقلاب تا به امروز، یک عنصر فعال، با استعداد، با هوش و انقلابی بوده است.
جنتی با اشاره به پست‌های مختلفی که یزدی داشته و مسئولیت‌های خود
را به درستی انجام داده است، ادامه داد: ایشان در قوه قضائیه، مجلس
شورای اسلامی، جامعه مدرسین حوزه علمیه قم و هرجای دیگری که
مسئولیت داشته یک عنصر برجسته و مورد احترام بوده است.