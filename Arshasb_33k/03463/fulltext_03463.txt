3463
اصفهانیان: هر باشگاهی که در رابطه با داوری نامه بزند جوابش را
می‌دهیم/ مگر مجبورم صحبت کنم!
به گزارش ایسنا، فریدون اصفهانیان درباره حضورش در انتخابات
فدراسیون فوتبال اظهار کرد: برای کارشناسی هیات رییسه ثبت نام
می‌کنم.
او پس از اعلام نامزدی‌اش به عنوان کارشناس هیات رییسه در رابطه با
استفاده از داوران جوان و اعتراض باشگاه‌ها در خصوص ضربه
قضاوت‌های داوری به تیم‌هایشان اظهار کرد: الحمدالله وضعیت
داوری خوب است و تاکنون از داوران جوان استفاده کردیم. چه کسی
این‌ها را می‌گوید؟ هر باشگاهی هم که نامه بزند ما جوابش را می‌دهیم.
سرپرست کمیته داوران در رابطه با انتخاب ناظران و در پاسخ به این
سوال که باید شفاف سازی صورت گیرد، گفت: من درباره این مسائل
صحبتی نمی‌کنم و در رابطه با آنچه که وظیفه ماست صحبت می‌کنیم.
مگر من مجبورم صحبت کنم؟ شما سوال مردم را نمی‌پرسید.
او در پاسخ به این سوال که پس از نامزدی در هیات رییسه باید از سمت
سرپرستی کمیته داوران استعفا ‌دهید یا خیر؟ گفت: کجا چنین چیزی را
نوشته که این کار را انجام دهم؟
اصفهانیان درباره انتخاب داور داربی عنوان کرد: سایت فدراسیون
اعلام خواهد کرد چه کسی داور داربی خواهد بود.