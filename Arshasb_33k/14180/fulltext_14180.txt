14180
کنگره در آینده نزدیک با حضور کلیه کارگروه ها، اجلاسیه ها و کمیته
ها در دستور کار قرار دارد و بخش بزرگی از دستاوردها به نمایش
گذاشته خواهد شد.
وی افزود: رسانه ها طی این چند سال همکاری و همیاری خوبی با ستاد
کنگره داشتند که قابل تقدیر است، اما باید توجه کنیم کار کنگره تمام
نشده و رسانه ها مانند گذشته به همکاری و همیاری خود ادامه دهند.
دستاوردهای کنگره شهدای استان تا سال های زیادی قابل بهره
برداری است و ما به گونه ای برنامه ریزی کردیم که کلیه دستاوردها و
اقدامات کنگره ماندگار باشد و قابلیت استفاده برای آیندگان را
داشته باشد.
کریمی گفت: تشکیل بنیاد تخصصی حضرت امام(ره) در دستور کار
کنگره شهدای استان است و این یک ضرورت است چراکه در استان
حضرت امام(ره) تاکنون کار درخوری برای ایشان انجام نشده، لذا
تشکیل بنیاد امام(ره) در استان یک اقدام جدی در این راستاست.
وی افزود: یکی از بزرگترین دستاوردهای کنگره تکمیل و پیشرفت
بیش از 80 درصدی موزه دفاع مقدس استان است. اینکار بعد از سال ها
توقف، امروز در حال تکمیل است و اگر اعتبارات به خوبی تامین می شد
تاکنون به اتمام رسیده بود. امیدواریم تامین اعتبارات برای تکمیل
این کار بزرگ به موقع انجام شود.