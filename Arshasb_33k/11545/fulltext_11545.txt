11545
توقف وام مسکنی که دیگر کارایی نداشت!
به گزارش ایسنا، صندوق پس انداز مسکن یکم به عنوان یکی از راه حل
های دولتهای یازدهم و دوازدهم برای خانه دار شدن مردم به پایان کار
خود رسید. تسهیلات تا سقف 160 میلیون تومانی پرداختی از محل این
صندوق که 18 خردادماه 1394 راه اندازی شد، تا اوایل سال 1396
حدود 60 درصد قیمت یک واحد 60 متری در تهران را پوشش می داد. اما
حالا اثرگذاری خود را از دست داده تا جایی که این میزان به حدود 9
درصد رسیده است. در واقع با توجه به میانگین قیمت هر خانه در تهران
یعنی 26.9 میلیون تومان، هم اکنون با وام 160 میلیون تومانی با نرخ
سود 8 درصد زوجین می توان در پایتخت حدود 6 متر مسکن
خریداری کرد. البته این تسهیلات از خرداد ماه امسال منقضی شده و
بانک مرکزی تصمیمی برای ادامه حیات و احیای آن نگرفت.
در روزهای اخیر نیز برخی متقاضیان دریافت تسهیلات اعلام کردند
که بانک مسکن، ثبت نام جدید سپرده گذاری در صندوق پس انداز
مسکن یکم را متوقف کرده و این در حالی است که در این زمینه اطلاع
رسانی چندانی صورت نگرفته بود. البته با توجه به تعهد بانک، پرداخت
تسهیلات به متقاضیانی که قبلا نام نویسی کرده اند انجام خواهد شد.
با توجه به افزایش قیمت مسکن که از اواخر سال 1396 کلید خورد، وام
خانه اولی ها اثرگذاری خود را به تدریج از دست داد و به همین دلیل منابع