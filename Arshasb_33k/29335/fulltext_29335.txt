29335
درآمده بودند. امیدها داشتم.»
وقتی هیاهوی کودکان در رودخانه فصلی به سکوت تبدیل شد،
اعضای خانواده هر کدام به سویی دویدند تا بچه‌ها را پیدا کنند اما
خبری نبود. سکوت بود و سکوت. تنها صدای فریاد خودشان در
دینارکلگ طنین‌انداز می‌شد. حالا پدر و مادر عماد 11ساله،
امیرحسن 8ساله، امیرمحمد 6ساله و پارسا 4ساله به سوگ نشسته‌اند و
لحظات مرگ کودکان‌شان را مرور می‌کنند.
پدر و پدربزرگ بچه‌ها با صدایی گرفته، جزئیات آن روز تلخ را به
«شهروند» می‌گوید: «در تب‌وتاب درست‌کردن کباب بودیم که
متوجه شدیم دیگر از بچه‌ها صدایی نمی‌آید. به سمت رودخانه رفتیم.
رودخانه آرام بود اما اثری از بچه‌ها نبود. همه جا را زیرورو کردیم.
هیچی پیدا نکردیم. صدای ضجه‌های دختر و همسرم را هرگز فراموش
نمی‌کنم. پارسا تنها بچه دخترم بود. کاش هرگز در آنجا اتراق
نمی‌کردیم. فیلم آب‌تنی بچه‌ها را هزاربار نگاه کرده‌ام. فیلمی که پیش
از حادثه گرفته بودیم. هر بار که مرور می‌کنم، قلبم می‌ایستد؛ نفسم بند
می‌آید و دوباره نبضم شروع به زدن می‌کند و تکرار و تکرار.» دقایق
خوشی که رنگ ماتم گرفتند. همانجا بود که با هلال‌ احمر تماس
می‌گیرند. امدادگران به سرعت خود را به روستا می‌رسانند.
ساعت 19 و 20 دقیقه روز دوشنبه 15 تیر ماه امدادگران در جریان این