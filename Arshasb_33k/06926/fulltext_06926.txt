6926
بخور نخورهای بیماران کرونایی
با توجه به اهمیت تغذیه در درمان بیماریهای مختلف، اهمیت این
موضوع در بیماران کرونایی هم انکارناپذیر است و این بیماران باید
با توجه به نوع علائم بیماری خود تغذیه مناسبی داشته باشند.
علی اشرف رشیدی کارشناس ارشد تغذیه در این رابطه در گفت و گو با
ایسنا، با اشاره به نقش موثر تغذیه در تمام بیماریها، گفت: تغذیه عامل
مهمی در تقویت سیستم ایمنی بدن است و در همین راستا افراد چه قبل از
بیماری و چه در دوران بیماری باید توجه ویژه ای به تغذیه خود داشته
باشند.
وی افزود: در بحث بیماری کرونا هم توصیه بر این است که افراد پیش از
ابتلا به این بیماری با تغذیه مناسب و استفاده از مواد مغذی سیستم ایمنی
خود را تقویت کرده و احتمال ابتلا به این بیماری را پایین بیاورند.
رشیدی تصریح کرد: مبتلایان کرونا هم باید در طول مدت بیماری
بسته به علائم آن تغذیه مناسبی داشته باشند، در دسته ای از مبتلایان علائم
بیماری به شکل اسهال و استفراغ بروز پیدا می کند و این بیماران باید
مصرف مایعات را افزایش دهند. این دسته از بیماران غذاهایی مانند
سوپ، فرنی و شیربرنج را بیشتر مصرف کرده و از آبمیوه ها و سایر
مایعات در حجم بالا استفاده کنند.
وی تصریح کرد: در شرایطی که بیمار علامت اسهال دارد، بسیاری