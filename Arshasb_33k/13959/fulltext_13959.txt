13959
عزتی با بیان اینکه گاهی پرداختن بیش از حد افراد جامعه به یک مسئله
باعث غفلت از موضوع می‌شود، گفت: دلیل چنین واکنشی این است که
ما انسان‌های خود کارشناس پنداری هستم، افرادی می‌آیند و اظهار
نظرهایی بسیار سطحی، هیجانی و غیر علمی که کاربردی هم نیست
می‌کنند. در چنین شرایطی انگیزه‌ای برای کارشناسان اصلی این
حوزه باقی نمی‌ماند که بخواهد نظر درست و تحلیل واقعی و مفید ارائه
دهند.
وی خاطرنشان کرد: کسانی در باره این حادثه صحبت می‌کنند که در
شرایط بسیار متفاوت با کسانی مثل خانواده رومینا زندگی می‌کنند و
هیچ درکی از محیط، قوانین و فرهنگ خانواده رومینا ندارند.
دیدگاه جوامع مختلف با یکدیگر کاملا متفاوت است و شاید نظر آن‌ها
در مورد غیرت و شرف کاملا با افراد ساکن در استان‌های دیگر ایران
متفاوت باشد.
بی‌توجهی به خرده فرهنگ‌ها باعث شکست قانون می‌شود
مدیر مرکز حمایت از حقوق شهروندی استان اصفهان به قوانین
مختلف گروه‌های اجتماعی اشاره و تصریح کرد: در بعضی مناطق
قوانین حاکم بسیار سهل گیرانه است و معنای واقعی کلمات غیرت و
تعصب را نمی‌دانند، کلماتی مثل دموکراسی و یا دیدگاه برابری
طبقاتی در بعضی مواقع واقعا شعار است و نمی‌توان قاعده کلی برای