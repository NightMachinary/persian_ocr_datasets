20590
که مکانی که به نام خودش است را به نام یک شهید میکند. او قیمت ندارد و
عزیز است و از او درس گرفتم. از بعد فنی هم فکر کنم یک کوچولو در کشتی
سرم کلاه نمی رود.3 یا 4 مربی کاربلد داریم که یکی از آن ها محمد بنا
است. اخلاق من را همه می دانند و اگر کسی بد باشد جلویش می گویم.
دبیر افزود: من پیامک بنا را استعفا نمی دانم. او باید درد دلش را به من بگوید،
اگر به من نگوید پس به که بگوید؟ فدراسیون کشتی خانه محمد بنا و
سایرین است و من این موضوع را ناشی از خستگی او می دانم. این استعفا را
نه در شان بنا می دانم نه در شان فدراسیون. از محمدی هم پرسیدم آیا در
جلسه اتفاقی افتاد گفت نه. اتفاقا پیشنهاد بنا این بود که اردوهای 4 روزه
برگزار شود. واقعا بحثی هم در جلسه نبوده است. نمی دانم شاید بحث بنا
خستگی باشد. اگر پیدایش کردید از خود او بپرسید. او واقعا برای ما
عزیز است.
رییس فدراسیون کشتی که میهمان برنامه دایره طلایی بود، درباره
انتخاب سرپرست انستیتو کشتی گفت: ابتدا جا دارد از یوسفی افشار که
انصافا خیلی قبولش دارم تشکرکنم. او بازنشسته بود و هر کاری کردیم
علی رغم میل ما نشد که به کار ادامه بدهد. او در این یکسال هم کارهای
خوبی انجام داد. مرادی می تواند آن چیزهایی که در ذهنم است را
عملیاتی کند. او کشتی گیر بوده و عضو هیات علمی دانشگاه هم هست و
قطعا می تواند موفق باشد.