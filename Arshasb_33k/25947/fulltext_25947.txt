25947
نویسنده‌ها، شاعران و مترجم‌هایی که بدون هیاهو و تمایل زیاد به
دیده شدن کار می‌کنند، بهتر می‌توانند روی کار خود تمرکز کنند و
در نتیجه کیفیت کارشان هم بالاتر می‌رود. به نظرم باید گذاشت اثر
تولید شده، بیشتر با کیفیتی که دارد یا ندارد، مورد قضاوت
خوانندگان و منتقدان قرار گیرد و نه با تبلیغ خود شخص.
او درباره تبلیغ کتاب توسط مترجمان و نویسندگان هم گفت: این
موضوع چند دلیل دارد؛ دلیل خوش‌بینانه‌اش این است که صاحب اثر
گمان می‌کند که ناشر به قدر کافی تبلیغ نمی‌کند. از طرفی هم سرانه
مطالعه چندان بالا نیست و در نتیجه کتاب‌ها زیاد فروش نمی‌روند.
بعضی گمان می‌کنند بهتر است خودشان هم بخشی از تبلیغات را به دست
بگیرند، چون گمان می‌کنند کتابشان باید مورد توجه واقع می‌شده
اما نشده. هرگز کسی فکر نمی‌کند که دلیل عدم فروش کتابش، خوب
نبودن آن است. من همیشه گفته‌ام که مخاطبان ایرانی بسیار هوشمند و
هوشیار هستند و به خوبی تألیف، و ترجمه و شعر خوب را تشخیص
می‌دهند.
مترجم « و نیچه گریه کرد» و «قطار شبانه لیسبون» در ادامه درباره تبلیغ
نویسنده‌ها از کتاب یکدیگر که ممکن است به شکل بده بستان باشد،
اظهار کرد: این موضوع دو حالت دارد؛ حالت مثبتش این است که فرد
کتاب را می‌خواند، از آن خوشش می‌آید و معرفی می‌کند. شخصاً اگر