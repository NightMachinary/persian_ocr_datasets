27256
منابع دیپلماتیک در اتحادیه عرب اعلام کردند که کشورهای عضو
شورای همکاری خلیج فارس، مصر، اردن، مراکش و سودان با طرح
فلسطین برای محکوم کردن عادی‌سازی امارات با اسرائیل مخالفت
کردند.این منابع اعلام کردند، کشورهای شورای همکاری خلیج
فارس، مصر، اردن، مراکش و سودان مخالف پیش‌نویس قطعنامه
فلسطین بودند و امارات پیش‌نویس جایگزینی ارائه کردکه
کشورهای مذکور، با این پیش‌نویس موافقت کردند.
منابع دیپلماتیک همچنین اعلام کردند، سومالی و دولت مستعفی یمن
مخالفت خود را با این پیش‌نویس امارات اعلام کردند و لبنان، عراق،
الجزائر و تونس موضع بی‌طرفانه‌ای در قبال پیش‌نویس امارات
اتخاذ کردند.
صائب عریقات، دبیرکل کمیته اجرایی سازمان آزادی‌بخش
فلسطین (ساف) دو روز قبل از نشست اتحادیه عرب طی تماس با وزرای
خارجه مصر، اردن و عربستان تهدید کرده بود، در صورتی که قطعنامه
طرف فلسطینی رد شود، تشکیلات خودگردان از اتحادیه خارج
خواهد شد.