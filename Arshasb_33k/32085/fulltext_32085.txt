32085
نماینده مردم بروجرد در مجلس با اشاره به یکی از جلسات مجلس دهم با
مقام معظم رهبری گفت: رهبری در جلسه‌ای فرمودند که
کنوانسیون‌های خارجی در اتاق‌ فکرهای خارجی پخت و پز می‌شود
و برای تحمیل به ما آماده می‌شود. وقتی از مشکلات و نقاط منفی
کنوانسیون‌ها اطلاعات داریم، چرا آنها را تصویب می‌کنیم؟
متأسفانه چند صباحی نگذشته بود که همان مجلس حرف رهبری را زیر
پا گذاشتند.
این عضو کمیسیون اجتماعی با اشاره به سخنان مقام معظم رهبری در
مورد ضرورت کاهش وابستگی به نفت گفت: رهبری در سال 92 گفتند
در چاه‌های نفت را ببندید چرا که اگر دشمن احساس کند به جایی وابسته
هستیم، از همان نقطه به ما ضربه خواهد زد.
وی خطاب به رئیس جمهور و مردم گفت: کشور نیازمند بودجه واقعی
است. اگر مجلس با کلیات موافقت می‌کند، صرفا مشروط به اصلاح
ساختاری بودجه است. ما در بودجه 1399 مالیات برای خودروها و
خانه‌های لوکس گذاشتیم، اما آن را حذف کردند. چرا هنرمندان
نباید مالیات بدهند؟ منظور ما از هنرمندان نویسنده و کتاب فروش و
بازیگر ساده نیست. چرا کسی که کنسرت برگزار می‌کند و صندلی
ردیف اول کنسرت را 100 تا 500 هزار تومان می‌فروشد، نباید
مالیات بدهد؟ آینده ایران، روشن و پرفروغی است. نیمه پر لیوان در