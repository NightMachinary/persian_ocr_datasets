2214
وی ادامه داد: طرح گفت‌وگوی ملی خانواده یک شورای راهبری دارد
که وزارت آموزش و پرورش یکی از مهم‌ترین اعضا و فعال‌ترین
بخش‌های این شورا است. 3 سال پی در پی است که در زمینه گفت‌وگوی
ملی خانواده با وزارت آموزش و پرورش طرح مشترک داریم و
موضوع گفت‌وگو را به عنوان یکی از مهارت‌های مهم ارتباطی
مخصوصا در بعد گفت‌وگوی بین نسلی مورد توجه قرار دادیم.
معاون رئیس‌جمهوری در امور زنان و خانواده در ادامه سخنان خود
خاطرنشان کرد: همچنین وزارت علوم در زمینه گفت‌وگوی
خانواده یکی از گروه‌های هدف ما است که دوره‌هایی را برای
تشکل‌های دانشجویی در زمینه مهارت‌های ارتباطی تحت عنوان
سفیران فرهنگی داشتیم و همینطور با دستگاه‌های دیگر به فراخور
شرایطی که وجود دارد، همکاری‌ها انجام شده است و سعی شده تا
ضرورت پرداختن به مهارت‌های ارتباطی را پیش ببریم.
وی تصریح کرد: خوشحالیم که امروز در تکمیل تصویری که دنبال
شده است، همکاری با کانون پرورش فکری کودکان و نوجوانان را با
توجه به ظرفیت‌های این مرکز و ریشه‌هایی که کانون دارد را ادامه
می‌دهیم. در کنار این موضوع یکی از برنامه‌هایی که با وزارت
آموزش و پرورش با جدیت دنبال شده است، بحث مهارت‌های
زندگی و رفتاری برای کودکان و نوجوانان است و یکی از