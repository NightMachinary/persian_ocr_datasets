9880
تسلیت  لاریجانی در پی درگذشت آیت الله یوسف صانعی
به گزارش ایسنا، متن پیام علی لاریجانی، مشاور مقام معظم رهبری به این
شرح است:
بسم‌الله‌الرحمن الرحیم انا لله و انا الیه راجعون
درگذشت عالم بزرگوار، مرحوم آیت‌الله حاج شیخ یوسف صانعی
رضوان‌الله‌ تعالی علیه را به پیشگاه حضرت ولی عصر ارواحنا فداه، حوزه
های علمیه، روحانیت معظم ، شاگردان و به ویژه خانواده معزز، فرزندان
ارجمند و اخوی مکرم ایشان، آیت الله شیخ حسن صانعی تسلیت عرض
می‌کنم. آن فقیه گرانقدر از شخصیت‌های موثر در مبارزات نهضت
اسلامی بودند که پس‌از پیروزی انقلاب نیز در مسئولیت‌های
گوناگون در قوه قضاییه، شورای نگهبان و حوزه علمیه قم خدماتی
ارزنده ایفا کردند. از خداوند متعال برای آن مرحوم مغفور ، علو
درجات و حشر با اولیای الهی و برای جمیع بازماندگان صبر و اجر
مسئلت می‌کنم. علی لاریجانی مشاور مقام معظم رهبری
تسلیت محمدرضا عارف به مناسبت درگذشت داوود فیرحی
به گزاش ایسنا، متن پیام محمدرضاعارف به این شرح است:
انا لله وانا الیه راجعون رحلت عالم نو اندیش و دین شناس مؤمن و انسان
دوست و استاد ارجمند دانشگاه، حجت الاسلام والمسلمین جناب
آقای دکتر داوود فیرحی ضایعه ای خسارت بار بود. اینجانب سالها