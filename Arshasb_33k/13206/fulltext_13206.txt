13206
به گزارش ایسنا و به نقل از روابط عمومی جهاد دانشگاهی واحد اصفهان،
مدیر مرکز خدمات کشاورزی غیر دولتی مرتبط با زالو در اصفهان با
تاکید بر ضرورت تولید زالو در کشور، گفت: جلوگیری از آسیب به
محیط‌زیست با شکار بی‌رویه و انقراض زالو در طبیعت، اشتغال‌زایی،
گامی موثر در دستیابی به توسعه پایدار، راه‌اندازی با سرمایه کم و
صادرات و کسب درآمد غیر نفتی از جمله مواردی است که ضرورت
تولید زالو را در کشور اثبات می کند.
مرکز خدمات توان افزایی و مهارت آموزی کشاورزی و منابع
طبیعی غیردولتی صنعت زالوی ایران در قالب یکی از پشتیبان های
طرح ملی مشاغل خانگی با جهاد دانشگاهی واحد اصفهان همکاری می
کند.
یکی از طرح‌های در دست اجرای این نهاد در حوزه حمایت از
تولیدات، طرح توانمندسازی اقتصادی زنان سرپرست خانوار
است که بر اساس الگوی مشاغل خانگی اجرا می‌شود. از آنجا که زنان
سرپرست خانوار جز اقشار آسیب پذیر به حساب می‌آیند، این طرح
می‌تواند کمک شایانی به این افراد کند. همچنین در طرح
توانمندسازی، مشاغلی که نیاز به سرمایه اندکی دارند، شناسایی و
حمایت خواهند شد.
حمایت جهاد دانشگاهی مازندران در توانمندسازی اقتصادی زنان 