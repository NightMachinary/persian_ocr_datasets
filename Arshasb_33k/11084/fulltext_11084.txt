11084
تهران هنوز یک شهر در تب و تاب اپیدمیک است
فرمانده ستاد مقابله با کرونا در کلانشهر تهران در خاتمه عنوان کرد:
شهر تهران هنوز یک شهر در تب و تاب اپیدمیک است. باید بدون شتاب و
عجله و با تأنی و برنامه ریزی منظم‌تر و منسجم‌تر به این سمت حرکت کنیم،
چراکه هم مردم، هم اصناف و هم دستگاههای اجرایی آمادگی
همکاری و مشارکت دارند. طبیعی است در تهران باید یک پروتکل
متفاوت دیده شود و تاکید می کنم اینکه ستاد ملی برای تهران
پروتکل‌های متفاوتی دیده، تجلی آن باید در آرایش اداری،
شهری، خدمات و اصناف دیده شود. قطعا فردا جلسه‌ای اضطراری در
ستاد برگزار خواهیم کرد تا زمینه‌ها و مصادیق تاخیر یک هفته‌ای را
پیگیری و بررسی کنیم.
تهرانی‌ها با احتیاط رانندگی کنند
به گزارش ایسنا، مجتبی خالدی با اشاره به بارش برف در شهر تهران گفت:
در خصوص شرایط جوی حاکم در شهر تهران که همراه با بارش برف
است، نیاز است تا شهروندان با رعایت احتیاط کامل علی الخصوص در
تقاطع‌ها رانندگی کنند. در این روزها که مراکز درمانی در حال
خدمت رسانی به مبتلایان به کرونا ویروس است، حفظ سلامت و
رعایت نکات بهداشتی برای کاهش مراجعات به بیمارستانها
ضروری است.