27625
سیل می‌دهند.
وزیر نیرو با بیان این‌که پیش‌بینی‌ها بر این است که تا سال 2050 میلادی
خسارات سیلاب به 23 میلیارد دلار در سال بالغ شود، ادامه داد:
همزمان با رشد و توسعه فناوری‌ها، خسارات سیل نیز در اثر افزایش
شدت سیلاب‌ها ناشی از تغییر اقلیم و نیز گران‌تر شدن تجهیزات
آسیب‌دیده، افزایش می‌یابد.
اردکانیان یکی از بزرگ‌ترین عوارض عمده سیلاب‌ها را شکستن
سدها برشمرد و خاطرنشان کرد: آمارهای جهانی نشان می‌دهد
تاکنون 200 سد بزرگ جهان در اثر سیلاب شکسته شده، سدها در
فرانسه، ایالات متحده آمریکا، چین، اسپانیا، برزیل و هند بوده‌اند و
36 درصد این شکست‌ها بر اثر روگذری آب علاوه بر سرریز در اثر
شدت سیل بوده است.
وی با بیان این‌که همچنین 43 درصد شکست سدها نیز بر اثر ضعف بدنه
سد بوده است، گفت: اقدام‌های زیادی برای پیشگیری در جهان انجام
شده و می‌شود و به‌ازای هر یک واحد سرمایه‌گذاری که برای پیشگیری
انجام می‌شود، چهارواحد از خسارات جلوگیری می‌کند.
وضعیت سیلاب در ایران
وزیر نیرو با اشاره به آمار سیل در ایران، گفت: در ایران و در 52 سال اخیر
که آمار مستند وجود دارد، 9 بارش بیش‌از 300 میلی‌متر ثبت شده