29658
بنفشه امامی‌نیا در گفت و گو با ایسنا اظهار کرد: اگرچه در سال‌های
گذشته همواره نمایشگاه شب یلدا را عمدتا به صورت سراسری و گاهی
به همراه برنامه‌ جانبی برگزار می‌کردیم، اما امسال به دلیل شرایط
بیماریکرونا برپایی این نمایشگاه با هدف جلوگیری از ازدحام مردم
صورت نمی‌گیرد.
وی ادامه داد: علاوه بر موضوع شلوغی، چون در نمایشگاه شب یلدا
مواد خوراکی عرضه می‌شود و مردم نیازمند تست کردن این مواد و در
نتیجه پایین آوردن ماسک خود هستند، به دلیل شرایط بیماری کرونا
هرگونه نمایشگاهی که همراه با عرضه مواد غذایی باشد فعلا متوقف
است.
مدیر امور نمایشگاهی نمایشگاه بین‌المللی کرمانشاه تاکید کرد:
همچنین نمایشگاه شب یلدا زمانی مفهوم دارد که مردم قصد خرید مواد
خوراکی برای دورهمی شب یلدا را داشته باشند که امسال خبری از
دورهمی‌ها نیست.
امامی‌نیا با اشاره به اینکه شیوع بیماری کرونا از ابتدای امسال مانع
برپایی بسیاری از نمایشگاه‌های برنامه ریزی شده در کرمانشاه شده،
یادآور شد: امسال حدود 10 نمایشگاه را از دست دادیم.
وی با بیان اینکه به دلیل شرایط بیماری کرونا برپایی نمایشگاه در نیمه
اول امسال عمدتا تعطیل بود، اظهار کرد: از اواخر شهریور تا مهر ماه