27456
یکی از خط‌های مسیر مهاجرتشان به سمت جنوب دریای خزر و
به‌خصوص تالاب‌های استان گیلان است، پاییز امسال نیز مطابق روند
سالانه این مهاجرت شروع‌ شده است.
پرندگان مهاجر به 37 زیستگاه و تالاب و 270 کیلومتر ساحل این
استان سرسبز مهاجرت می‌کنند که از مهم‌ترین این مناطق میزبان
پرندگان می‌توان به مناطقی مانند؛ تالاب بین‌المللی انزلی، پارک ملی
بوجاق بندر کیاشهر، تالاب امیرکلایه و بارکوسرای لاهیجان،
تالاب استیل عباس‌آباد آستارا، تالاب آق و جوکندان اشاره کرد.
این مهاجران فصل زمستان را در این مناطق می‌گذرانند و بهار
بازمی‌گردند.
حسین علی‌نژاد در گفت و گو با ایسنا گفت: از ابتدای آغاز مهاجرت
پرندگان مهاجر به گیلان تاکنون تعداد اندکی از پرنده ها وراد گیلان
شده‌اند و به تدریج به جمعیتشان افزوده خواهد شد.
وی افزود: اغلب پرندگان مهاجری که تاکنون وارد زیستگاه‌های
استان شده‌اند، از نوع مرغابی‌سانان هستند.
علی‌نژاد با اشاره به اینکه مهاجرت پرندگان تا اوایل فصل زمستان ادامه
دارد، خاطرنشان کرد: سال گذشته 135 هزار و 595 قطعه پرنده مهاجر
در گیلان زمستان‌گذرانی کردند.
رئیس اداره نظارت بر حیات وحش اداره کل محیط زیست گیلان،