8520
و اجازه ندهند ترکیه هم به سرنوشت سوریه مبتلا شود.
بیغش با بیان این که «تاوان سهل انگاری های ما رجزخوانی اردوغان
علیه سرزمین ایران بود» ابراز عقیده کرد: وقت آن رسیده است که قطار
از ریل خارج شده سیاست خارجی را بر جای خود بازگردانیم.
در ادامه قاضی زاده هاشمی نایب رییس مجلس در پاسخ به اظهارات
بیغش گفت: زمانی که می خواهیم از منافع ملی دفاع کنیم، نباید باعث
اختلاف افکنی داخلی شویم، برادران و خواهرانمان از خطه غیور
آذربایجان اولین گروهی بودند که در برابر این اقدام موضع گرفتند و
رسانه ای شد، نمایندگان آذربایجانی در تذکرات خود به این اقدام
انتقاد کرده و بیانیه امروز مجلس نیز را آنها تنظیم کردند که به امضای
سایر نمایندگان رسید، باید در اظهار نظرها جانب انصاف را رعایت
کرد.
وی افزود: درباره اینکه هیات رییسه در این زمینه اقدامی کرده یا خیر
نیز باید گفت ما به این انتقادات عادت کرده و از حق خود عبور کرده ایم،
خدمت ملت بزرگ ایران عرض می کنم نطق هایی که در مجلس ایراد می
شود نظر شخصی نمایندگان بوده و موضع مجلس و نظام نیست،
خواهش می کنم نمایندگان برای صف بندی و دفاع از حقی حقوق دیگر
و شرع را زیر پا نگذاشته و امیدواریم شاهد تکرار چنین اظهارنظرهایی
نباشیم.