6963
بذرپاش: دلیل اصرار دولت برعدم فسخ واگذاری هفت تپه را متوجه
نمی‌شویم
به گزارش ایسنا، مهرداد بذرباش رئیس دیوان محاسبات کشور در
جلسه معارفه حاکم شرع دیوان محاسبات ضمن گرامیداشت و تسلیت
فوت عبداللهی حاکم شرع قبلی، گفت: رحیمی به حکم رئیس قوه
قضائیه برای این جایگاه در دیوان محاسبات منصوب شده است که از
آیت الله رئیسی تشکر می کنیم.
وی گفت: رحیمی 27 سال سابقه خدمت در دستگاه قضا را دارد بنابراین به
اهمیت ساختار دیوان محاسبات واقف است، خانواده دیوان
محاسبات تلاش می کند تا رویه های مالی کشور را اصلاح کند.
بذرپاش ادامه داد: بسیاری از گرفتاری های امروز کشور به دلیل همین
رویه های مالی است و دیوان محاسبات افتخار می کند که با حضور
دادستان، هیات مستشاری، مدیران و پرسنل باتجربه که همگی شأن
قضاوت دارند، به دنبال اصلاح این رویه ها است.
رئیس دیوان محاسبات کشور تاکید کرد: بنای ما در دیوان
محاسبات اصلاح امور و رویه های مالی است و نه تشکیل پرونده. اما
پرونده هایی هم به ضرورت تشکیل می شود که برای تعیین تکلیف به قوه
قضائیه ارسال می شود.
وی با بیان اینکه امروز کشور از کم اقدامی و بی اقدامی بیشتر از خطای