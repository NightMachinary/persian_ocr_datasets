4883
وی با اشاره به لزوم تقویت و گسترش شبکه ملی اطلاعات برای
جایگزینی در شرایط تحریم و تهدید اینترنت توسط آمریکا تصریح
کرد: راهکاری که برای جلوگیری از تهدید توسط کشورهایی مانند
آمریکا به قطع اینترنت وجود دارد، گسترش و راه‌اندازی شبکه ملی
اطلاعات است تا مانند کشورهای کره‌ جنوبی، چین، روسیه و برخی از
کشورهای آمریکای جنوبی خدمات پرکاربرد در کشورمان مانند
ایمیل، پیام‌رسان‌ها، شبکه‌های اجتماعی، شبکه‌های خدمات
ویدئویی، بازی‌ها و... را حتی‌الامکان بومی کنیم.
این تحلیلگر فضای مجازی افزود: در این شرایط اگر هم تهدیدی از
سمت کشورهای دیگر برای شبکه اینترنت ایجاد شود، می‌تواند این
تهدیدها را برای خود به فرصتی تبدیل کند. به طور مثال تهدید آمریکا
روی خدمات چینی حدود چند ماه پیش و تحریم برخی از سرویس‌های
این کشور، تاثیر چندانی بر شبکه این کشور نگذاشت.
تقوی در خصوص وضعیت پیشرفت شبکه ملی اطلاعات در کشور
عنوان کرد: شبکه‌های ملی لایه‌های متفاوتی دارد و اگر تنها از لحاظ
لایه‌های زیرساختی فیزیکی مانند بسترهای مخابراتی و... به این
موضوع نگاه کنیم، تا حدودی این موضوع پیش رفته و وضعیت
مطلوب است.
وی ادامه‌ داد: اگر از لایه‌های بالاتر مانند پلتفرم‌ها، خدمات و... به