29418
چالش‌ها و راهکارهای توسعه صادرات غیرنفتی
به گزارش ایسنا، به نقل از روابط عمومی مرکز پژوهش‌های مجلس
شورای اسلامی، دفتر مطالعات اقتصادی این مرکز در گزارشی با
عنوان «درباره جهش تولید: چالش‌ها و راهکارهای توسعه
صادرات غیرنفتی» آورده است؛
یکی از حوزه‌های مهم و تأثیرگذار بر تولید ناخالص داخلی در کشور،
صادرات غیرنفتی است که می‌تواند از مجاری مختلفی، بر تولید
ناخالص داخلی اثرگذار باشد. گزارش مرکز پژوهش‌های مجلس
می‌افزاید؛ اقتصاد ایران که به‌واسطه درآمدهای نفتی و نوسانات
عمده آن نتوانسته است آن‌گونه که باید بخش غیرنفتی خود را بهبود
دهد، می‌تواند در شرایط تنگنای درآمدهای نفتی از جایگزینی
صادرات غیرنفتی برای جبران صادرات نفتی بهره ببرد و این اقدام از
ضروریات اقتصاد کشور برای گذار به یک اقتصاد سالم و با درآمدهای
پایدار است. برای شتاب بخشیدن به صادرات غیرنفتی باید به ماهیت
ساختار موجود و سپس ایجاد تحول ساختاری در حوزه صادرات
توجه کرد. در شرایط فعلی و با توجه به وجود انواع مشکلات در
صادرات کالا به‌واسطه تشدید تحریم‌ها نمی‌توان انتظار رشد
چندانی را در سال‌جاری برای صادرات غیرنفتی داشت، اما با توجه به
شعار سال مبنی‌بر جهش تولید، دولت می‌تواند اقداماتی را برای تغییر