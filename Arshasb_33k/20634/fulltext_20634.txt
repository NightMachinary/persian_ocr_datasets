20634
زمینه برخورد با این شایعات ضمن اینکه نظارت می تواند نقش مهمی
داشته باشد، شفاف سازی و اطلاع رسانی سریع و به موقع از سوی
متولیان سلامت هم نقش اساسی دارد. ضمن اینکه باید به سمت بالا بردن
سواد رسانه ای جامعه هم برویم تا به این شایعات توجهی نکنند.
وی در بخش پایانی این گفت و گو با بیان اینکه موفقیت در مدیریت
کرونا فراتر از وزات بهداشت است، گفت: وزارت بهداشت یکی از
اجزای مهم این بستر است، اما نباید توقع داشته باشیم یک تنه بتواند این
بیماری را مهار کند. در این زمینه رسانه ها هم نقش بسیار مهمی دارند و
باید بیش از گذشته به میدان بیایند. وزارت بهداشت می تواند محتوا
تولید کند، اما اینکه چه زمانی و چگونه این محتوا منتشر شود با وزارت
بهداشت نیست.
وی گفت: اعتقاد دارم در این زمان باید ارتباط و تعامل بین وزارت
بهداشت و حتی دانشگاه های علوم پزشکی در استانها با رسانه ها بیشتر
شود و به آگاهی بخشی بیشتر به جامعه بپردازند. حتی اعتقاد دارم باید به
تربیت کارشناسان بهداشتی بپردازیم که بتوانند با رسانه ها تعامل
داشته باشند و اطلاعات مورد نیاز را از طریق رسانه ها در اختیار جامعه
قرار دهند.