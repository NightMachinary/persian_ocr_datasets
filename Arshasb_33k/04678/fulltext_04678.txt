4678
درخواست برای برقراری آتش‌بس در لیبی تقویت شود.
قرقاش در ادامه نوشت: با حمایت شورای امنیت ملی آمریکا از طرح
پیشنهادی مصر برای حل بحران لیبی تلاش کشورهای عربی و
طرف‌های بین‌المللی برای برقراری فوری آتش‌بس، عقب‌نشینی
نیروهای خارجی و بازگشت به روند سیاسی تقویت می‌شود.
وزیر مشاور در امور خارجه امارات افزود: با دخالت نظامی گسترده و
نادیده گرفتن حمایت بین‌المللی از راه‌حل سیاسی نمی‌توان
عقربه‌های ساعت را یک قرن به عقب بازگرداند.
او ادامه داد: بی‌تردید نگرانی‌های بسیاری وجود دارند که جامعه
جهانی نمی‌تواند آنها را بپذیرد و در راس این نگرانی‌ها ادامه
درگیری‌هاست. نگرانی مشروعی درباره استمرار گزینه جنگ و صلح
در لیبی در چارچوب نهادهای دولتی آن و مخالفت با مشروعیت‌بخشی
به سلاح‌های گروه‌های شبه‌نظامی تحت پوشش دولت در یک کشور
عربی جدید وجود دارند که تنها راه آن راه‌حل سیاسی است که شامل
حال تمامی گروه‌های لیبیایی باشد.
شورای امنیت ملی آمریکا پیشتر اعلام کرده بود که امیدوار است طرح
پیشنهادی مصر درباره لیبی به توقف تیراندازی‌ها، خروج نیروهای
بیگانه و بازگشت طرف‌های درگیر به میز مذاکرات با تظارتی
بین‌المللی منجر شود.