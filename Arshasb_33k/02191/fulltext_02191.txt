2191
به گزارش ایسنا، روزنامه «شرق» در ادامه نوشت: امسال حداقل
دستمزد کارگران با احتساب حق اولاد و مسکن و ... حداکثر به دو میلیون‌
و 800 هزار تومان رسید در شرایطی که حداقل نیاز یک خانوار برای
تأمین سبد معیشت در همین سال 9 ‌میلیون‌ و 800 هزار تومان محاسبه شده
است.
صرف‌نظر از این اختلاف قابل‌تأمل در میزان درآمد و هزینه یک
خانوار، آنچه باعث تأسف بیشتر می‌شود بی‌عدالتی در توزیع منابع
کشور است؛ به‌طوری‌که طبق گزارش دیوان محاسبات،
شرکت‌های دولتی به مدیران خود 20 تا 52 میلیون تومان به‌طور
متوسط حقوق پرداخت می‌کنند و در برخی شرکت‌ها میزان دریافتی
مدیران از این میانگین بیشتر است.
به‌این‌ترتیب بین حقوق یک مدیر در شرکت دولتی با حقوق یک نیروی
کار در شرکت خصوصی 49‌ میلیون‌ و 200 هزار تومان اختلاف وجود
دارد. از کنار این جمله البته نباید به همین سادگی گذشت. وقتی این
ملاحظه را در نظر بگیریم که تعداد زیادی از مدیران شرکت‌های دولتی
بر اساس روابط خاص بر این صندلی تکیه زده‌اند و نه بر اساس تخصص و
سوابق و وقتی این نکته را در نظر بگیریم که بنگاه‌های بخش خصوصی به
دلیل ضعف توان مالی به نیروهای متخصص و دارای سابقه خود نیز به
اندازه کارگر ساده حقوق پرداخت می‌کنند، این اختلاف