20332
علاقه‌اش به پرسپولیس می‌گوید مشخص است روی سوت داوران
برای بازی‌های استقلال تأثیر می‌گذارد!
با مطرح‌شدن چنین موضوعاتی، رسانه‌ها از فرهاد مجیدی انتقاد
کرده و نوشتند که او بهانه‌جویی می‌کند؛ وگرنه طرفداری سیاسیون
از تیم‌ها در سایر کشورها امری رایج است. فرهاد اما شش روز بعد به
اشتباهش پی برد و گفت که تحت فشار، چنین صحبت‌هایی کرده‌ است؛
«اگر به سه، چهار روز قبل برگردیم، شاید آن حرف‌ها را درباره عراقچی
نمی‌زدم. به‌ هر حال او هم می‌تواند تیم محبوبش را دوست داشته باشد.
تحت فشار بودیم و صحبت‌هایی کردیم اما به هواداران استقلال
می‌گویم که خیال‌شان راحت باشد. این تیم را از نو می‌سازیم و تیمی را
در فصل آینده وارد میدان می‌کنیم که درخور نام و شخصیت استقلال
باشد.» اگرچه فرهاد، عراقچی را از اتهامی که به او زده بود، مبرا کرد ولی
هواداران استقلال بی‌خیال او نشده و با استناد به همین حرف‌ها،
قهرمانی پرسپولیس را زیر سؤال بردند. کار برای معاون وزارت امور
خارجه چنان سخت شد که برانکو ایوانکوویچ، سرمربی وقت
پرسپولیس، تصمیم گرفت از عراقچی حمایت کند. او چند روز بعد از
مطرح‌شدن این حواشی درباره جنجال‌های به‌راه‌افتاده گفت:
«آقای دالیچ، سرمربی تیم ملی فوتبال کرواسی هوادار هایدوک
است، چون در آنجا بازی می‌کرد اما یک ملی‌پوش از هایدوک و سه