29571
چرا رئال مادرید و بارسلونا لالیگا را دیرتر شروع می‌کنند؟
به گزارش ایسنا و به نقل از آس، فصل جدید لالیگای اسپانیا امروز (شنبه)
بدون حضور شش تیم آغاز می‌شود. رئال مادرید، بارسلونا،
اتلتیکومادرید، سویا، ختافه و الچه دیرتر این رقابت ها را شروع می
کنند. برای همه یک دلیل وجود دارد. این تیم ها بازی هایشان را در فصل
گذشته دیرتر از دیگر باشگاه ها به پایان رساند (به خاطر رقابت های
اروپایی یا پلی‌آف). به همین خاطر باید به اندازه دیگر تیم ها زمان برای
آماده سازی داشته باشند و سازمان لیگ بازی هایشان را به تعویق
انداخت.
رئال مادرید یک هفته دیرتر بازی های خود را شروع خواهد کرد و از
هفته دوم به میدان می رود. سفیدپوشان در یک هشتم نهایی لیگ قهرمانان
اروپا بازی کردند و به همین خاطر لالیگا برایشان با دیدار برابر رئال
سوسیداد آغاز می شود.
بارسلونا و اتلتیکومادرید در مرحله یک چهارم نهایی لیگ قهرمانان به
ترتیب برابر بایرن مونیخ و لایپزیگ بازی کردند و سویا تا فینال لیگ
اروپا پیش رفت و قهرمان شد. این سه تیم از هفته سوم در لالیگا به میدان
خواهند رفت‌. از طرفی الچه در پلی‌آف (صعود به دسته یک لالیگا)
حضور داشت. ختافه هم چون در هفته نخست حریف رئال مادرید بود
لالیگا را دیرتر آغاز می کند.