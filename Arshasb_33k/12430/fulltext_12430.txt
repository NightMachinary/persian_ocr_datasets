12430
جشنوارۀ مطبوعات برگزار می‌شود یا نه؟
اصغر مختاری در گفت‌وگو با ایسنا اظهار کرد: بیشتر برنامه‌های
فرهنگی هنری کشور و نه‌تنها کشور، بلکه کل کره زمین به خاطر
ویروس منحوس کرونا به‌هم‌خورده است اما با توجه به اینکه اصحاب
رسانه از اهمیت ویژه‌ای برخوردارند، بر آن شدیم از 17 مرداد که در
تقویم ما، روز خبرنگار نام‌گذاری شده به‌سادگی عبور نکنیم و برای
فراموش‌نشدن فعالیت سترگ این عزیزان، کاری انجام بدهیم.
وی ادامه داد: طی جلساتی که هم در داخل اداره با حضور کارشناسان و
هم بیرون، با حضور اصحاب رسانه داشتیم، به این نتیجه رسیدیم که
حتماً باید برنامه تقدیر از خبرنگاران در روز خبرنگار انجام شود و اگر
امکان برگزاری به شکل حضوری نیست، آن را به‌صورت
غیرحضوری در فضای مجازی برپا کنیم.
معاون امور فرهنگی و رسانه‌ای اداره کل فرهنگ و ارشاد اسلامی استان
اصفهان تصریح کرد: در همین راستا تقدیرنامه‌هایی صادر و از زحمت
کسانی که در پیشانی این حوزه خدمت می‌کنند، قدردانی خواهد
شد.
مختاری دربارۀ آخرین تصمیمات برای برگزاری جشنوارۀ
مطبوعات استان اصفهان گفت: جشنواره مطبوعات احتمالاً
به‌صورت تک‌موضوعی و با تکیه بر مسائل روز اواخر سال جاری