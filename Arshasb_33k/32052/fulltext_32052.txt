32052
باشد و نباید در ارتباط با این پرونده و سایر پرونده‌ها از پیش قضاوتی
انجام دهیم، رسیدگی به این امور بر اساس قانون در اختیار ارگان‌های
مرتبط است.
وی یادآور شد: در حال حاضر ساری به آرامش احتیاج دارد، فعالان
رسانه‌ای شهرستان ساری با درک حساسیت‌های به وجود آمده در این
ارتباط در کنار مسئولان دلسوز واقعی قرار دارند و انتظار داریم که از
گمانه‌زنی‌ها بدون پایه و اساس در ارتباط با انتخاب ساری بپرهیزند.
رضایی با اشاره به نگرانی‌های اعضای شورای شهر ساری نسبت به
اتفاقات ایجاد شده،گفت:به مسئولان شهری و اعضای شورا تاکید
شده که اقدامات نظارتی خویش را تقویت کنند.
فرماندار ساری درباره برخی مباحث مطرح شده در ارتباط با انحلال
شورای شهر ساری و استعفا یکی از اعضا شورا نیز یادآور شد: به هیچ وجه
این موضوع صحت نداشته و همه اعضای شورا با قوت به کار خویش
ادامه داده و بر اساس قانون منتظر تعیین تکلیف پرونده شهردار ساری
هستند.
وی ادامه داد: پرهیز از گمانه‌ زنی‌ها در ارتباط با معرفی افراد به عنوان
شهردار یا سرپرست کمکی است که فعالان رسانه‌ای و فضای مجازی
برای ایجاد آرامش در شهر می‌توانند انجام دهند و این روحیه
همکاری در بین خبرنگاران استان و شهرستان ساری وجود دارد.