6440
بازگشایی اماکن ورزشی در برخی شهرهای گلستان
قاسمعلی برزمینی در بازدید از دفتر خبرگزاری دانشجویان ایران
(ایسنا) استان گلستان در جمع خبرنگاران این خبرگزاری، اظهار
کرد: به دنبال این هستیم که در هفته دولت امسال، پروژه هتل ورزش
گرگان را با حضور مسئولان کشوری و استانی به بهره‌برداری برسانیم.
وی بیان کرد: تلاش داریم تا پایان سال، 15 تا 20 پروژه عمرانی ورزشی
از جمله سالن صدرا بندرگز، سالن تختی بندر ترکمن، سالن‌های
روستایی در برخی شهرستان‌ها، چمن مصنوعی کردکوی،
آزادشهر، کلاله و مراوه‌تپه، خانه والیبال گنبدکاووس و... را به
بهره‌برداری برسانیم.
مدیرکل ورزش و جوانان گلستان بیان کرد: 20 خانه ورزش
روستایی در هفته دولت امسال در سطح استان تجهیز و راه اندازی
خواهد شد.
برزمینی با اشاره به اینکه برخی از شهرهای استان از وضعیت قرمز کرونا
خارج شد، گفت: با تصمیم ستاد استانی مقابله با کرونا، اماکن ورزشی در
شهرهای با وضعیت زرد و سفید با رعایت کامل پروتکل‌های بهداشتی
بازگشایی شدند.
وی خاطرنشان کرد: اماکن ورزشی در شهرهای قرمز همچنان تعطیل
خواهند بود.