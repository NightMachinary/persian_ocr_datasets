23199
رئیس پلیس راهور استان اصفهان به صفوف طولانی مردم اصفهان
برای تعویض پلاک اشاره کرد و گفت: به دلیل تعطیلی یک ماهه این مرکز
افزایش حجم مراجعات طبیعی است، اما از مردم می خواهیم که از
ساعت‌های ابتدایی صبح در این مراکز ازدحام نکنند، بلکه می‌توانند
در ساعت 13 به بعد مراجعه تا از حجم مراجعه کنندگان کاهش یابد.
محمدی اظهار کرد: در گفت و گویی که با مردم داشتیم عده ای از اینکه
مراکز بعدازظهرها هم خدمات دهی دارند، اطلاع نداشتند و از ساعت
های 2 یا 3 بامداد در مرکز حاضر شده و صف های طولانی ایجاد می کنند
که اصلا ضرورت ندارد.
به گفته وی با توجه به شرایط کرونا و ضرورت اجرای طرح فاصله گذاری
اجتماعی، مراجعه کنندگان باید زمان خود را تنظیم کنند و مطمئن
باشند که اگر ساعت 12 ظهر به بعد مراجعه کنند، اصلا نیازی به حضور در
این صف طولانی نیست و در مدت زمان کوتاهتری خدمات دریافت
می کنند.
رئیس پلیس راهور استان اصفهان از مردم خواست تا با توجه به محدود
بودن فضای ارائه خدمات و همچنین پیشگیری از ویروس کرونا و حفظ
سلامت خود، از تجمع در این مراکز اجتناب کنند.
به گفته سرهنگ محمدی فعالیت مراکز تعویض پلاک و شماره‌گذاری
خودروها برابر دستورالعمل جدید وزارت بهداشت و ستاد ملی