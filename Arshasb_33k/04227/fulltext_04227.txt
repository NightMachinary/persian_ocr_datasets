4227
افزایش ظرفیت تولید نفت سعودی به 13 میلیون بشکه
به گزارش ایسنا، امین ناصر، مدیرعامل آرامکوی سعودی که
بزرگترین شرکت نفتی جهان است، تایید کرد این شرکت به طرحهای
خود برای افزایش ظرفیت تولید از 12 میلیون بشکه به 13 میلیون بشکه
در روز ادامه می دهد. این اظهارات باعث نگرانی بازار شده که در حال
حاضر با مازاد ذخایر نفت در جهان روبروست.
همچنین این خبر در شرایطی اعلام شده که اوپک پلاس از ماه مه دور
جدیدی از کاهش تولید را با هدف اشباع عرضه در بازار به اجرا گذاشته
است و عمده بار کاهش تولید بر دوش عربستان سعودی است که
تولیدش در ماههای گذشته را به میزان چشمگیری کاهش داده است.
مسئله این نیست که آیا بازار می تواند بشکه های نفت اضافی که تولید می
شوند را جذب کند بلکه سوال این است که آیا آرامکوی سعودی می
تواند پول بیشتری برای افزایش ظرفیت تولید خود هزینه کند به
خصوص پس از انتشار نتایج مالی سه ماهه دوم که نشان داد سود خالص
این شرکت 73 درصد سقوط کرده است.
امین ناصر در کنفرانسی که با تحلیلگران و سرمایه گذاران پس از انتشار
نتایج مالی سه ماهه دوم داشت، اعلام کرد برنامه هزینه سرمایه آرامکو
برای سال 2021 بسیار کمتر از میزان برنامه ریزی قبلی خواهد بود و
برنامه افزایش ظرفیت تولید نباید روی سرمایه در سال آینده تاثیر