2232
وی ادامه داد: با بررسی‌هایی که انجام شد مشخص شد که خط تلفن در
اختیار فردی دیگری از نزدیکان این خانم قرار دارد که فرزند 19 ساله
این خانم به نام «امید» است.
سرهنگ گودرزی گفت: با هماهنگی دادسرای مبارزه با جرایم
رایانه‌ای متهم اصلی پرونده به پلیس فتا احضار شد و متهم ضمن تأیید
فروش کالاهای بهداشتی در فضای مجازی، مدعی شد که اطلاعی
نداشته که فروش کالا در فضای مجازی به مجوز مرتبط نیاز دارد.
رئیس پلیس فتا به بیان اینکه عدم اطلاع از قانون رافع مسئولیت نیست،
به کاربران فضای مجازی به ویژه کسانی که قصد دارند با ایجاد کانال
اقلام و کالاهایی را بفروشند، گفت: فعالیت در این فضا نیاز به مجوز
فعالیت کسب و کار اینترنتی دارد و افراد باید از طریق مرکز توسعه
تجارت الکترونیک نسبت به تهیه مجوز و فعالیت خود در فضای مجازی
اقدام کنند.