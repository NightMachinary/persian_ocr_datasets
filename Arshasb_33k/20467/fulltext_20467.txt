20467
عضویت 24 هزار نفر در کانون‌های مساجد لرستان
محمد ابدالی‌پور در گفت‌وگو با ایسنا در تشریح فعالیت‌های
کانون‌های مساجد در ایام اوقات فراغت تابستانه، بیان کرد: در حال
حاضر 408 کانون فرهنگی هنری مسجد با عضویت 24 هزار و 140 نفر
در لرستان فعالیت دارند.
وی با بیان این‌که 80 درصد اعضای کانون‌های فرهنگی و هنری مساجد
استان را جوانان در رده سنی 8 تا 21 سال تشکیل می‌دهند، کانون‌های
فرهنگی و هنری مساجد را ظرفیتی بزرگ برای برون‌سپاری
برنامه‌های فرهنگی، هنری و اجتماعی دستگاه‌های اجرایی دانست و
ادامه داد: لازم است عقد تفاهم‌نامه همکاری برای برون‌سپاری
برنامه‌های حوزه اجتماعی به کانون‌های فرهنگی و هنری مساجد
مورد توجه ویژه دستگاه‌های فرهنگی و سایر ادارات قرار بگیرد.
ابدالی‌پور تقویت حمایت‌های فرهنگی و برنامه‌ای از کانون‌های
مساجد را ضروری خواند و اضافه کرد: در کانون‌های فرهنگی و هنری
مساجد تلاش می‌شود از ابزارهای فرهنگی و هنری برای تقویت
فرهنگ دینی و مقابله با آسیب‌های اجتماعی بهره گرفته شود.
مدیر ستاد هماهنگی کانون‌های مساجد لرستان با بیان این‌که نبود
حمایت مالی مهم‌ترین چالش فراروی کانون‌های فرهنگی و هنری
مساجد لرستان است، اظهار کرد: تقویت تجهیزات و حمایت فرهنگی