16436
یادآور شد: رفع مشکلات مردم باید به عنوان یک ضرورت تلقی شود،
می‌توان با مشارکت مردم بسیاری از ناهنجاری‌های اجتماعی را
کاهش داد، وقتی در روستای شیخ‌شبان چهارمحال و بختیاری مردم
84 شهید تقدیم انقلاب اسلامی کرده‌اند، بنابراین می‌توانند با
خطرپذیری و مسئولیت‌پذیری برای حل مشکلات مسئولان را یاری
کنند.
رئیس قوه قضائیه ادامه داد: در این منطقه ظرفیت‌های بسیاری وجود
دارد، اگر از این ظرفیت‌ها به درستی استفاده شود نباید حتی یک نفر تحت
پوشش کمیته امداد باشد، برای گره‌گشایی در حل مشکلات مردم باید
یک برنامه‌ریزی منسجم انجام شود، همچنین برای حل مشکلات مردم
باید دستگاه قضا تصمیم قاطع بگیرد، حوزه قضایی، ثبت اسناد، املاک،
منابع‌طبیعی، محیط‌زیست، سازمان آب و ... باید مشکلات مردم را
برطرف کنند.
وی با بیان اینکه مردم باید گرامی داشته شوند، تاکید کرد: گرامی داشته
شدن مردم در گرو خدمت صادقانه است، از مشکلات چهارمحال و
بختیاری گزارشاتی توسط هیات اعزامی از قوه قضائیه تهیه شده است،
همچنین گزارشات بخش‌های نظارتی به دست من رسیده است و با مسائل
و مشکلات آشنا هستم، طبق این گزارشات کارکنان دستگاه قضایی
باوجود کمبودها کارها را به هنگام انجام دادند.