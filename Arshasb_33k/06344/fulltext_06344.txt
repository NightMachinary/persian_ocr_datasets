6344
بازدید استاندار سیستان وبلوچستان از محلات حاشیه شهر زاهدان 
احمدعلی موهبتی در این بازدید بر شتاب‌دهی در پروژه جمع‌آوری
و هدایت آبهای سطحی در این مناطق تاکید کرد.
وی همچنین با بیان اینکه محلات حاشیه‌ای شهر زاهدان فاقد فضای سبز
هستند، توجه به ایجاد فضای سبز در این محلات را خواستار شد.
استاندار سیستان وبلوچستان یکی از معضلات محله های حاشیه شهرها
بویژه حاشیه شهر زاهدان را تصرف اراضی خالصه شهرداری و منابع
طبیعی؛ ساخت و سازهای غیرقانونی و دپوی نخاله و زباله عنوان کرد.
موهبتی همچنین به رهاسازی فاضلاب‌های خانگی در کوچه ها و
معابر اشاره کرد و ادامه داد: بسیاری از خانه‌های مسکونی در این مناطق
فاقد چاه جذبی می باشند که مدیریت و ساماندهی این موضوع باید به
جد در دستور کار شهرداری و دستگاه های متولی قرار گیرد.
وی مشارکت دادن مردم را در مدیریت محله ها ضروری دانست و گفت:
باید با انتخاب شهردار محله، مشارکت مردم را برای مدیریت این محله
ها جلب کرد تا با ایجاد احساس مسئولیت شهروندی، اوضاع این
مناطق بهبود یابد.
استاندار سیستان وبلوچستان در پایان توجه به موضوعات فرهنگی و
اجتماعی برای ساکنان این مناطق را مورد تاکید قرار داد.
بازدید اعضای کمیسیون اقتصادی از سازمان بورس/ طرح سوال از