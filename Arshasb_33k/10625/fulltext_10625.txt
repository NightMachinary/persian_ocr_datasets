10625
حفظ امنیت، آرامش و رفاه جامعه بهترین سرمایه خود را تقدیم کردند و
امروز وظیفه ماست تا میراث‌دار این خون‌ها و فداکاری‌های بی‌بدیل
باشیم.
مدیرکل بنیاد شهید استان اردبیل گفت: در بین شهدا، شهدایی در مسیر
مبارزه با مواد مخدر و گرفتار نشدن جوانان در دام اعتیاد جان در طبق
اخلاص گذاشتند که ما ضرورت دارد ارج و قرب آنها را بیشتر بدانیم
چرا که امروز سلامت و امنیت جامعه ما مدیون آنهاست.
شاهی افزود: نظام استکباری بعد از پیروزی انقلاب اسلامی با حربه مواد
مخدر سعی کرده تا تباهی و سیاهی را به جامعه ارزشی و دینی ما تزریق کند
در حالی که با هوشیاری و مراقبت نیروهای فداکار انتظامی در عرصه
مبارزه با مواد مخدر سلامت افراد جامعه مورد صیانت قرار گرفته است.
وی در بخش دیگری از سخنان خود خاطر نشان کرد: در عرصه ملی
جمهوری اسلامی ایران با تقدیم چهار هزار شهید و تحمل
خسارت‌های سنگین سعی کرده است تا در حد امکان مبارزه‌ای جانانه با
سوداگران مرگ داشته باشد که این مسیر همچنان با قوت و قدرت ادامه
دارد.
شاهی اضافه کرد: استکبار جهانی تلاش می‌کند تا به اشکال مختلف
انواع مواد افیونی را برای استفاده جوانان ما تبلیغ کند اما هوشیاری
نیروهای انتظامی و مرزبانی مانعی در مسیر تبلیغات سو آنها شده است.