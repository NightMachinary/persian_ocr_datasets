2949
زوجین به فرهنگ طرف مقابل احترام بگذارد و این فرهنگ را به هم
نزدیک کنند. جوانان وقتی با تفاوت فرهنگی زیاد مواجه می شوند،
حتما بررسی و کاوش را بیشتر کنند و از مشاوره قبل از ازدواج کمک
بگیرند.
این روانشناس، عشق را یک بخش مهمی از زندگی مشترک دانست و اضافه
کرد: عشق بسیاری از مسائل را برای جوانان آسان می کند، اما به تنهایی
برای زندگی مشترک کافی نیست، زیرا ازدواج یک تصمیم گیری است و
تصمیم گیری یک فرایند عقلانی محسوب می شود، یعنی در ازدواج
حتی به عشق هم باید با عقل نگاه کنیم.
وی با بیان اینکه عشق نمی تواند حلال همه مشکلات زناشویی باشد،
عنوان کرد: نادیده گرفتن تفاوت های فرهنگی عشق را به هیجانات
منفی مانند تنفر و خشم تبدیل می کند لذا قبل از آشنایی با افراد و عاشق
شدن باید تفاوت ها را ببینیم؛ نه اینکه رابطه را پیش ببریم و وابستگی
شکل بگیرد و عاشق شویم. قطعا اگر آشنایی به درستی صورت گیرد،
احتمال بروز تعارض در زندگی مشترک کم می شود.
فقیرپور، با بیان اینکه امروزه ازدواج با تفاوت های فرهنگی اجتناب
ناپذیر شده است، خاطرنشان کرد: جوانان در شرایطی قرار دارند که با
افراد از فرهنگ های مختلف برخورد می کنند لذا نباید دایره تفاوت
های فرهنگی را خیلی محدود کنیم. همچنین باید قدرت سازگاری