3495
اصلاح قانون اساسی الجزایر اول نوامبر به همه‌پرسی گذاشته می‌شود
به گزارش ایسنا، به نوشته روزنامه فرامنطقه‌ای القدس العربی، صالح
قوجیل، جانشین رئیس مجلس الامه در اظهاراتی گفت، 127 نماینده
بدون هیچ رای منفی به این اصلاحات رای مثبت و یک نفر رای ممتنع داد.
لایحه مذکور با این گام، موافقت پارلمان را در دو اتاق به دست آورد و
حالا باید منتظر نتیجه همه‌پرسی باشد که اول نوامبر برگزار خواهد شد.
مجلس نمایندگان الجزایر روز پنج‌شنبه با اجماع نظر حاضران این
لایحه را تصویب کرده بود.
عبدالعزیز جراد، وزیر اول کابینه امروز، گفت، لایحه اصلاح قانون
اساسی بر تمرکز الجزایر به وابستگی متمدنانه اسلامی، عربی و آمازیعی
تاکید دارد.
جراد افزود: این قانون اساسی مبتنی بر اصلاحات عمیق و مقابله با هر آنچه
است که مغایر با ایجاد کشور قانونمند باشد.
او اشاره کرد: این قانون اساسی اعتبار را به جامعه مدنی بازمی‌گرداند.
این لایحه اصلاحات در شش محور در سایه نتایج کمیته کارشناسان
مامور بررسی اصلاحات قانون اساسی منتشر شد.
باب اول مربوط به اصول کلی جامعه الجزایر، باب دوم درباره حقوق
اولیه و آزادی‌های عمومی و وظایف، باب سوم برنامه‌ریزی و
سازماندهی اختیارات و تفکیک قوا، باب چهارم در رابطه با موسسات