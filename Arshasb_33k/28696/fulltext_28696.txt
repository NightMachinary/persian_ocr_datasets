28696
پشتوانه‌سازی، رویکرد امروز فدراسیون است
علیرضا دبیر بعد از ظهر امروز (22 آبان‌ماه) در حاشیه مجمع سالیانه
هیئت کشتی استان زنجان، در جمع خبرنگاران با بیان اینکه امروز
یکی از رویکردهای اصلی فدراسیون کشتی، اهتمام به
پشتوانه‌سازی در اوزان مختلف است، گفت: متاسفانه در گذشته به این
موضوع اهمیت دوچندانی داده نشده است.
وی با اشاره به اینکه توجه نکردن و اهمیت ندادن به موضوع
استعدادیابی و پشتوانه‌سازی باعث خواهد شد تا جایگزینی برای
قهرمانانی که سال‌ها برای کشتی ایران مدال کسب می‌کردند، نداشته
باشیم، افزود: همین فاصله ایجاد شده باعث خواهد شد تا در مقاطعی،
جایگاه کشتی ایران در مجامع بین‌المللی به خطر بیافتد.
این مسئول با یادآوری اینکه در حال حاضر و با توجه به شرایط کرونایی
که دنیا را درگیر خود کرده است، حضور در رویدادهای مختلف در
هاله‌ای از ابهام قرار دارد، تصریح کرد: در این راستا هر تصمیمی که
کادر فنی تیم‌های ملی اتخاذ کند، فدراسیون کشتی نیز از آن تبعیت
خواهد کرد.
رئیس فدراسیون کشتی از برگزاری دور برگشت رقابت‌های لیگ
برتر به عنوان یکی از برنامه‌های آتی این فدراسیون یاد کرد و ادامه داد: با
توجه به اینکه هنوز در سه وزن کشتی آزاد و فرنگی موفق به کسب سهمیه