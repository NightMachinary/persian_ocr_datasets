7275
وی ادامه داد: در طول این مدت از طریق فضای مجازی تمرینات
ورزشکاران را زیر نظر داشتیم و به صورت مداوم برنامه بدنسازی و
حرکات تکنیکی را به آنها ارائه دادیم تا آمادگی ملی پوشان با مشکل
مواجه نشود.
بهمن رضایی سرمربی تیم ملی پارا دوومیدانی نیز خاطرنشان کرد:
ورزشکاران ما برای تمرینات تخصصی خود به فضای باز نیاز دارند و ما
اگر بتوانیم در استان هایی که وضعیت آنها سفید است با رعایت پروتکل
های بهداشتی و دستورات ستاد مبارزه با کرونا این فضا را ایجاد کنیم
می توانیم به افزایش آمادگی ملی پوشان کمک کنیم.
آقاکوچکی سرمربی تیم ملی بسکتبال با ویلچر مردان در این نشست
خاطرنشان کرد: برنامه تمرینی را تنظیم کردم که می تواند در این
روزها برای افزایش آمادگی ورزشکاران بسکتبال با ویلچر مناسب
باشد که این برنامه بعد از هماهنگی با مسئولان فدراسیون از طریق فضای
مجازی در اختیار بازیکنان قرار خواهد گرفت.
رواسی سرمربی تیم ملی پارا وزنه برداری ضمن بیان این که انتظارات از
این تیم بالا است، اظهار کرد: شرایط تیم در حال حاضر به دلیل نبود
اردوهای متمرکز متوسط است که در صورت آغاز اردوها می توانیم با
تمرینات مناسب شرایط ملی پوشان را به سطح ایده آل نزدیک نماییم.
امیری سرمربی تیم ملی پارا تیراندازی عنوان کرد: پیش از شیوع