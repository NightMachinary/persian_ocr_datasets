13378
دیده نشده است و یک دغدغه جدی به شمار می‌رود. وقتی سرپرست
خانواده زندانی می‌شود آسیب‌های اجتماعی متعددی گریبان
خانواده زندانی را می‌گیرد در حالی که هیچ گناهی هم ندارند.
وی با تقدیر از فعالیت سازمان‌های مردم نهاد و موسسات خیریه‌ای که در
راستای حمایت از خانواده زندانیان تلاش می‌کنند، افزود:
دستگیری از اقشار آسیب پذیر و نیازمند جزو مبانی دینی و برگرفته از
ارزش‌های اسلامی است و خوشبختانه فرهنگ انفاق که برگرفته از
دستورات الهی و مکتب اهل بیت(ع) است در جامعه ما به خوبی نهادینه
شده است.
حجت‌الاسلام موسوی با اشاره به اینکه امسال شیوع ویروس کرونا
اجازه برگزاری جشن گلریزان با هدف آزادسازی زندانیان و کمک به
خانواده زندانیان را نداد، گفت: انتظار می‌رود که رسانه‌ها در این
حوزه به طور جدی و فعالانه عمل کنند. گرچه مردم استان مرکزی در این
زمینه خوش درخشیدند، اما به قدری مشکلات زیاد است که نیاز به کار و
تلاش بیشتری است.
وی تصریح کرد: باید مشکلات زندانیان و خانواده های آنان به خوبی
منعکس شود و همه دغدغه ما این باشد که بتوانیم حداقل یک زندانی را
حتی زندانیان کیفری با جرایم سنگین را آزاد کرده و به آغوش
خانواده برگردانیم.