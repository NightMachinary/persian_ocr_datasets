19497
صعود چلسی و منچسترسیتی در جام حذفی انگلیس 
به گزارش ایسنا، در ادامه دیدارهای مرحله سوم جام حذفی انگلیس
چند دیدار برگزار شد که در یکی از بازی‌ها چلسی توانست با 4 گل
مورکامب را شکست دهد.
میسون مونت، بازیکن جوان چلسی توانست گل اول تیمش را به ثمر
رساند. در ادامه تیمو ورنر به روند گلزنی برگشت و توانست گل دوم را به
ثمر رساند. هودسون اودوی نیز زننده گل سوم تیمش بود و کای
هاورتز گل پایانی بازی را برای آبی‌های لندن به ثمر رساند. با این نتیجه
فشار از روی فرانک لمپارد برداشته شد و او توانست بعد از هفته‌ها ناکامی
پیروزی را همراه تیمش جشن بگیرد. در دیگر دیدار منچسترسیتی با 3
گل بیرمنگام را شکست داد. برناردو سیلوا، هافبک پرتغالی 2 بار و فیل
فودن برای سیتی گلزنی کردند تا سیتی نیز به مرحله بعدی این رقابت‌ها
راه یابد.
پیش‌تر نیز تیم‌های آرسنال مدافع عنوان قهرمانی، اورتون،
لسترسیتی، منچستریونایتد و لیورپول توانسته بودند با شکست
دادن حریفان‌شان راهی مرحله بعدی جام حذفی انگلیس شوند.
لیدزیونایتد تیم لیگ برتری نیز برابر کرالی تاون با 3 گل شکست خورد
تا لیدزیونایتد از حذف شده‌های بزرگ این مرحله از رقابت‌ها لقب
گیرد.