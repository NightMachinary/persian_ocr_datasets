31835
طاحونه‌بان اظهار کرد : علاوه بر سه شرکت تعاونی، حدود 20
پیشتیبان مشاغل خانگی نیز داریم که هر کدام 10 الی 20 نفر را تحت
پوشش دارند که این افراد بافندگان فرش در حوزه مشاغل خانگی را
پوشش می‌دهند.
وی فروش و بازاریابی را یکی از عمده‌ترین مشکلات فرش دستباف
برشمرد و مطرح کرد: درست است که شیوع ویروس کرونا روی اکثر
مشاغل تاثیر منفی گذاشته‌ است و فرش دستباف هم از این امر مستثنا
نبوده، اما بازاریابی و فروش یکی از مشکلات عدیده فرش دستباف
شهرستان است.
طاحونه‌بان تصریح کرد: برای بهبود بازار فروش اقدامات خوبی هم
انجام شده از جمله اینکه سعی شده طرح‌ها به‌روز شده و بر اساس سلیقه
مشتری طراحی شوند، اما بازاریابی هنوز هم جا برای کار بسیار دارد.
وی بحث بیمه قالیبافی را از مشکلات مهم بافندگان عنوان کرد و افزود:
از اواخر سال 92 سازمان تامین اجتماعی بافندگان جدید را تحت
پوشش بیمه قرار نمی‌دهد که در این زمینه پیگیری‌هایی شده،‌ اما این
پیگیری‌ها هنوز به جایی نرسیده‌ است.
وی همچنین نبود تسهیلات با بهره‌ کم برای بافندگان و مشکل تامین
مواد اولیه مرغوب را از جمله سایر موانع و چالش‌هایی دانست که در
حوزه فرش دستباف با آن رو به رو هستند.