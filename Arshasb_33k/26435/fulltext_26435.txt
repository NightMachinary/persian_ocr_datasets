26435
هشدار سازمان ملل درباره توقف کمک‌رسانی به میلیون‌ها یمنی ظرف
چند هفته آتی
به گزارش ایسنا، به نقل از دوویچه وله، دفتر هماهنگی امور انسانی
سازمان ملل در حساب کاربری خود در توییتر هشدار داد: بدون
حمایت مالی فوری، ارسال کمک‌های نجات‌بخش برای میلیون‌ها
یمنی ظرف چند هفته آتی متوقف خواهد شد و این امر آنها را در معرض
خطر گرسنگی قرار می‌دهد.
دفتر سازمان ملل در ادامه اعلام کرد: در حال حاضر 20 میلیون یمنی از
نبود امنیت غذایی رنج می‌برند، باید میلیون‌ها انسان را در یمن نجات
داد و ما باید الان کاری انجام دهیم.
لیز گراندی، هماهنگ‌کننده امور بشردوستانه سازمان ملل پیشتر
هشدار داده بود: برنامه‌های کمکی که شامل فاضلاب شهری،
خدمات بهداشتی و غذا است به دلیل کمبود بودجه متوقف می‌شوند و به
نظر می‌رسد شرایط اقتصادی تقریبا وحشتناک است. کمبود سوخت
خطر قطع برق، آب و تعطیلی زیرساخت‌هایی همانند بیمارستان‌ها را به
دنبال دارد.
گراندی در ادامه اظهار کرد: به کشتی‌های حامل مواد غذایی که
می‌توانند جان انسان‌هایی را نجات دهند، اجازه ورود داده نمی‌شود
و ارزش پول با سرعت رو به کاهش است، همچنین پول‌های بانک