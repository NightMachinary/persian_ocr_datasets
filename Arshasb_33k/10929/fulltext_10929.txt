10929
تمدید قرنطینه سراسری در مجارستان
به گزارش ایسنا، به نقل از خبرگزاری رویترز، ویکتور اوربان،
نخست‌وزیر مجارستان اعلام کرد که به دلیل شیوع بی سابقه‌ی کرونا و
جلوگیری از گسترش هرچه بیشتر این ویروس، قرنطینه‌ی سراسری در
کشور تا مدت زمان نامشخص تمدید شده است. او از شهروندان
خواست تا با وجود نزدیک شدن به تعطیلات عید پاک قوانین قرنطینه و
دستورات بهداشتی را رعایت کنند.
مجارستان تاکنون 980 مورد ابتلا به کرونا و 66 مورد فوت را به طور
رسمی گزارش کرده است؛ اگرچه دولت به کمتر بودن آمارها از شمار
واقعی مبتلایان و قربانیان اذعان کرده است.
ماه گذشته دولت مجارستان با اعلام قرنطینه سراسری از شهروندان
خواسته بود تا در خانه‌هایشان بمانند اما طبق تاریخ اعلام شده، این
قرنطینه در آخر هفته و روز عید پاک به اتمام می‌رسید.
نخست وزیر مجارستان هم‌چنین گفت: دولت به منظور کاهش شمار
مبتلایان و قربانیان در کشور مسأله نیاز به قرنطینه را هر هفته مورد بررسی
قرار می‌دهد.
او افزود که دولت به شهرداری‌ها این اجازه را داده است که در صورت
لزوم برای جلوگیری از گسترش هرچه بیشتر کرونا اقدام به اعمال
محدودیت‌های خاص کنند.