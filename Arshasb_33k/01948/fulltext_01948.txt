1948
وی افزود: با این طرح در پی شناسایی فعال افراد کرونامثبت هستیم و
پس از آن به کمک تیم های خود به ازای هر فرد مبتلا، 10 نفر از افراد در تماس
با آنان را نیز شناسایی کرده و با استفاده از ظرفیت نیروی بسیج، آنان را
نسبت به اعمال قرنطینه مجاب می کنیم و در مدت متعارف مورد نیاز، بر
رفتار آنان مبنی بر رعایت قرنطینه نظارت خواهیم کرد و بر این اساس با
اجرای این طرح ظرفیت نظارتی ما افزایش یافته است.
سخنگوی وزارت بهداشت، درمان و آموزش پزشکی ادامه داد: وی
گفت: خروجی اجرای طرح شهید سلیمانی افزایش تست های کرونا و
کاهش تعداد افراد کرونامثبت بوده است.
وی با اشاره به اینکه طرح شهید قاسم سلیمانی طرح بسیار خوب و اوج
پختگی مراقبت بهداشتی است، گفت: این طرح، چیزی است که در
آینده به آن نیاز خواهیم داشت.
وی ادامه داد: به هر حال بیماری می رود، مردم واکسینه می شوند اما
ممکن است بیماری واگیر دار دیگری شیوع پیدا کند و در دل این طرح
به دنبال هدف هر خانه یک پایگاه سلامت هستیم.
دکتر لاری تصریح کرد: به دنبال آن هستیم که از هر خانواده یک سفیر
سلامت داشته باشیم و بعدها خود خانواده ها مطالبه گر بحث سلامتی
خود باشند.