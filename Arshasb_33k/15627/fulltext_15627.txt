15627
خواسته مردم استان چهارمحال و بختیاری از نخستین ساعات
حضورم در این استان، اتخاذ تصمیم عادلانه برای موضوع آب بوده
که البته مورد تاکید ما هم هست.
وی درباره انتخاب روستای شیخ‌شبان به‌عنوان اولین مقصد سفر خود
در این استان بیان کرد: این روستا بالاترین نمره را از دوران دفاع مقدس
کسب کرده است و وظیفه خود دانستم که به روح شهدای والامقام این
روستا و ایثارگران ادای احترام کرده و به درد و دل این مردم فهیم گوش
دهیم.
رئیس دستگاه قضا مشکل مردم روستای شیخ‌شبان را مرتبط با رای
صادره از سازمان منابع طبیعی عنوان و اظهار کرد: شورایی با حضور
مسئولان منابع طبیعی، محیط زیست و دادگستری باید در ظرف زمان
سه‌ماه تشکیل شود و تنها سقف سه ماه برای رسیدگی به این امر در نظر گرفته
شده است، مردمی که نسبت به این کشور ادای دین کرده‌اند باید به
مطالباتشان رسیدگی شود و به فرموده رهبر معظم انقلاب هیچ مشکلی در
این کشور وجود ندارد که قابل حل نباشد.
رئیسی با بیان اینکه 15 تیم کارشناسی پیش از این سفر مسائل و مشکلات
این استان را بررسی کرده‌اند، گفت: تصرف اراضی، موضوع آب،
تولید و احیای برخی کارگاه‌های تعطیل‌شده و شرکت‌های خصوصی
از مهم‌ترین مسائل مهم این استان است.