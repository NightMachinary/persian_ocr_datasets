5548
انهدام پاتوق یک شرکت هرمی در مرکز تهران/ 18تن دستگیر شدند
به گزارش ایسنا، سرهنگ جلیل موقوفه‌ای درحاشیه دستگیری
اعضای این شرکت هرمی گفت: مدتی قبل و به دنبال اخذ گزارش های
مردمی درمورد رفت و آمد مشکوک چند جوان به یک منزل مسکونی در
منطقه رودکی، رسیدگی به موضوع در دستورکار ماموران
کلانتری قرار گرفت.
وی با بیان اینکه در بررسی های اولیه،گزارش ها تایید شده و به همین
منظور این خانه تحت مراقبت پلیسی قرار گرفت، گفت: در جریان این
بررسی ها مشخص شد چند جوان اقدام به اجاره این منزل مسکونی کرده
ودر آن اقدام به برگزاری کلاس و عضو گیری برای یک شرکت هرمی
کرده‌اند که در همین راستا هماهنگی های لازم با مقام قضایی انجام شد.
رییس پلیس پیشگیری تهران بزرگ با اشاره به حضور ماموران در محل
گفت: ماموران کلانتری با حضور در این ساختمان، 18 فرد حاضر در
این محل را که از اعضای یک شرکت هرمی بودند دستگیر و به مقر انتظامی
منتقل کردند. همچنین محل نیز مورد بازرسی قرار گرفت که در جریان
آن تعداد زیادی جزوه آموزش مربوط به شرکت های هرمی، دو
دستگاه رایانه، دو دستگاه لپ تاپ و کلیپ ها و تصاویری از زندگی مرفه
و ... که برای اغفال اعضای جدید ساخته شده بود، کشف و ضبط شد.
موقوفه‌ای با اشاره به انجام بازجویی از متهمان دستگیر شده، گفت: این