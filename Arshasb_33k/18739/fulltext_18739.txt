18739
کرونا از حالت قرمز به نارنجی بهبود پیدا کرد.
وی ادامه داد: در حوزه منع رفت‌وآمد این طرح به‌ خوبی اجرایی شد و
تعداد کمی از شهروندان از قوانین تخطی کردند در بعضی روزها این
قانون تا 98 درصد به‌ وسیله همشهریان رعایت شده بود.
سرپرست فرمانداری شهرستان قوچان با تأکید بر ادامه محدودیت
تردد بین‌شهری و منع تردد پلاک‌های غیر بومی در این شهرستان، گفت: با
توجه به اینکه وضعیت شهرستان نارنجی شده است برخی از
محدودیت‌ها کاهش پیدا کرده و مشاغل گروه دوم همانند گروه یک
می‌توانند در ساعتی که برای آن‌ها تعیین‌ شده است، فعالیت کنند.
وی از پلمب یک تالار پذیرایی به دلیل تخلف و بازگشایی خودسرانه و
اقدام به برگزاری مراسم عروسی در این واحد پذیرایی خبر داد و افزود: با
صاحب این تالار پذیرایی و عوامل برگزاری این مراسم برخورد و
تالار پلمب شد و در حال حاضر پرونده قضایی آن در حال رسیدگی
است.
رضازاده مقدم اظهار کرد: از ابتدا شیوع ویروس کرونا حدود 190
نفر بر اثر ابتلا به این بیماری فوت کردند که از این میان حدود 170 نفر از
شهروندان ساکن در شهرستان بودند و بقیه اصالتاً قوچانی بودند ولی
در شهرهای دیگری ساکن بودند و بنا به خواسته خود در قوچان به خاک
سپرده شدند.