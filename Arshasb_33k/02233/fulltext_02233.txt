2233
اخذ مجوز برداشت آب برای 99 روستا از تونل قمرود
دکتر محمد خدابخشی در گفت‌وگو با ایسنا اظهار کرد: آبرسانی
قمرود یکی از پروژه‌های بزرگ آبفا کشور و مورد توجه و اهمیت مردم
شهرستان الیگودرز است.
وی ادامه داد: با توجه به اینکه در سال‌های قبل پروژه انتقال آب قمرود در
شهرستان الیگودرز اجرا و لطمات زیادی به مردم این دیار وارد کرده
بود در بحث آب شرب با مشکل کم‌آبی و بی‌آبی مواجه شدیم و هم
تاثیراتی منفی روی محیط زیست و اکوسیستم منطقه داشت.
نماینده مردم الیگودرز در مجلس شورای اسلامی گفت: به خاطر این
پروژه مردم الیگودرز گلایه‌های زیادی داشته و از مسئولین استانی و
نمایندگان این مطالبه را داشتند که این خسارات جبران شود.
خدابخشی با بیان اینکه یکی از مطالبات به حق مردم بویژه روستاهایی
که در محدود پروژه قمرود واقع شده تامین آب شرب بوده است،
افزود: مطالبه این روستاها که با تانکر آبرسانی می‌شوند این است که از
همین آب پروژه قمرود به عنوان مردمی که در این منطقه و سرچشمه
تامین کننده آب بودند استفاده کنند.
وی عنوان کرد: در این راستا جلساتی با وزارت نیرو برگزار شد و موفق
شدیم مجوز برداشت آب برای 99 روستا از تونل قمرود را بگیریم.
نماینده مردم الیگودرز در مجلس شورای اسلامی بیان کرد: مجوز