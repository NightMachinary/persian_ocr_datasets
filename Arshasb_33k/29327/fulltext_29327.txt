29327
پیوندهای همدلانه، جایگزین پیوندهای فیزیکی/ کرونا منتظر
غافلگیری ما در شب یلداست
دکتر رضا علیزاده در گفت وگو با ایسنا، کنار هم بودن را نیاز ذاتی بشر
دانست و اظهار کرد: نیاز به خانواده نیاز غریزی بشر است و انسان بعد از
تولد اولین جمعی را که تجربه می کند، خانواده است.
وی با بیان اینکه بسیاری از نیازهای روانی و معنوی انسان با بودن در
خانواده و قرار گرفتن در جمع مرتفع می شود، خاطرنشان کرد:
میهمانی ها،دورهمی ها، جشن ها،سوگواری ها و مناسبت های ملی و
مذهبی بهانه ای برای دور هم جمع شدن و دیدار تازه کردن افراد است.
این جامعه شناس، بودن در جمع خانواده و دوستان و آشنایان را روشی
برای فرار کردن از مشکلات روزمره دانست و تصریح کرد: در این میان
مناسب های سنتی و فرهنگی جایگاه ویژه ای دارند و نسل به نسل منتقل
شده اند و به نسل های آینده خواهند رسید.
علیزاده، عید نوروز و شب یلدا و چهارشنبه سوری و... را از جمله سنت
های دیرپای مردم ایران دانست و افزود: این مناسبت های فرهنگی
سالی یک بار برگزار می شوند و بزرگداشت آنها بیشتر جنبه احیای سنت
دارد. در واقع انسان سعی می کند سنت های دیرپای خود را با دور هم
جمع شدن و خوردن غذاهای خاص و سرودن اشعار باستانی احیا کند.
وی با بیان اینکه حدود 10 ماه از شیوع بیماری کرونا در کشور ما می