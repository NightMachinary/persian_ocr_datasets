6431
کردن پیشگیری بر و درمان تاکید کردند. بدون تردید برگزاری
مراسم های شب قدر و ایجاد امکان برای دعا و نیایش با پروردگار در این
شب‌ها در این مبارزه ملی با کرونا موثر خواهد بود.
وی گفت: صدا و سیما با همکاری وزارت بهداشت برای پوشش و پخش
زنده برنامه‌های شب قدر تدابیری اندیشیده اند تا مردم از این مراسم‌ها
که به صورت محدود و با رعایت دستور العمل های بهداشتی برگزار
می‌شود، استفاده کنند.
تبادل زندانی بین ایران و آمریکا نیازی به مذاکره ندارد
ربیعی در پاسخ به سوالی درباره تبادل زندانیان ایرانی وآمریکایی
گفت: آنچه درباره تبادل زندانیان مطرح کردم ناظر به همان پیشنهاد
دو سال پیش است که وزیر خارجه کشورمان قبلاً بیان کرده بودند که ما
آمادگی داریم همه زندانیان را در همه عالم و نه فقط در آمریکا تبادل
کنیم و اظهارات من به این پیشنهاد مرتبط بود.
دستیار ارتباطات اجتماعی رییس جمهوری تاکید کرد:
تصمیم‌گیری و مجاب شدن طرفین برای آزادسازی و تبادل زندانیان
ایرانی و آمریکایی نیازی به مذاکره و میانجیگری در آن نیست. اگر عزم
و اراده برای این کار باشد، فرآیند انجام آن از طریق دفتر حفاظت منافع
که سوییس هست و بیشتر هم تجربه کارهای اداری را دارد می‌تواند
صورت بگیرد.