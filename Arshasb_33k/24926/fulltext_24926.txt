24926
به گزارش ایسنا به نقل از دیلی‌میل، کلایبرن اظهار کرد این مقایسه را از
این جهت مطرح کرده که ترامپ رسانه‌های خبری را بی‌اعتبار کرده
است.
وی گفت که انتظار داشته دیگر جمهوری‌خواهان هم به زودی وارد
عمل شده و این اقدام ترامپ را محکوم کنند.
وی افزود در صورتی که مردم آمریکا همچنان به این باور ادامه دهند که
تقلبی وجود داشته، از آنچه او فکر می‌کند هوش کمتری دارند.
این نماینده 80 ساله مجلس نمایندگان آمریکا، مدعی شد که اگر این
موضوع به زودی خاتمه پیدا نکند، آمریکا در آستانه عواقب
فاجعه‌باری خواهد بود.
کلایبرن خاطرنشان کرد: شاهد آنچه در 1930 در آلمان اتفاق افتاد
هستیم، هیچ موقع فکر نمی‌کردم آن رخدادها در کشور ما اتفاق بیفتد.
او گفت:‌چطور شما فردی را به عنوان رئیس جمهور انتخاب می‌کنید و
ناگهان به او اختیار دیکتاتور بودن را می‌دهید. این چیزی است که در
حال حاضر در آمریکا با آن دست و پنجه نرم می‌کنیم.
این نماینده جمهوری‌خواه ادامه داد: این همان کاری است که هیتلر
در آلمان انجام داد. وی به عنوان صدراعظم انتخاب شد و بعد به این خاطر
که رسانه‌های خبری را به طرز موفقیت‌آمیزی بی‌اعتبار کرده بود،
کلیساها را تصاحب کرد. فکر می‌کنم به زودی شاهد این خواهید بود