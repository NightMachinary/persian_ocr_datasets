28571
معاون فرمانداری شیراز، با قاطعیت اعلام کرد که در صورت مشاهده و
گزارش هر گونه تخلف در رعایت دقیق پروتکل‌های بهداشتی،
استفاده از ماسک و رعایت ساعات خدمات دهی در میدان میوه و تره‌بار،
واحدهای متخلف در مرحله اول به مدت یک هفته و در صورت تکرار به
مدت یک ماه پلمبخواهند شدو با دستگاه‌های اجرایی ناظر بر عملکرد
میدان نیز به شدت برخورد خواهد شد.
جانشین رئیس ستاد مبارزه با کرونای شهرستان شیراز همچنین از
تشکیل گشت‌های مشترک نظارت و بازدید سرزده آنها از میدان و
بازارچه‌های میوه و تره‌بار سطح شهر خبر داد و خاطرنشان کرد:
مسئولیت مستقیم اطلاع‌رسانی مصوبات و نظارت بر حسن انجام آنها،
بر عهده سازمان میادین و مشاغل شهرداری شیراز و اتحادیه صنف میوه
فروشان خواهد بود.
حقیقی همچنیناز مردم شیراز خواست موضوع پاندمی کرونا و
ضرورت رعایت دستورالعمل‌ها را جدی بگیرند تا علاوه بر احترام به
کادر زحمتکش اما خسته بهداشت و درمان، از سلامت خود، خانواده و
همشهریان خود نیز مراقبت کرده و بار دیگر الگویی برای سایر
شهرهای کشور باشند.