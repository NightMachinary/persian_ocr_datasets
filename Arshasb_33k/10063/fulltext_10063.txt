10063
تشکیل کمیسیون ویژه باشگاه تحریمی‌ها در دستور کار مجلس
سید علی موسوی در گفت‌وگو با ایسنا، گفت: تقاضای جمعی از
نمایندگان برای تشکیل کمیسیون ویژه باشگاه‌ تحریمی‌ها پیش از
این در مجلس شورای اسلامی اعلام وصول شده بود و قرار است روز
چهارشنبه هفته آینده در دستور کار مجلس قرار گیرد. این باشگاه
متشکل از کشورهای تحریم شده از طرف ایران با عضویت 25 کشور
است که ایران می‌تواند نقش محوری در آن داشته باشد و بازار بزرگی
برای محصولات کشاورزی به حساب بیاید.
وی با بیان این‌که «تحریم‌های آمریکا اقتصاد ما را هدف قرار داده و
سیستم بانکی را قفل کرده است»، تصریح کرد: باشگاه تحریمی‌ها
می‌تواند بازار بزرگ دو میلیارد جمعیتی برای کالاهای ایرانی باشد و
مجلس نیز با تصویب کمیسیون ویژه باشگاه تحریمی‌ها می‌تواند
مصون سازی اقتصاد ایران را دنبال کند تا اقتصاد ایران را از آسیب
تحریم کشورهای استکباری در امان نگه دارد.
این عضو کمیسیون صنایع و معادن مجلس شورای اسلامی با بیان
این‌که «ایران در باشگاه تحریمی‌ها می‌تواند نقش محوری داشته باشد
و جایگاه خود را به اثبات برساند»، اظهار کرد: حضور ایران در این
باشگاه اقتصاد ما را شکوفا می‌کند. صادرات محوری در اقتصاد ایران
از شرایط ویژه اقتصاد مقاومتی است و بازارهای خارجی نیز از اهداف