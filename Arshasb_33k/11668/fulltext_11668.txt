11668
تولید نخستین مینی لودر در خوزستان
حسن سبحه در نشست خبری که امروز (22 دی‌ماه) برگزار شد، اظهار
کرد: رسالت ناحیه صنعتی، خدماتی و نمایشگاهی خلیج فارس این
است که در خوزستان تولید قطعات خودرو را انجام دهد و تمام
صنعتگران را از سراسر کشور به این استان دعوت کند که در این پروژه
مشارکت کنند تا با حمایت ما، دانش خود را به تولید تبدیل کنند.
به گزارش ایسنا، وی افزود: در ابتدا همه صنعتگران مشکلاتی از جمله
مکان، نابسامان بودن اوضاع مالی و نداشتن پول برای تامین سوله یا
محل فعالیت داشتند.
مدیرعامل شهر خودرو خلیج فارس اهواز گفت: با توجه به این وضعیت
صنعتگران پیشنهاد دادیم زمین و سوله را برای صنعتگران آماده کنیم و
سه ماه فرصت برای تجهز کارگاه داشته باشند. همچنین شش ماه پس از
بهره‌برداری، اقساط این تسهیلات را بدون سود و در مدت 84 ماه
پرداخت کنند و بابت دیرکرد پرداخت اقساط، سودی گرفته
نمی‌شود. از این پیشنهاد استقبال خوبی شد و آمار پایین صنعتگران به
270 تا 280 صنعتگر رسید.
سبحه بیان کرد: زمانی که صنعتگران متوجه شدند هدف این مجموعه
اشتغال و تولید برای استان است، با استقبال خوبی روبه‌رو شدیم و حتی
یک سری از واحدهای خدماتی را به صنعتی تبدیل کردیم.