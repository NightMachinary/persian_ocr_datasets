29192
پیشرفت 78 درصدی کتابخانه مرکزی رشت
پریسا کرمی در دیدار با یکی از نمایندگان گیلان در مجلس شورای
اسلامی، ضمن اشاره به کارکردهای کتابخانه های عمومی در سال
های اخیر، یکی از مهمترین اولویت های این مجموعه فرهنگی را
جذب علاقمندان و دوستداران کتاب و کتابخوانی به سوی
کتابخانه و در اختیار قرار دادن امکانات فراوان آن برای فعالیت های
فرهنگی، آموزشی، ورزشی و اجتماعی عنوان کرد.
وی کتابخانه های عمومی امروزی در کشور را پیشگام فعالیت های
آموزشی توصیف کرد و با اشاره به برگزاری انواع این دوره ها در حوزه
فرزندپروری، سواد مالی، سواد اجتماعی، برخورد با کودکان کار
و خیابانی، سواد رسانه ای و...، بر ضرورت توجه بیش از پیش مسئولان
و تخصیص اعتبارات ویژه به مجموعه نهاد کتابخانه های عمومی
کشور برای گسترش و ادامه این گونه برنامه ها تاکید کرد.
مدیرکل کتابخانه های عمومی گیلان، با ابراز امیدواری نسبت به
توجه نمایندگان مردم گیلان در مجلس یازدهم به مجموعه کتابخانه
های عمومی، نتیجه این هم افزایی را در نهایت به سود مردم فرهنگ
دوست گیلان و رشد شاخص های مختلف مطالعه در استان دانست.
کرمی، همچنین به اقدامات مختلف کتابخانه های عمومی گیلان در
این حوزه نیز اشاره کرد و راه اندازی دو کتابخانه عمومی سیار در منطقه