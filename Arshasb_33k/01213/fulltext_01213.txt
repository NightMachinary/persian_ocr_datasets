1213
نوزادان ایران (ایمان) استخراج شد.
در سال 1397 اطلاعات زایمان‌های انجام‌شده در 730 بیمارستان
کشور شامل بیمارستان‌های دولتی آموزشی، دولتی غیر آموزشی،
تامین اجتماعی، خصوصی، خیریه، دانشگاه آزاد و وابسته به سایر
سازمان‌ها نظیر نیروهای مسلح، شرکت نفت، بانک، دادگستری و
آموزش و پرورش در این سامانه ثبت‌شده است.
داده‌های به‌دست‌آمده با استفاده از نرم‌افزار آماری تحلیل شدند و
سطح شاخص سزارین و روند تغییرات آن پس از طرح تحول نظام
سلامت مورد بررسی قرار گرفت. بررسی‌های این مطالعه نشان داد که
شاخص سزارین کشور بلافاصله پس از اجرای برنامه ترویج زایمان
طبیعی به میزان 6 درصد کاهش یافت. سپس در بلندمدت در همین سطح
ثابت باقی ماند. همچنین مشخص شد کلیه بیمارستان‌های کشور به جز
بیمارستان‌های دانشگاه آزاد اسلامی، بلافاصله پس از اجرای برنامه
ترویج زایمان طبیعی شاهد کاهش سزارین بودند.
بررسی‌ها نشان داد؛ این روند کاهشی فقط برای بیمارستان‌های
خصوصی و خیریه ادامه داشت و میزان سزارین در بیمارستان‌های
دولتی غیر آموزشی، تامین اجتماعی و وابسته به سایر سازمان‌ها، در
همان سطح باقی مانده است. ولی این میزان در بیمارستان‌های دولتی
آموزشی روند افزایشی پیدا کرد.