11757
تکذیب خبر راه‌اندازی پلیس کرونا در خوزستان
به گزارش ایسنا به نقل از پایگاه خبری پلیس، در این اطلاعیه آمده است: به
اطلاع هم استانی های عزیز خوزستانی می‌رساند در مصاحبه‌ای به نقل
از یکی از مسئولان شهرستانی در فضای مجازی، خبری مبنی بر تشکیل
پلیس کرونا (پلیس سلامت) منتشر شده است.
نیروی انتظامی ضمن تکذیب این خبر؛ اعلام می‌کند تاکنون چنین
واحدی در ساختار سازمانی ناجا و مشابه آن شکل نگرفته و پلیس
همانند گذشته در کنار مجموعه متولیان امر سلامت قرار دارد و برای
مقابله با ویروس کرونا در راستای خدمت گذاری به آحاد جامعه در این
عرصه از تمام ظرفیت‌های خود استفاده کرده و خواهد کرد.
تکذیب خبر شایع شده در فضای مجازی از سوی نماینده شهر قدس
حسین حق‌وردی در گفت و گو با ایسنا، درخصوص برخی شایعات
منتشر شده در فضای مجازی از سوی برخی از کاربران مبنی بر وقوع
انفجار در منطقه غرب استان تهران و شهر قدس، بیان کرد: در منطقه شهر
قدس، شهریار و ملارد که حوزه انتخابیه بنده است هیچ‌گونه انفجاری
نداشته‌ایم.
وی در ادامه تاکید کرد: در محدوده شهرستان‌های غرب استان تهران
یعنی قدس و ملارد و شهریار هیچ گونه حادثه‌ای ناشی از انفجار در شب
گذشته نداشته ایم.