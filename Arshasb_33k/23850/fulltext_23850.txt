23850
مشکل نشر با اداره پست در روزهای کرونایی
حسین محسنی، مدیرمسئول انتشارات مارلیک در گفت‌وگو با ایسنا از
دغدغه این روزهایش برای ارسال پستی کتاب چنین گفت:طبق
قراردادی که میان ما و اداره پست تنظیم شده، بنا بوده وقتی که ما بسته را
آماده، فاکتور وبسته‌بندی کردیم، با مامور پست تماس بگیریم و
آن‌ها موظفند که بیایند و بسته را از ما تحویل بگیرند و ببرند.
او افزود: پیش از شیوع ویروس کرونا آن‌ها به ما گفتند که پرسنل کافی
برای تحویل گرفتن مرسولات ندارند و ما باید خودمان این کار را
انجام دهیم، به دلیل این‌که وضعیت مثل حالا نبود، پذیرفتیم و خودمان
مرسولات را تحویل می‌دادیم.اما این روزهادر حوزه‌ای که باید
برای تحویل مرسولات مراجعه کنیم، ازدحام جمعیت زیادی وجود
دارد، با این حال پرسنل ما باید چند ساعت در آن شرایط که سیستم
تهویه‌ای هم وجود ندارد، منتظر بمانند.
به گفته این ناشر،دریافت مرسولات در محل از ناشر توسط اداره پست
جز قرارداد است و آن‌ها هزینه این کار را دریافت می‌کنند.
اوهمچنین بیان کرد: قرارداد ما از مراجعه مامور پست تا ارسال مرسوله
پستی است و هزینه تمام این‌ها را هم از ما می‌گیرند. اما ما یا باید
مرسولات‌مان را با پیک بفرستیم که باز هم باید یک پرسنل از خودمان
آن‌جا حضور پیدا کند یا این‌که پرسنل‌مان مرسولات راببرند. در