28646
پروین: دست گل‌محمدی در پوست گردو ماند/ امیدوارم پرسپولیس
برنده داربی باشد
علی پروین در گفت‌وگو با ایسنا، درباره داربی 94 اظهار کرد: بازی
سختی در انتظار پرسپولیس است چون تیم هنوز از حال و هوای فینال
آسیا خارج نشده است. اگر می‌بینید تیم بعد از فینال مساوی می‌کند، همه
به خاطر شکست در آن دیدار است. البته یحیی گل‌محمدی به خوبی
می‌داند چطور تیمش را آماده بازی استقلال کند که بهترین عملکرد را
داشته باشد. باید قبول کرد که استقلال هم خط حمله قدرتمندی دارد و
روزهای خوبی را سپری می‌کند.
وی افزود: نمی‌دانم قرارداد بازیکنان چطور بسته می‌شود که به راحتی
می‌توانند جدا بشوند. الان بشار رسن رفته و دست گل‌محمدی در
پوست گردو باقی مانده است. باید به فکر این مساله باشند که بازیکنان به
راحتی جدا نشوند. البته بازیکنان جایگزین هم خوب هستند و
می‌توانند به تیم کمک کنند. من مطمئن هستم کادر فنی پرسپولیس
توانایی این را دارد در این شرایط بهترین بازی را از بازیکنان بگیرد و تیم
از این وضعیت خارج بشود.
او در پاسخ به این سوال که پیش‌بینی‌اش از داربی چیست؟ گفت:
نمی‌شود بازی را پیش‌بینی‌کرد اما امیدوارم پرسپولیس برنده بازی
باشد.