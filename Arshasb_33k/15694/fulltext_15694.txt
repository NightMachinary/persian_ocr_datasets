15694
راغب عزیز نقش به‌سزایی در ترویج سرودهای انقلابی داشت
به گزارش ایسنا به نقل از روابط عمومی صدا و سیما، در متن پیام عبدالعلی
علی عسکری آمده است: «درگذشت احمدعلی راغب، آهنگساز
خلاق و متعهد ایران اسلامی را تسلیت عرض می‌کنم. بی‌شک ساخته‌های
آن مرحوم مانند «ای مجاهد شهید مطهر»، «خجسته باد این پیروزی»،
«آمریکا، ننگ به نیرنگ تو» و ده‌ها اثر دیگر، خاطرات ماندگار و
پرشوری در ذهن و یاد مردم ساخته و راغب عزیز در حوزه موسیقی
سازمان صداوسیما، نقش به‌سزایی در ترویج سرودهای انقلابی داشته
است. از درگاه خداوند تعالی برای آن فقید سعید علو درجات و برای
بازماندگان به ویژه خانواده محترم و همکاران او صبر و اجر مسئلت
دارم.»
محمدمهدی نراقیان هم در پیام خود آورده است:
«صد افسوس و «وافریادا» که خالق بعضی از این صداهای ماندگار،
استاد احمدعلی راغب، امروز از میان‌مان رفت. هنرمندی مردمی‌که
بعد ‌از کشتار 17 شهریور 1357 ساز خود را برای هیچ‌کسی غیر از مردم و
آرزوهای‌شان کوک نکرد. طنین کم‌نظیر هنر این استاد فقید تا ابد در
مرکز موسیقی و سازمان صداوسیما می‌پیچد. جاودانه‌هایی چون
«بانگ آزادی»، «این پیروزی خجسته باد»، «آمریکا آمریکا ننگ به
نیرنگ تو»، «بابا خون داد»، «ای مجاهد شهید مطهر»، «خوش آمدی