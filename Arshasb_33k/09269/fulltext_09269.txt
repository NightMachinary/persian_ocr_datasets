9269
وی افزود: اما اگر بخواهیم بگوییم که این مساله باعث تنش شده است
باید در نظر داشته باشیم که ترکیه از بهترین همسایگان ایران است و
روابط ایران و ترکیه از پایدارترین روابط خارجی ایران با همسایگان
خود نه تنها در دوران جمهوری اسلامی بلکه در 200، 300 سال اخیر می
باشد، تقریبا می‌توان گفت که پس از معاهده قصرشیرین که بین دولت
صفوی و عثمانی اتفاق افتاد ما دیگر تنش اساسی با دولت عثمانی
نداشتیم.
منافع مشترک ما با ترکیه بیشتر از تعارض‌های منافع ماست
این استادیار گروه علوم سیاسی دانشگاه فردوسی مشهد اضافه کرد: در
این 40 سال دوران جمهوری اسلامی هم تنش بنیادین با ترکیه نداشتیم
و منافع مشترک خیلی زیادی با ترکیه داشتیم و در بسیاری از موارد به درد ما
خورده اند و در این دوران، تنها کشور دیگری که از این نظر با ترکیه قابل
مقایسه است کشور عمان است. از این منظر من فکر می کنم همه
افت‌وخیزهایی که اتفاق می‌افتد طبیعی است آن هم در منطقه بسیار پر
تنش خاورمیانه. درست است که برخی از رفتارها و سیاست‌های ترکیه
می‌تواند در تعارض با منافع ما باشد اما قسمت‌هایی که با منافع ما
همپوشانی دارد و منافع مشترکی که داریم خیلی بیشتر است و این کار
سیاست گذاران خارجی است که بتوانند این موارد محدود تعارض را
مدیریت کنند.