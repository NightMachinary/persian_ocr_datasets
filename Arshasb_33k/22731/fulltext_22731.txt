22731
رعایت بهداشت از مواردی است که باید به آن توجه ویژه شود.
نماینده عالی دولت در استان زنجان با بیان اینکه در رابطه با محرم باید
مطابق آنچه که واقعیت است تصمیم‌گیری شود، اضافه کرد: همه ما
وظیفه داریم از سلامت خود و جامعه در این ایام صیانت کنیم.
وی با تاکید بر این موضوع که در پایتخت شور و شعور حسینی باید
شعور حسینی را به همگان نشان دهیم، گفت: در رابطه با عزاداری‌های
محرم، فرمایش مقام معظم رهبری بدون تفسیر فصل‌الخطاب است.
این مسئول با بیان اینکه در برهه کنونی عزاداری و پذیرایی از عزاداران
حسینی مانند گذشته امکان‌پذیر نیست، بیان ‌کرد: به جای انجام
پذیرایی مانند سنوات گذشته، می‌توان کمک بهطرح‌های مومنانه را
در دستور کار قرار داد.
حقیقی با اشاره به اینکه به هیچ وجه امسال پذیرای مهمان خارج از استان
نیستیم، متذکر شد: همه ما وظیفه داریم واقعیت‌های کرونا ویروس را
اطلاع‌رسانی کنیم تا همه به وظایف خود آگاه باشند. همچنین
اقناع‌سازی در این زمینه نیز باید در دستور کار قرار گیرد.
وی با بیان اینکه وضعیت استان تا چهارم تیرماه در شیوع کرونا نسبت به
کشور خوب بود، ادامه داد: این وضعیت بعد از چهارم تیرماه البته در
مقایسه با خود استان عوض شد که دلیل عمده این امر نیز برگزاری مراسم‌
تجمعی و نیز عدم رعایت پروتکل‌ها بود.