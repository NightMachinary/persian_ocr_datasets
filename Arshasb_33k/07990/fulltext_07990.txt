7990
بلوکه حساب بانکی البشیر و برکناری 651 کارمند نظام سابق سودان
به گزارش ایسنا، به نقل از شبکه خبری روسیا الیوم، این کمیته در
کنفرانس مطبوعاتی اعلام کرد، حساب بانکی عمرالبشیر که هر ماه
میلیون‌ها دلار به آن واریز می‌شد، مسدود شده و نیز ده‌ها کارمند
وابسته به دولت او برکنار شدند.
محمد الفکی سلیمان، عضو شورای حاکمیتی سودان و رئیس دوره‌ای
کمیته مبارزه با فساد و استرداد اموال این کشور در کنفرانسی در کاخ
ریاست جمهوری اعلام کرد، پرونده‌های کیفری جدیدی برای
البشیر به دلیل از بین بردن دارایی‌های کشور برای منافع شخصی
گشوده شدند.
الفکی اظهار کرد: کمیته در بررسی‌های خود به حساب بانکی شخصی
البشیر در یکی از بانک‌های سودان رسید که ماهانه 20 میلیون دلار
خارج از چارچوب‌های قانونی به آن واریز می‌شود، رئیس جمهور
مخلوع صدها میلیون دلار از پول مردم را برای اهداف شخصی هزینه
کرد.
او در ادامه فاش کرد، کمیته به یکی از حساب‌های بانکی حزب کنگره
ملی منحل شده دارای مبالغی که برای فعالیت‌های کنگره هزینه
می‌شدند، دست یافته است، همچنین به اسامی چند تن رسیده که پول‌ها
را از شرکت‌های کنگره دریافت می‌کردند تا در راستای منافع آن