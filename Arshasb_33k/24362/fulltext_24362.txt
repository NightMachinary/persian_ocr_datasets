24362
وی بر تقویت روش‌های مدیریت منابع آبی در استان تأکید کرد و
گفت: با توجه به تغییر شرایط اقلیمی و کاهش حجم منابع آبی، در برخی از
سیاست‌های گذشته تجدیدنظر شود و برنامه‌های متناسب با شرایط
جدید طرح‌ریزی شود.
رحمتی ادامه داد: این موضوع در جریان مشکل آب شرب تبریز با
اقداماتی نظیر حذف تخصیص آب سدها به بخش کشاورزی تا
حدودی انجام شد و لازم است بعد از این با جدیت بیشتر مورد توجه قرار
گیرد.
غفارزاده، مدیرعامل شرکت آب منطقه‌ای آذربایجان شرقی هم در
این جلسه از کاهش میزان بارندگی در سال آبی جاری نسبت به سال آبی
گذشته خبر داد و گفت: جریان ورودی مخازن سدهای استان نیز در سال
آبی جاری 30 درصد کاهش یافته است.
در این جلسه گزارشی از آخرین وضعیت منابع آب استان، وضعیت
تراز آبی دریاچه ارومیه، اقدامات انجام‌شده برای احیای
آبخوان‌های استان، پیشرفت برنامه عملیاتی احیای دشت‌های
استان، آخرین وضعیت برنامه سازگاری با کم‌آبی استان و موضوع
تعیین تکلیف شارژ مازاد چاه‌های کشاورزی مورد بحث و بررسی قرار
گرفت.