535
یوسف غفارزادهبا اعلام این خبر، گفت: طبق برنامه، شرکت آب
منطقه‌ای آذربایجان شرقی با کمک عوامل اجرایی خود، اراضی به زیر
آب رفته کشوردر شهرستان جلفا را که به دلیل طغیان‌های فصلی
رودخانه ارس از دسترس خارج شده بود، بر اساس پروتکل‌های
توافقی میان دو کشور جمهوری اسلامی ایران و جمهوری
آذربایجان به حالت قبلی خود برگرداند.
وی، اعتبار مورد نیاز برای ساماندهی مناطق اولویت‌دار رودخانه
ارس را در محدوده این استان 600 میلیارد ریال اعلام و اظهار کرد:
اکنون طرح ساماندهی رودخانه مرزی ارس در هشت کیلومتری
شهرستان جلفا به طرف خداآفرین در حال اجرا است که از جمله
اقدامات انجام شده در این محدوده می‌توان به احداث دایک 3.75
کیلومتری، لایروبی رودخانه به طول یک کیلومتر و اجرای جاده
انحرافی اشاره کرد.
وی با بیان این‌که تاکنون در محدوده استان، 9 ناحیه اضطراری و
اولویت‌دار در رودخانه ارس، شناسایی و مطالعه شده که عملیات
ساماندهی در آن‌ها ضروری است، خاطرنشان کرد: طول این
مسیرهای خطرساز، 16 کیلومتر است که از جمله آن‌ها می‌توان به
اراضی روستاهای اوزان، ابراهیم سمیع، عاشقلو و بویدوز اشاره
کرد.