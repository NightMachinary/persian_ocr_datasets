5248
کسی چنین برداشتی نکند. خلاصه اینکه امام بشدت با دکان‌های
عرفان و عرفان‌بازی مخالف بودند و هر کس چنین ادعایی نزد امام
می‌کرد، امام رد می‌کرد. یعنی اصلا راه نمی‌داد که کسی بخواهد چنین
راهی را باز کند. چون وقتی که این راه‌ها در جامعه باز شود، هر کسی از
فردا می‌تواند ادعا کند و ما شاهد هستیم هر از چند گاه یک نفر ادعای
پیامبری، مرشدی و امام زمانی می‌کند؛ عرفان‌های کاذبی که راه
افتاده، ادعاهای کاذبی که می‌کنند و شیادانی که به میدان می‌آیند و
مردم را فریب می‌دهند و با کشف و کرامات و سحر و جادو دور خودشان
جمع می‌کنند.
وی با بیان اینکه مسأله «غلو» کرارا در برنامه‌های صدا و سیما دیده
می‌شود، اظهار کرد: غلو نسبت به ائمه اطهار (ع) و مسائل دینی چیزی
است که ائمه (ع) بیش از همه با آن مبارزه می‌کردند. به خصوص امام علی
(ع) که بعد از جنگ نهروان کراماتی از ایشان برای رفع شبهه از برخی
اصحابشان انجام شد و عده‌ای شروع به غلو کردند در حدی که امام علی
(ع) را خدا دانستند و حضرت با آنها با نهایت قاطعیت برخورد کرد و حتی
بعد از اتمام حجت، با آنها جنگید. در زمان امام صادق (ع) و سایر ائمه (ع)
حتی لعن و نفرین می‌کردند کسانی را که در خصوص ائمه (ع) غلو و
زیاده‌روی می‌کردند.
این عضو مجمع تشخیص مصلحت نظام ادامه داد: ما بعضا می‌بینیم در