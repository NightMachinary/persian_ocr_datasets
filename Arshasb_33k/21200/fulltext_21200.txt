21200
کار گرفته اند، افزود: حرکت نرم دشمنان جهت نفوذ در جامعه
روحانیت به خوبی مشهود است که می توان نمونه های آن را در طول
تاریخ روحانیت و انقلاب اسلامی در بین برخی از بیوت و حوزه های
علمیه با اهداف از پیش تعیین شده مشاهده کرد.
وی با بیان این که در هر کوی و برزنی که روحانی آن با بصیرت و به خوبی
عمل کرده جرایم و دعاوی و آسیب های اجتماع در آن منطقه بسیار
پایین است، گفت: منابر و مطالب روحانیون باید هدفمند و در راستای
کاهش آسیب های قابل لمس در جامعه باشد.
دهشیری تصریح کرد: قطعا تاثیر و نقش رهبری روحانیت در محلات
نسبت به رفتار اشخاصی که استعداد برای ارتکاب جرم دارند و انجام
نمی دهند غیر قابل انکار است.
وی با بیان این که روحانیون نباید به داشته های خود اکتفا کنند، تاکید
کرد: مباحث، مواعظ، مطالب و نشست های روحانیون باید در راستای
رفع شبهات و نیازهای روز جوانان و مخاطبان خود باشد.
دهشیری افزود: برخی از جرائم لسانی نظیر توهین، افترا و تهدید در
استان در رتبه ای قرار دارد که این موضوع برازنده نیست و لذا انتظار
است تا روحانیون، بامطالعه و آسیب شناسی و تقویت ارتباط خود با
جامعه و مراکز آموزشی در مسیر کاهش ناهنجاری های اجتماعی گام
بردارند.