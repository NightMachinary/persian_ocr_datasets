22083
قدرت‌الله نوروزی، شهردار اصفهان نیز همان روز در گفتگو با یکی از
رسانه‌ها اعلام کرده بود که«در حال حاضر، قرار بر این است تا پروژه
ساخت این هتل، مجدداً در کمیسیون ماده 5 بررسی و سپس به شورای
عالی شهرسازی ارجاع داده شود و هر تصمیمی توسط شورای عالی
شهرسازی در خصوص این هتل گرفته شود، اعمال خواهد شد.»
علاوه بر این هتل، ساخت یک مجتمع تجاری در حریم میدان نقش‌جهان
با ارتفاع 9 متر نیز، طی ماه‌های گذشته، حساسیت‌هایی را در
خصوصطرح موسوم به «بازنگری در حریم محور تاریخی فرهنگی
اصفهان» برانگیخته بود و بیم آن می‌رفت که این بازنگری، تخلف‌های
صورت گرفته را بپوشاند؛ چراکه بر اساس حریم مصوب محور
تاریخی فرهنگی اصفهان، حداکثر ارتفاع بناهای قرارگرفته در این
محدوده نباید بیشتر از هشت متر باشد و عرصه و حریم تا شعاع 100 متری
نیز نباید از حداقل ارتفاع اثر تاریخی مجاور تجاوز کند.
مصطفی پورعلی، مدیرکل دفتر ثبت آثار تاریخی وزارتخانه میراث
فرهنگی، گردشگری و صنایع‌دستی دربارۀ آخرین وضعیت طرح
بازنگری در حریم محور تاریخی فرهنگی اصفهان به ایسنا می‌گوید:
فعلاً جلسه‌ای دربارۀ این طرح برگزار نشده و تا زمانی که جزییات این
بازنگری ابلاغ نشود، قوانین مصوب قبلی لازم‌الاجراست.
او یادآور می‌شود: بازنگری حریم این محدوده از چند سال گذشته به