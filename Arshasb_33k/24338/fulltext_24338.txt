24338
باشند اما پس از مدتی اثرات تخریب محیط زیستی آن بروز کند که در آن
صورت، از لیست سموم مجاز کشور حذف می‌شوند؛ بر این اساس سم
دیازینون در آستانه حذف قرار دارد.
ملی‌پوش اسکواش: کسب مدال آسیایی دور از دسترس نیست/ افت
رنکینگ داشتم
علیرضا شاملی، ملی‌پوش اسکواش در گفت‌وگو با ایسنا در مورد لغو
مسابقات قهرمانی آسیا اظهار کرد: مسابقات قهرمانی آسیا قرار بود
فروردین‌ماه به میزبانی کوالالامپور مالزی برگزار شود. از اواخر
شهریورماه سال گذشته برای این مسابقات برنامه‌ریزی کرده و تمرین
می‌کردیم. طبق برنامه پیش می‌رفتیم و قرار بود در اسفند سه هفته اردوی
فشرده برای آمادگی بیش‌تر داشته باشیم که به دلیل کرونا اردوهای ما
لغو شد و بعد از آن هم مسابقات لغو شد.
این دارنده مدال برنز تیمی قهرمانی آسیا افزود: در حال حاضر با توجه به
همه‌گیر شدن کرونا همه مسابقات در دنیا تا اطلاع ثانوی لغو شده است.
تاریخ بعدی برگزاری مسابقات اعلام نشده و هنوز چیزی مشخص
نیست. امیدوارم که هر چه زودتر ویروس کرونا تمام شود.
او در مورد مسابقات پیش روی خود در سال 99 گفت: مسابقات قهرمانی
آسیا و مسابقات بین‌المللی برای ارتقای رنکینگ در برنامه داشتم. باید
در چندین مسابقه بین‌المللی شرکت کنم تا بتوانم رنک جهانی خود را