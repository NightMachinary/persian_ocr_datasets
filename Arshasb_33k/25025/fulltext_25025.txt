25025
دستگاه‌های شنود برای مجاهدین، پرونده مقربی را تحویل سفارت
شوروی داده بود که در سفارت شوروی دستگیر می‌شود. البته یک عده
می‌گویند آمریکا خبر داده بود، عده‌ای هم می‌گویند مأموران
خودشان فهمیده بودند و سعادتی را گرفتند. سعادتی کسی را نکشته
بود و جرمش خیانت در امانت بود. زمان اعدامش در سال 60، من تبریز
بودم و سعادتی در زندان اوین بود و آن‌طور که لاجوردی گزارش
داده بود، سعادتی کسانی را جذب کرده بود تا شهید کچویی را ترور
کنند و به همین علت دوباره محاکمه و اعدام شد. آقای محمدی‌گیلانی
هم او را دوباره محاکمه کرد. من جریان سینما رکس آبادان را نیز در این
موقعیت قضاوت کردم.
شما مسئول بررسی بدرفتاری‌های رخ‌داده در اوین شدید؟
یک‌سری شکایت‌ها از زندان به مجلس رفته بود و حضرت امام چند نفر از
جمله آقای هادی خامنه‌ای و هادی نجف‌آبادی و چند نفر از مجلس را به
زندان فرستاده بود. من نیز بررسی‌هایشان را دیدم و گفتم حضرت امام
باید در جریان این گزارش‌ها باشد؛ بالاخره خدمت حضرت امام
رسیدند و من را نیز دعوت کردند. در جلسه با حضرت امام به من فرمودند با
این مسائل لاجوردی استعفا دهد برای خودش نیز بهتر است که عزلش هم
نکنیم و با این وضع نمی‌شود لاجوردی در آنجا بماند. آقای
لاجوردی نیز به‌عنوان مطیع حضرت امام پذیرفتند و به‌جای ایشان هم