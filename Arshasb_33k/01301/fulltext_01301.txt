1301
این استاد حوزه بیان کرد: آیت الله یزدی دو دوره رئیس قوه قضائیه بود و
در مجلس شورای اسلامی، عضو شورای نگهبان و ریاست جامعه
مدرسین و... حضور داشت که هر کدام از این مسئولیت ها انسانی بسیار
وزین وقوی می طلبد. آیت الله یزدی رئیس هیئت امنای مهدیه تهران
که پایگاه مهدی یاوران و مهدی باوران است بود. مردم قم این شخصیت
را به خاطر سخنرانی های تاریخی ایشان می شناختند. معتمدین شهر و
مردم به وی اعتماد داشتند و در بزنگاه های انقلاب به وی رجوع می
کردند. ایشان انسانی دغدغه مند و معتقد به مسایل انقلاب بود.
دبیر شورای عالی حوزه های علمیه گفت: آیت الله یزدی همیشه نگران
بود که نکند که نفوذی های دشمن همه آن زحماتی که برای انقلاب
کشیده شده بود را مصادر کند.
وی گفت: باید قدر الگوهای خود را بدانیم. آیت الله یزدی شخصیتی بود
که برای نسل امروز حوزه ما یک الگوی تمام عیار است. اگر الگوهای
خود را نشناسیم و مسیر الگوهایمان را طی نکنیم باخته ایم.
آیت الله حسینی بوشهری افزود:این میدان میدان استقامت است. در
کنار امام و رهبری به همراه ساده زیستی بسیار مهم است. زیرا این
مقامات هیچگاه ایشان را، از جایگاه طلبگی خارج نکرد و این نشانه
بزرگی یک انسان است. می گفت که این ایام می آید و می رود ولی باید در راه
خدا مستحکم بود . ایشان خانه و کتاب خود را وقف حوزه کرده است.