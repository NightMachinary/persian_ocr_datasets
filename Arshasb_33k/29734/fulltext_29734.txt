29734
به گزارش ایسنا، جعفر محمدی در عصر ایران نوشت: «روزهای سخت
کرونایی بر آنانی که در تنگنای مالی‌اند، سخت‌تر می‌گذرد. در
شرایط خاص امروز، که در یک قرن اخیر کم‌نظیر است، اگر دست
نیازمندان را نگیریم، دیگر نشاید که نام‌مان را نهند آدمی.
مخاطب این نوشتار کسانی هستند که از نعمت های مادی خدا بیشتر از
بقیه بهره دارند و گاه آزمون ایشان است.
بنا بر این:
اگر تمکن مالی دارید، با افرادی که فکر می کنید نیازمند هستند و این
ایام درآمدی ندارند، تماس بگیرید و برای دادن قرض الحسنه
مختصری در حد حقوق یک ماه یک کارگر، اعلام آمادگی کنید.
اگر تمکن مالی دارید، هزینه تامین ماسک، لباس محافظتی، دستکش،
دارو و سایر اقلام مورد نیاز یک مرکز درمانی بیماران کرونایی را تامین
کنید.
اگر تمکن مالی دارید، حقوق کارگران روزمزدی را که برایتان کار
می‌کردند ولی در یک ماه اخیر بیکار شده اند، پرداخت کنید. بعدا می
توانید اندک اندک از حساب های آتی شان کسر کنید.
اگر تمکن مالی دارید با خیریه های معتبر برای تهیه و توزیع بسته های
غذایی و بهداشتی و داروهای تقویتی و دمنوش و ... بین نیازمندان
همکاری کنید.