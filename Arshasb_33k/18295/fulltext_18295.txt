18295
سال عقب بیفتد و این در شرایطی است که همین حالا هم در توکیو، میزبان
این بازی‌ها نسبت به برگزاری مسابقات خوشبینی وجود ندارد. گفته
می‌شود تعویق دومی در کار نیست و اگر شرایط برای برگزاری المپیک
در تابستان آینده کاملا امن و مهیا نباشد، بازی‌های این دوره به‌ طور
کامل لغو خواهد شد. در مورد تک‌تک رشته‌های ورزشی در جهان هم
همین شرایط وجود دارد و تقویم برگزاری مسابقات به شکلی اساسی
شخم خورده است. در فوتبال، بیشتر لیگ‌های معتبر اروپایی در اثر
وقفه ناشی از کرونا دیرتر از موعد به پایان رسیدند؛ بنابراین فصل
جدید هم دیرتر آغاز خواهد شد و طبعا سال‌ها طول می‌کشد تا نظم
درست و اولیه حاکم شود. این تازه به شرطی است که موج‌های بعدی
کرونا، وقفه‌های دیگری ایجاد نکند.
تغییر قوانین بنیادی
کرونا همچنین رسوم، قواعد رفتاری و حتی قوانین بسیاری از
رشته‌های ورزشی را تغییر داد و بیم آن می‌رود که این دگرگونی‌ها حتی
بعد از پایان تاخت‌وتاز ویروس تاج‌دار نیز ادامه داشته باشد.
برگزاری تمرینات کشتی و مسابقات تکواندو با ماسک، واقعا
باورنکردنی است؛ همان‌طور که نهادینه شدن پنج تعویض در
فوتبال و حذف وقت‌های اضافی از مسابقات حذفی هم روزگاری غیر
قابل باور به‌ نظر می‌رسید. گفته می‌شود شاید اجازه انجام پنج تعویض یا