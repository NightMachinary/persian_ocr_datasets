6838
بایدن و هریس شخصیت های سال مجله تایم شدند
به گزارش ایسنا، به نقل از خبرگزاری اسپوتنیک، مجله تایم در مقاله ای
درباره انتخاب جو بایدن، رئیس جمهور منتخب آمریکا و کامالا
هریس، معاون وی به عنوان شخصیت سال این مجله نوشت که آنها در
انتخابات 81 میلیون رای کسب کردند که که بیشترین میزان آرای
تاریخ ریاست جمهوری و هفت میلیون رای بیشتر از آرای دونالد
ترامپ، رئیس جمهور مشغول به کار است. آنها پنج ایالت محل رقابت
خود را به نفع خود تغییر دادند.
زوج بایدن و هریس در حالی به عنوان شخصیت سال مجله تایم انتخاب
شدند که دیگر فینالیستهای این رقابت عبارت بودند که از کارمندان
حوزه بهداشت و درمان و آنتونی فائوچی، مدیر انستیتوی ملی آلرژی
و بیماری های عفونی در آمریکا، جنبش مطالبه گر عدالت نژادی، و
دونالد ترامپ که در سال2016 بعد از رسیدن به ریاست جمهوری این
عنوان را کسب کرده بود.
دونالد ترامپ به رغم اجازه به انتقال قدرت به تیم بایدن در ماه گذشته
میلادی، از پذیرفتن رسمی شکستش در انتخابات آمریکا
خودداری کرده و تیم او به ثبت چند شکایت از بابت نقض قوانین
انتخاباتی در چند ایالت محل مبارزه پرداخته و می گویند که نتیجه
انتخابات ممکن است تغییر پیدا کرده باشد.