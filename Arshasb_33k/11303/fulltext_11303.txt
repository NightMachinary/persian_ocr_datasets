11303
اظهار کرد: بنیاد کرامت یک سازمان اجتماعی است که از 15 اسفند سال
گذشته کارش را در حوزه مبارزه با آثار ویروس کرونا به صورت
جدی آغاز کرد و تاکنون حدود 190 هزار پرس غذا برای کادر درمان
توزیع کرده‌است. در همین راستا 80 هزار بسته متبرک حرم نیز برای
کادر درمان و بیش از 700 هزار بسته غذایی بین محرومان سراسر کشور
توزیع شده‌است. بسته‌های تحصیلی نیز هنوز در حال بسته‌بندی و
توزیع است و امر درمان با کمک کانون خادمیاری و سلامت انجام
می‌شود.
مدیرعامل بنیاد کرامت رضوی عنوان کرد: در حوزه خانواده نیز
امور مفصلی صورت داده‌ایم و برای 18هزار زوج که جزو خانواده‌
شهدای خراسان رضوی هستند سه سال برنامه آموزشی در نظر
گرفته‌ایم.
بر اساس اعلام آستان نیوز استادآقا بیان کرد: مهم‌ترین اقدامی که در
پیش داریم ارتقای شبکه خادمیاری و کانون‌های خدمت است. 116
هزار خادمیار گزینش‌شده داریم که بعد از ارتقا باید این عزیزان را در
حدود 19 موضوع تخصصی به کار بگیریم تا مجموعه خدمت، بر اساس
ایده اولیه خادمیاری در کل کشور توسعه یابد و زائران نه‌تنها در حرم
مطهر بلکه در سراسر کشور از خدمات آستان قدس رضوی بهره‌مند
شوند.