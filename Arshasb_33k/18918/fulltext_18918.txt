18918
به گزارش پایگاه اطلاع رسانی سازمان جهاد کشاورزی مازندران،
قاسم حکمت‌شعار با اشاره به برگزاری کارگاه آموزشی زراعت
چوب در شهرستان سوادکوه شمالی گفت: به منظور استفاده
حداکثری از منابع و ظرفیت‌های بومی جهت توسعه اقتصادی
شهرستان در سال جهش تولید و با توجه به شرایط مناسب اقلیمی منطقه،
کارگاه آموزشی یک‌روزه زراعت چوب با رعایت کامل پروتکل
های بهداشتی در سالن اداره آموزش و پرورش سوادکوه شمالی
برگزار شد.
وی گسترش پوشش گیاهی، تامین مواد اولیه صنایع سلولزی
شهرستان، حفظ محیط زیست و جنگل، بهره‌برداری از زمین‌های شیب
دار و حفاظت از آب و خاک را از مهم ترین اهداف توسعه کاشت و زراعت
چوب در این شهرستان برشمرد.
مدیر جهاد کشاورزی شهرستان سوادکوه‌شمالی اظهار کرد:
تاکنون 32 هکتار از اراضی مستعد زراعت چوب در این شهرستان
شناسایی و در دست برنامه ریزی و اقدام است.
این مسئول توزیع نهال رایگان و ارائه تسهیلات بانکی و تنفس 4 ساله را
از حمایت‌های سازمانی زراعت چوب عنوان کرد.
حکمت‌شعار بیان کرد: گونه مناسب برای زراعت چوب در این
شهرستان درخت صنوبر است که رشد سریع با بازدهی 5تا 7 سالاست.