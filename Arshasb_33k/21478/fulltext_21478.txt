21478
عوارض احتمالی آن را نیز نمی‌پذیرد و حتی حاضر به جبران
خسارت‌های احتمالی نیز نمی‌باشد.
نایب رییس مجلس شورای اسلامی تاکید کرد: زمانی که ما در کشور
هم دانش کافی و هم دانشمندان عالی‌رتبه داریم که می‌توانند
واکسن‌هایی تولید کنند که از استانداردهای بالای جهانی
برخوردار بوده و حتی امکان صادر کردن آن به کشورهای دیگر نیز
وجود دارد چرا عده‌ای می‌خواهند این واکسن مشکوک را به مردم
تحمیل کنند؟. افرادی که دوستدار سلامت و جان مردم نیستند قصد
دارند این واکسن را برای رسیدن به خواست سیاسی خود به کشور
تحمیل کنند.
قاضی مسعودی مقام: علیه مدیران هر بانکی که اسناد کذب ارائه دهد
اعلام جرم می‌کنیم
به گزارش ایسنا به نقل از میزان، دوازدهمین جلسه دادگاه رسیدگی به
اتهامات 21 متهم کلان ارزی صبح امروز در شعبه سوم دادگاه ویژه
رسیدگی به جرایم اخلالگران اقتصادی به ریاست قاضی مسعودی مقام
برگزار شد.
قاضی مسعودی مقام در ابتدای جلسه ضمن تفهیم مواد 193 و 194 قانون
آیین دادرسی کیفری از وکیل متهم منتظری خواست در جایگاه
حاضر شود.