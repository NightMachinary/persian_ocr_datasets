13822
آموزشی به صورت مجازی در همه شهرستان‌ها، ورزشکاران را
تشویق به ورزش کنیم. من از عملکرد همکارانم به ویژه نایب‌رییس
هیات کونگ‌فو بسیار راضی هستم زیرا توانستیم اقدامات خوبی
انجام دهیم و دستاوردهای خوبی نیز داشته باشیم.
وی در ادامه درباره وضعیت کونگ‌فو بانوان خوزستان، عنوان
کرد: در سال 97 آمار بانوان کونگ‌فوکار استان، حدود 200 نفر بود
که آماری بسیار پایین در سطح استان قلمداد می‌شد اما با شروع فعالیت
خانم افراز به عنوان نایب‌رییس هیات و برنامه‌ریزی مناسب، به آن
اهدافی که می‌خواستیم رسیدیم و توانستیم تعداد شهرستان‌های
فعال استان را از هشت شهرستان به 25 شهرستان برسانیم. همچنین
سبک‌های فعال را از سه یا چهار سبک به 12 سبک فعال ارتقا دادیم. ضمن
این‌که آمار بانوان در سطح استان، سه تا چهار برابر شده است. به عنوان
مثال در هندیجان حدود 50 کونگ‌فوکار، در هویزه بیش از 80 نفر و
در اندیکا بالای 100 بانوی کونگ‌فوکار در حال فعالیت هستند و در
تلاش هستیم که سال آینده این آمار را چند برابر کنیم.
رییس هیات کونگ‌فو خوزستان گفت: همچنین برای اولین‌بار یک
خانم را به عنوان رییس هیات کونگ‌فو یک شهرستان انتخاب کردیم
و از طرفی مسئولیت یک سبک را که ماموریتی مردانه به شمار می‌رفت، به
یک خانم محول کردیم و یک تابو شکنی انجام پذیرفت.