30607
روحانی با بیان اینکه بارها تأکید کرده‌ایم در حالی که با قدرت در حال
مقابله با تروریسم اقتصادی آمریکا و مبارزه با تحریم هستیم، توسعه و
پیشرفت کشور را از یاد نبرده‌ایم، تصریح کرد: توسعه زیرساخت‌ها و
عمران و آبادانی کشور همواره از اصلی‌ترین رئوس فعالیت‌های
دولت بوده است.
رئیس جمهور افزود: توسعه زیرساخت‌های ارتباطی از جمله
اقدامات بزرگ دولت تدبیر و امید در جهت تحقق توسعه در کشور و در
عین حال گامی مهم در راستای تحقق حکمرانی دقیق و مطلوب است، بر
این اساس ایجاد زیرساخت‌های ارتباطی برای تکمیل پروژه بزرگ
دولت الکترونیک اقدامی بنیادین محسوب می‌شود.
روحانی خاطرنشان کرد: در سال‌های گذشته اقدامات موثر و مفیدی
در راستای تکمیل پروژه دولت الکترونیک انجام شده که البته کافی
نبوده است. تا پایان امسال همه دستگاه‌های اجرایی موظف به اقدامات
موثر برای تکمیل، راه‌اندازی و بهره‌مندی مردم از شبکه دولت
الکترونیک هستند.
رئیس‌جمهور گفت: دولت الکترونیک نه تنها در زندگی روزمره مردم
خدمات اداری و دیوانی را تسهیل و تسریع می‌کند، بلکه موثرترین
اقدام در راستای ایجاد شفافیت و مقابله واقعی با فساد است.
روحانی با بیان اینکه محدودیت‌های ایجاد شده در روند مقابله با