23984
بی تردید برخورداری از زندگی سالم حق اساسی همه شهروندان و حفظ
و تامین آن مهم ترین وظیفه هر حکومتی است.
هیچ ملاحظه ای از ترجیح سیاست و انتخابات گرفته تا درآمد و اقتصاد و
یا برگزاری آزمون های سراسری و برنامه آموزشی مدرسه و دانشگاه
نباید در برابر اولویت سلامت انسان قرار گیرد.
هر گونه تصمیم گیری غیرکارشناسانه و شتاب زده و یا بدون توجه به
نقش محوری انسان سالم در توسعه، می تواند امواج بعدی همه گیری
کرونا را در پی داشته، تلفات انسانی، و خسارات اجتماعی و اقتصادی و
امنیتی جبران ناپذیری را برای کشور به همراه داشته باشد.
نقش و مسئولیت اصلی و مشترک در این تصمیم گیری و پاسخگوئی نسبت به
پیامدهای بهداشتی، روانی، اجتماعی و آموزشی آن بر عهده
وزارتخانه های علوم و بهداشت و نیز کمسیون های آموزش و بهداشت
مجلس شورا خواهد بود.
هم اکنون 19 استان کشور در وضعیت قرمز و هشدار قرار دارند و لذا
ضروری است که ستاد ملی مبارزه با کرونا با اصل قرار دادن حفظ سلامت
دانش آموزان، دانشجویان و خانواده های آنان، در اسرع وقت به
درخواست گروههای کثیری از داوطلبان کنکور سراسری و
آزمون های کارشناسی ارشد و دکترای تخصصی در باره به عقب افتادن
آزمون ها رسیدگی و نتیجه را با دلایل شفاف علمی و منطقی اعلان کنند.