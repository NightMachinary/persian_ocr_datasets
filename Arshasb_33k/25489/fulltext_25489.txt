25489
نفت سنگین ایران ارزان شد
به گزارش ایسنا، قیمت نفت سنگین ایران در اکتبر به 40 دلار و 24 سنت در
هر بشکه رسید که در مقایسه با قیمت 41 دلار و 93 سنت در سپتامبر، یک
دلار و 69 سنت معادل چهار درصد کاهش داشت. میانگین قیمت نفت
سنگین ایران از ابتدای سال 2020 تاکنون 39 دلار و 70 سنت در هر
بشکه در مقایسه با 61 دلار و 77 سنت در مدت مشابه سال گذشته بوده است.
ارزش سبد نفتی اوپک در اکتبر برای دومین ماه متوالی کاهش پیدا کرد و
به 40 دلار و هشت سنت در هر بشکه رسید که در مقایسه با سپتامبریک دلار و
46 سنت معادل 3.5 درصد کاهش داشت. میانگین ارزش سبد نفتی
اوپک از ابتدای سال 2020 تاکنون 40 دلار و 57 سنت بوده که در
مقایسه با 63 دلار و 91 سنت در مدت مشابه سال گذشته، 23 دلار و 34 سنت
معادل 36.5 درصد کاهش را نشان می دهد.
طبق گزارش منابع ثانویه، تولید نفت اوپک متشکل از 13 کشور در
اکتبر به 24.39 میلیون بشکه در روز رسید که 0.32 میلیون بشکه در روز
در مقایسه با سپتامبر افزایش داشت. تولید نفت به طور عمده در لیبی،
عراق و نیجریه افزایش پیدا کرد اما در امارات متحده عربی، آنگولا،
ونزوئلا و کنگو کاهش داشت. تولید نفت ایران تغییر چندانی نداشت و
با پنج هزار بشکه در روز کاهش نسبت به سپتامبر، به 1.958 میلیون بشکه
در روز رسید.