28631
پیشرفت این پروژه بیش از 80 درصد بوده و سرمایه گذاری آن بیش از
400 میلیارد تومان است که با پیش فروش و فروش بازخواهد گشت. به
طور کلی بنیاد مستضعفان در مشهد پروژه نیمه تمام تا پایان سال 1400
نباید داشته باشد.
فتاح تصریح کرد: اقدامات ما در حوزه بنیاد علوی در رابطه با
محرومیت زدایی جریان دارد. در رابطه با اسناد علوی و املاکی که به
مردم مسترد می شود، تا سال پیش 3800 فقره از این املاک و اسناد تحویل
شد و امسال نیز تعداد واگذاری ها 1100 فقره است که تذکر داده ایم این
فرایند توسعه یابد. مبلغی هم که بابت تسلیم این اسناد و املاک به مردم، اخذ
می شود، خیلی اندک و تقریبا رایگان است.
مسکن خانواده های دارای 2 معلول و بیشتر در کشور ظرف یکی 2 سال
آینده احداث خواهد شد
وی با بیان اینکه در زمینه صاحب مسکن شدن معلولان و خانواده های
دارای 2 معلول و بالاتر نیز اقدامات خوبی در استان صورت گرفته،
گفت: حداقل 20 میلیارد تومان در این زمینه در استان هزینه شده است.
نباید خانواده ای دارای 2 معلول و بیشتر در این استان بدون خانه بماند.
فتاح افزود: 1150 واحد برای خانواده های دارای 2 معلول و بیشتر سهم
این استان است که نیمی از آن شهری و نیمی دیگر روستایی است. آنچه تا
الان واگذار شده، بیش از 800 واحد بوده و 350 مورد باقی مانده است.