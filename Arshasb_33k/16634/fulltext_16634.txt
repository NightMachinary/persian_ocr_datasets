16634
همه سنین را می‌تواند تحت تاثیر خود قرار دهد، گفت: آینده زندگی
جوانان ما برای همه ما مهم است و خانواده‌های عزیز هم منافع خود و
جوانانشان را در نظر بگیرند و گوش به بوق‌های رسانه‌های خارجی
ندهند.
رییس جمهور با تاکید بر اینکه همه ما می‌دانیم ماجرای کرونا با هر
مشکل دیگری متفاوت است، ادامه داد: سیل هم که بیاید، یک روز
می‌آید و بعد از چند روز تمام می‌شود، زلزله هم بیاید بالاخره بعد از مدتی
تمام می‌شود، حتی آنفلوانزاهم هر سال می‌آید و بعد می‌رود اما کرونا با
همه این‌ها متفاوت است، همه مناطق را در بر می‌گیرد و مشخص هم نیست
که چه زمانی به پایان می‌رسد.
روحانی تصریح کرد: ما دیدیم که در کشورهای خارجی وقتی کرونا
تازه شایع شده بود، ماسک‌ها را در فرودگاه‌ از کشور دیگری
می‌قاپیدند و سر دستمال کاغذی در فروشگاه‌ها دعوا بود و مواد
غذایی نایاب می‌شد یا صف‌های طولانی برای خرید شکل می‌گرفت
اما در ایران هیچگاه چنین نشد.
وی یادآور شد: اما داستان دیگری ما داشتیم که شاید هیچ کسی
نداشت. آن هم تحریم‌های اقتصادی بود. حتی در این شرایط هم
آمریکا نیامد بگوید که ایران تحریم باشد اما برای دارو و درمان نه. این
دولت فعلی آمریکا این‌قدر از انسانیت به دور است.