28282
پخش مستند و گفت‌وگوهایی درباره مواجهه با مرگ
به گزارش ایسنا به نقل از روابط عمومی نردبان، اولین قسمت از فصل
جدید برنامه تلویزیونی «نردبان» از این هفته روی آنتن شبکه مستند
می‌رود. مستندسازان و نظریه‌پردازان سینمای مستند از داخل و
خارج ایران در گفت‌وگوهایی اختصاصی با «نردبان»، از تجربیات
خود در فیلم‌سازی و عکاسی مستند می‌گویند و سینمای مستند ایران را
مورد بررسی قرار خواهند داد.
این قسمت از برنامه نردبان با موضوع «مواجهه با مرگ در قاب مستند» به
سراغ دو مستند «پرنیان» به کارگردانی ارد عطارپور و «خانه‌ای برای
تو» ساخته مهدی بخشی‌مقدم رفته است؛ همچنین به همین مناسبت،
مستندهایی که با سوژه کرونا در روزهای شیوع این بیماری در
کشورمان ساخته شد، مورد نقد و بررسی قرار می‌گیرد. جواد یقموری و
مهدی امینی که اولین فیلم مستند از بیمارستان کامکار قم را ساختند
مهمان برنامه خواهند بود. علاوه بر این، گفتگویی با محسن سخا که
چندی پیش به کرونا مبتلا شد و توانست آن را شکست دهد انجام شده
است.
در بخش عکاسی مستند نیز کیارنگ علائی مروری بر عکس‌های مستند
با موضوع مواجهه با مرگ خواهد داشت و آثار کریم‌ متقی و امین نظری
از عکاسان برجسته را بررسی خواهد کرد.