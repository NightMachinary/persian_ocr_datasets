27811
خلبانان هوانیروز از جمله شهید احمد کشوری، مانع از پیشروی
بیشتر ارتش عراق در منطقه میمک شد. پس از آن و تا پایان جنگ تحمیلی،
چند عملیات در این منطقه طرح ریزی و اجرا شد. عملیات باز پس‌گیری
میمک که با نام عملیات «خوارزم» و «ضربت ذوالفقار» هم شناخته
می‌شود، اولین عملیات نظامی در تاریخ جنگ هشت ساله محسوب
می‌شود که با فداکاری و رشادت مردان ایل خزل و سپاه و ارتش در 19 دی
ماه 1359 به اجرا درآمد. دومین عملیات بزرگ در این منطقه، عاشورا
نام داشت که به فرماندهی سپاه و با همکاری ارتش در 25 مهر 1363 اجرا
شد. ارتش عراق در تحرکات ابتدای سال 1366 نقاط دیگری از این
منطقه را اشغال کرد. در اولین ساعت روز 13 خرداد 1366 عملیات «نصر
2» با رمز «یا حسین مظلوم» و با هدف آزادسازی ارتفاعات مشرف بر
خطوط مواصلاتی و انهدام قوای دشمن، به همت نیروی زمینی ارتش
آغاز شد. سوم مرداد ماه 1366 ایرانی‌ها عملیات محدود و موفقی را در
سومار به پایان رسانده بودند که خبر رسید عراقی‌ها به میمک حمله
کرده‌اند و موفق به تصرف تپه شهدا شده‌اند.
بخشی از نیروهای پشتیبانی میمک برای آزادسازی تپه 402 و مناطق
اطراف به سومار رفته بودند و عراق از این فرصت طلایی استفاده کرد و در
روز دوم مرداد 1366 با بکار گیری 7 تیپ پیاده کماندویی و
بهره‌گیری از 40 فروند هلی‌کوپتر برای هلی‌برن نیروهایش از زمین و