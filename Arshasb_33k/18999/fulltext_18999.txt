18999
این فعال محیط زیست بیان کرد: در حال حاضر منابع طبیعی عنصر
کمیاب توسعه هستند، بنابراین نگاه ما به ساخت این پروژه باید اینگونه
باشد که این امور در کیفیت زندگی و آینده مردم چه تاثیری خواهد
داشت.
ساخت کمربند جنوبی اشتباه است
وی با اشاره به اینکه این پروژه سودی در بر نخواهد داشت، بیان کرد: اگر
این بزرگراه را ساختید و رفت‌وآمد را مهیا کردید چه خدمتی انجام
دادید جز اینکه آن‌هایی که بعدازظهرهای جمعه در ترافیک طرقبه گیر
می‌کردند، راحت‌تر به نیشابور می‌رسند. چنین اتوبان مفصلی برای
اینکه مردم در داخل شهر رفت‌وآمد نکنند، لازم نیست و این امری
اشتباه است.
طراوتی خاطرنشان کرد: ما بلوار نماز و فکوری را داریم که بسیار
خلوت است و اصلا مشکل ترافیک در آنجا وجود ندارد، پس چرا باید
سرمایه‌ای به این عظمت را در جایی بریزیم که به آن نیازی چندانی
نیست. در آن طرف مشهد شهرهای تربت، تایباد و... را داریم که
شهرهای زیادی را شامل نمی‌شود که به خاطر رفت‌وآمد آن‌ها نیاز به
این بزرگراه باشد. بزرگراه‌های این چنینی زیاد داریم و نتایج آن‌را نیز
دیده‌ایم.
این فعال محیط زیست درمورد عوارض زیست محیطی این بزرگراه‌،