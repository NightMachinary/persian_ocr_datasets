8589
بیمه 500 هزار خانه روستایی در 3 استان محروم
مرتضی اکبری، در آیین رونمایی از بیمه حوادث 500 هزار خانه
روستایی و احراز هویت آنلاین بانک مهر ایران گفت: مردم کشور
مدت‌ها با بانک‌های تجاری سروکار داشته‌اند که آن‌ بانک‌ها اغلب
مشتریان کلان دارند.
به گزارش ایسنا، به نقل از روابط عمومی بانک قرض‌الحسنه مهر ایران،
وی افزود: بانک قرض‌الحسنه ‌مهر ایران به‌ نوعی بانک مستضعفان است و
اغلب مشتریان آن ساکن استان‌های محروم هستند.
مدیرعامل بانک قرض الحسنه مهر ایران اظهار کرد: از آنجایی که
وام‌های بانک مهر ایران خرد است، سعی کرده‌ایم این وام‌ها را با
فرآیندهایی ساده به مردم تخصیص دهیم.
اکبری با بیان اینکه با بانکداری سنتی ممکن نبود سال گذشته به دو
میلیون و 300هزار نفر تسهیلات دهیم، تصریح کرد: بانک مهر ایران
سال 1395 به 500 هزار نفر تسهیلات داده و افزایش تعداد
تسهیلات‌گیرندگان در طول این سه سال قابل توجه است؛ این در حالی
است که تعداد کارکنان بانک از سال 95 افزایش نیافته است.
وی با اشاره به اینکه این موضوع نشان می‌دهد بهره‌وری نیروی انسانی
در این بانک به‌شدت در حال رشد است، اظهار کرد: طی سال جاری حجم
زیادی از مردم به بازار بورس مراجعه کردند و کارشان بعضاً با تأخیرات