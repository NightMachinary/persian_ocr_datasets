31830
معاون میراث‌فرهنگی استان قزوین بیان کرد: گرمابه تاریخی روستا
خوزنین در تاریخ 1398/4/5 با شماره 32538 در فهرست آثار ملی
به ثبت رسیده است.
گره می‌زنند تا گرهی بگشایند
بافندگی فرش دستباف از آن دست هنرهایی است که اصالت و هویت
ایرانی در تار و پود آن موج می‌زند و در جای جای ایران بافندگان
زیادی پای دارها نشسته‌اند و منبع درآمد و روزیشان هنر قالی بافی
است. در روستای مرندیز بجستان سال‌هاست که هنر قالیبافی رواج
دارد و دار قالی بخشی از زندگی زنان روستایی است تا شاید با گره زدن
همین تار و پودها بتوانند گرهی از بار مشکلاتشان بگشایند. با توجه به
اینکه اکثر زنان این روستا در حوزه فرش دستباف فعالیت دارند این
روستا دهکده‌ فرش دستباف استان لقب گرفته‌ است.
زهرا شعبانی یکی از این بانوان بافنده است که 36 سال سن دارد و با توجه
به اینکه مادرش نیز از پیشکسوتان و بافندگان با تجربه فرش است از
کودکی با نخ و رنگ و طرح سر و کار داشته‌ است.
مشکل بیمه مهمترین مشکل بافندگان
شعبانی در رابطه با دلیل انتخاب این حرفه و نحوه آشنایی خود با قالیبافی
در گفت‌وگو با ایسنا عنوان کرد: حدود 20 سال است که به کار بافندگی
مشغول هستم و اولین مشوق و معلم من مادرم بوده و از کودکی کنار دست