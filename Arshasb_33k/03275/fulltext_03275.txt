3275
جدیدالاسلامی ذکر کرد: با توجه به افزایش شمار مبتلایان در سنندج
طی چند روز گذشته از همشهریان تقاضا می‌شود همچنان در خانه
بمانند و از ترددهای غیر ضروری پرهیز کنند.
وی از رشد نگران‌کننده کرونا در برخی شهرهای استان اظهار نگرانی
کرد و گفت: بی‌توجهی نسبت به برخی موازین بهداشتی نیز می‌تواند بر
شیوع این ویروس دامن بزند و مبتلایان ‌را بیشتر کند، از این رو در این
شرایط توصیه‌های پرسنل بهداشت و درمان را از طریق رسانه‌های
معتبر باید جدی گرفته شود تا هرچه زودتر از شیوع بیشتر این ویروس
خطرناک و کشنده جلوگیری شود.
معاون درمان دانشگاه علوم پزشکی کردستان خطاب به شهروندان
گفت: از آغازین روزهای شیوع ویروس کرونا، شاهد خدمات و
تلاش‌های خالصانه متولیان بهداشت و درمان و تیم‌های درمانی در
کشور و به تبع استان کردستان بودیم که بی‌وقفه در صف اول مبارزه با
ویروس کرونا، ایثار و فداکاری را سرلوحه کار خود قرار دادند و در
این راه بشردوستانه از جان روی برگرداندند و دل در گروی صیانت و
حراست از جسم و جان بی‌شمار انسان‌های مبتلا و دردمند بستند لذا با بی
اهمیتی نسبت به تبعات این ویروس، زحمات این افراد را هدر ندهید.
جدیدالاسلامی خاطرنشان کرد: بی‌تردید نقش‌آفرینی کادر
بهداشت و درمان در راستای ریشه‌کنی و مبارزه با ویروس کرونا