16269
رشد 16 درصدی کشف سرقت‌ها 
به گزارش ایسنا، سرهنگ فرامرز به‌گذر در تشریح این خبر اظهار کرد:
در سال گذشته اقدامات مناسبی از جمله اجرای طرح‌های عملیاتی،
دستگیری سارقان حرفه‌ای و... در سطح پلیس آگاهی استان‌های
سراسر کشور انجام شد که منجر به ارتقا کشف در سطوح مختلف
ماموریتی شد.
وی با اشاره به این که مجموع کشف سرقت‌های مهم 17 درصد افزایش
داشته است، افزود: در همین راستا، کشف سرقت محموله 53 درصد،
اماکن 34 درصد، مغازه 25 درصد، موتورسیکلت 17 درصد و
اتومبیل 14 درصد با رشد مواجه بوده است.
به گزارش پایگاه خبری پلیس، سرهنگ به گذر با بیان اینکه بیشتر
سرقت‌های خرد توسط معتادان انجام می شود، تصریح کرد: کشفیات
سرقت‌های خرد در همین بازه زمانی 14 درصد و لوازم داخل خودرو نیز
17 درصد رشد داشته است.
جانشین پلیس آگاهی ناجا همچنین از ارتقا 16 درصدی کشف انواع
سرقت در دو ماهه اول امسال نسبت به مدت مشابه سال قبل خبر داد و گفت:
امیدواریم با تعیین و ابلاغ شاخص‌های جدید در کشف انواع سرقت و
به کارگیری تجهیزات نوین و بومی، همچنان شاهد ارتقا کشف و
افزایش رضایتمندی مردم باشیم.