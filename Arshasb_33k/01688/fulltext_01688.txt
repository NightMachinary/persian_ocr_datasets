1688
اجرای طرح حمایتی پسادکتری ویژه در 13 دانشگاه برتر
به گزارش ایسنا،ایمان افتخاری با اعلام این خبرگفت: پسا دکتری
ویژه برنامه‌ای است که در آن بسته حمایتی به محققانکشور تعلق می‌گیرد
و بر اساس آن طرح پژوهشی خود را اجرا می‌کنند. یکی از اقدامات
صندوق در این زمینه این است که بر اساس تفاهم‌نامه همکاری که با
مراکز علمی داشته‌ایم، افراد برجسته در دوره پسا دکتری ویژه جذب
دانشگاه‌ها می‌شوند.
به گفته وی، حضور ایرانیان نخبه خارج از کشور در این طرح پیش بینی
شده است، این دسته از افراد که تمایل به شرکت در طرح پسا دکتری ویژه
دارند به صورت آنلاین در سامانه جذب وزارت علوم ثبت نام می‌کنند
و در صورت درخواست دانشگاهی برای جذب وی با بارگذاری
معرفی نامه و درخواست دانشگاه در این سامانه امکان بهره برداری از این
طرح را دارد.
بر اساس اعلام معاونت علمی ریاست‌جمهوری،مدت زمان طرح پسا
دکتری ویژه یک سال است و در صورت تایید یک سال دیگر نیز تمدید
می‌شود. این طرح‌ها همان طرح‌های تحقیقاتی دوره دکتری هستند
که در این مدت زمان به بلوغ فناوری می‌رسند.
اجرای طرح خوانا در 10 درصد مدارس ابتدایی و پیش دبستانی خراسان
جنوبی