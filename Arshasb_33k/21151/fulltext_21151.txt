21151
خواهد کرد. در برخی کشورها در صورت درخواست طلاق اموال
به‌دست‌آمده بعد از ازدواج بین زوج‌ها تقسیم می‌شود؛ قانونی که
شاید بتوان آن را حمایتی خوب برای رعایت انصاف و حمایت از زنان
برای دوران بعد از جدایی دانست. جان کلام این‌که، لازم است
نمایندگان مجلس برای اصلاح قانون مهریه، در کنار تغییر مبنای غلط
سکه، سازوکارهایی را هم لحاظ کنند که این اصلاح قانونی به نفع
مردان و به ضرر زنان برداشت نشود و جنبه حمایتی بیشتری داشته باشد.
عضو کمیسیون اجتماعی: طرح اصلاح مهریه نباید یک‌جانبه باشد
اما درباره این موضوع نباید یک‌طرفه به قاضی رفت و فقط حرف مردها را
شنید. قطعا بانوان هم در این خصوص ادله و صحبت‌هایی دارند که توجه
به آن ضروری است. «فاطمه رحمانی» یکی از بانوان حاضر در مجلس
یازدهم به خراسان می‌گوید: این طرح نباید یک‌جانبه باشد و در آن
حقوق زنان نادیده گرفته شود؛ مهریه حقی برای زن است که نباید آن را
نادیده گرفت، به ویژه در شرایط اقتصادی امروز جامعه که اداره یک
زندگی آن هم برای زنان سرپرست خانوار مشکل‌تر از قبل شده است.
رحمانی ادامه می‌دهد: در کنار آن‌که باید برای پرداخت مهریه بر
اساس وسع و توان مالی مرد فرهنگ‌سازی کنیم، لازم است قوانینی را
در همین حوزه داشته باشیم و طرح‌های ما همه‌جانبه باشد. رحمانی این
نکته را هم می‌گوید که به عنوان یکی از اعضای کمیسیون اجتماعی