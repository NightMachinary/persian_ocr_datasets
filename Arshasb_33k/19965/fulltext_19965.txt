19965
طرح سوالات نمایندگان از آذری جهرمی در کمیسیون صنایع
حجت‌الله فیروزی در گفت‌وگو با ایسنا با اشاره به حضور وزیر
ارتباطات و فناوری اطلاعات در جلسه کمیسیون صنایع و معادن
برای بررسی سوالات نمایندگان از وی، گفت: محور سوال خانم
معصومه پاشایی بهرام وضعیت شبکه و اینترنت در حوزه انتخابیه‌اش
بود که پس از توضیحات وزیر، نماینده مردم مرند و جلفا برای حل
مشکلات مذکور و انجام اقدامات لازم فرصتی تعیین کرد.
وی افزود: مچنین سوال آقای محمدحسین فرهنگی درباره توسعه
شبکه مخابراتی در شهرک‌های صنعتی بود که وزیر دلایل عدم موفقیت
در این حوزه را نبود منابع کافی دانست و مطرح کرد در صورتی که
منابع مالی مورد نیاز تأمین شود اقدامات لازم برای تحقق این مهم
صورت می‌گیرد.
فیروزی با اشاره به طرح سوال عباس مقتدایی از وزیر ارتباطات گفت:
نحوه هزینه کرد درآمدهای مخابرات سوال نماینده اصفهان بود که
در نهایت مقرر شد سوال وی در صحن علنی مطرح و بررسی شود.
به گفته سخنگوی کمیسیون صنایع و معادن، بررسی تقاضای عده‌ای از
نمایندگان درباره تحقیق و تفحص از سازمان استاندارد دستور کار
دیگر این کمیسیون بود.
وی افزود: از آنجا که نمایندگان ایراداتی به کیفیت برخی محصولات