25211
نخستین ترجمه ترکی استانبولی «قصه ما مثل شد» منتشر شد
بر اساس گزارش روابط عمومی به نشر انتشارات مهنا از کشور ترکیه،
به‌تازگی مجموعه 10 جلدی «قصه ما مثل شد» توسط «دکتر احمد
آدیگوزل»، استاد دانشگاه ایغدیر ترکیه ترجمه و وارد بازار کتاب
شده است.
برای نخستین بار است که یک مجموعه 10 جلدی از یک نویسنده ایرانی
در کشور دیگر به چاپ رسیده و منتشر می‌شود.
انتخاب «قصه ما مثل شد» به عنوان کتاب سال برای نوجوانان، تولید
مجموعه پویانمایی 106 قسمتی از این اثر، تجدید چاپ‌های متعدد
در قطع‌های گوناگون، استقبال گسترده مخاطبان نوجوان از این
کتاب و بهره‌مندی بسیاری از مربیان و آموزگاران از آن برای
قصه‌گویی از ویژگی‌های این اثر محسوب می‌شود.
مجموعه کتاب «قصه ما مثل شد» به قلم محمد میرکیانی و تصویرگری
محمدحسین صلواتیان، نخستین بار در سال 1384 از سوی انتشارات
به‌نشر به چاپ رسید و تاکنون بارها در قطع‌های مختلف تجدید چاپ
شده است.
معرفی این کتاب به این شرح است، « در سرزمین ما ایران قصه‌های
خواندنی و دلپذیر که از روزگاران گذشته به یادگار مانده بسیار است،
ولی قصه‌هایی که مثل شده‌اند، طعم و مزه دیگری دارند. این قصه‌های