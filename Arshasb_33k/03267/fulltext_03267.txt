3267
کمیته انضباطی فدراسیون فوتبال اعلام کرد که پس از بررسی
مستندات ارائه شده و گزارش داور بازی تیم‌های استقلال ملاثانی و
شهیدقندی یزد، استقلال با نتیجه 3 بر صفر برنده این دیدار است.
به گزارش ایسنا، استقلال ملاثانی در هفته بیست و چهارم لیگ دسته دو
فوتبال کشور در اهواز پذیرای نماینده یزد بود که نیمه دوم این بازی به
دلیل امتناع تیم میهمان برای حضور در زمین، نیمه‌تمام اعلام شد. این
دیدار با حواشی‌ای از جمله درگیری و کتک کاری نیز همراه بود.
استقلال ملاثانی با این نتیجه 49 امتیازی شد و در صدر جدول رده‌بندی
گروه اول لیگ دسته دو کشور قرار گرفت.
استقلال ملاثانی در آستانه صعود به لیگ یک فوتبال کشور
استقلال ملاثانی که با دست خالی در لیگ دسته دو کشورکاری کرده
است کارستان، امشب (سه شنبه) موفق شد در دیداری خارج از خانه
برابر خیبر خرم آباد به تساوی بدون گل برسد.
به گزارش ایسنا، استقلالی ها با این تساوی 46 امتیازی شدندو اکنون نیز
با یک بازی کمتر در رده چهارم جدول رده بندی گروه اول قرار دارند.
بازی هفته گذشته استقلال ملاثانی و شهید قندی یزد نیز به دلیل عدم
حضور تیم یزد در نیمه دوم به زمین مسابقه، نیمه تمام ماند. شاگردان
هرمزی امیدوارند با کسب سه امتیاز این دیدار، حضورشان در لیگ یک
مسجل شود.