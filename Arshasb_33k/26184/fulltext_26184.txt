26184
هامان: بایرن دیگر شکست ناپذیر نیست
به گزارش ایسنا و به نقل از اسکای اسپورت 1، بایرن مونیخ در هفته
پانزدهم بوندسلیگا شکست تلخی را متحمل شد.
بایرن که به مصاف بوروسیا مونشن گلادباخ رفت باوجود آنکه با دو
گل پیش افتاد اما در ادامه سه گل دریافت کرد تا شکست تلخی را متحمل
شود. البته از بخت خوب بایرن لایپزیگ و لورکوزن هم بازی را
واگذار کردند تا بایرن همچنان در صدر جدول رده بندی باقی بماند.
دیتمار هامان، بازیکن سابق بایرن مونیخ در انتقاد از این تیم گفت: به
نظرم بایرن دیگر تیمی شکست ناپذیر نیست. اطمینان و امنیتی که بایرن
از آن برخوردار بود از بین رفته است و دیگر قهرمانی این تیم در
بوندسلیگا قطعی و تضمینی نیست.
او ادامه داد: به نظرم فصل جاری بوندسلیگا هیجان انگیزه خواهد بود.
باوجود آنکه دورتموند 5 امتیاز با صدر فاصله دارد اما شانس بالایی
برای قهرمانی دارد. برخلاف فصل قبل رقابت برای قهرمانی به هفته های
پایانی کشیده می شود و این باعث می شود تا لیگ جذاب دنبال شود.
در جدول رده بندی بایرن مونیخ با 33 امتیاز در صدر قرار دارد. تیم های
لایپزیگ و لورکوزن هم به ترتیب با 31 و 29 امتیاز در رده های دوم و سوم
جای دارند. دورتموند هم با 28 امتیاز چهارم است.
هانتر بایدن باز هم به مشکل خورد