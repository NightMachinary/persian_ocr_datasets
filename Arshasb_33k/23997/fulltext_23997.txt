23997
مورد مطالبه شهرداری تبریز است. شهردار تبریز بیان کرد: با توجه به
وجود بافت فرسوده و تاریخی در بخش‌هایی از شهر، احیا و بازآفرینی
شهری موضوعی ضروری است که در این راستا خواستار تخصیص
اوراق مشارکت برای بافت‌های فرسوده، قدیمی و تاریخی هستیم. به
نقل از روابط عمومی شهرداری تبریز، وی افزود: تعیین تکلیف لایحه
ارزش افزوده و تصویب لایحه درآمدهای پایدار شهرداری
موضوعی در رابطه با منابع درآمدی و مالی شهرداری است که
نمایندگان مجلس می‌توانند در این زمینه رایزنی کرده و یاریگر
شهرداری باشند. وی، وضعیت استخدامی کارکنان شهرداری را از
دیگر مطالبات این مجموعه دانست و گفت: لایحه استخدامی
شهرداری‌ها از سال گذشته در مجلس مطرح شده و پیگیر این موضوع
هستم؛ از نمایندگان استان نیز خواستاریم که این مورد مهم را که در
رابطه با منابع انسانی و امنیت شغلی کارکنان شهرداری است، در مجلس
پیگیری کنند.