11893
ثبت بزرگترین ریزش قیمت طلا در هفت سال اخیر 
به گزارش ایسنا، بهای معاملات اونس طلا در بازار نیویورک 97 دلار و
30 سنت معادل حدود پنج درصد سقوط کرد و در 1854 دلار و 40 سنت
بسته شد که بزرگترین کاهش قیمت یک روزه به دلار از ژوئن سال 2013
تاکنون بود.
شرکت پی فایزر اعلام کرد واکسن کووید 19 که این شرکت تولید
کرده، بیش از 90 درصد در جلوگیری از ابتلا به بیماری موثر بوده است.
چنین دارویی احتمالا روند احیای اقتصادی از همه گیری ویروس
کرونا را سرعت بخشیده و نیاز به بسته محرک مالی بیشتر را کاهش می دهد.
نتایج آزمایش گسترده واکسن کووید 19 پی فایزر، امیدبخش ترین
پیشرفت علمی بوده که تاکنون در مبارزه با کووید 19 روی داده و در
صورتی که تحقیقات بی خطر بودن تزریق این واکسن را نشان دهد،
زمینه را برای شرکت پی فایزر و بیو ان تک برای اجازه اضطراری از
رگولاتورها هموار می کند.
قیمت طلا پس از اعلام این خبر ریزش کرد و همه رشد قیمتی که از زمان
انتخابات ریاست جمهوری آمریکا تحت تاثیر امیدواری به
تصویب بسته محرک مالی وسیعتر در این کشور پیدا کرده بود را از دست
داد.
اوله هانسن، مدیر استراتژی کالا در ساکسو بانک اظهار کرد: طلا