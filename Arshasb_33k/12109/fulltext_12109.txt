12109
جایگزین شدن داروها و مکمل‌های بومی با نمونه وارداتی در حوزه
طیور و دام
به گزارش ایسنا،فرحناز صاحب‌زاده، مدیر عامل یکی از
شرکت‌هایدانش‌بنیان گفت: محصولات وارداتی شیمیایی پس از
اعمال تحریم‌های یک جانبه و نوسانات نرخ ارز با قیمت‌های گزافی به
تولید کننده داخلی فروخته می‌شد. با توجه به نیاز مبرم این حوزه به
تولید داخلی در واحد تحقیق و توسعه شرکت تحقیقات کاملی انجام و
بسیاری از این اقلام تولید و تجاری‌سازی شد.
وی یکی از محصولات این شرکت را یک مکمل گیاهی ویژه دام سنگین
مانند گاو دانست که با یک پنجم قیمت نمونه مشابه خارجی به دست
مصرف کننده داخلی می‌رسد، خاطر نشان کرد: خوشبختانه با توجه به
تغییر سیاست‌ها و عدم اختصاص ارز به کالاهای وارداتی دارای تولید
مشابه داخلی تولید این گونه از محصولات و مکمل‌ها در داخل کشور
رشد قابل توجهی داشته است.
صاحب زاده با بیان اینکهچند دارو و مکمل گیاهی دیگر تولید می‌شود
که ویژه طیور است و در وزن‌گیری و مصونیت طیور در برابر بیماری‌ها
نقش ‌بسزایی دارند، ادامه داد: یکی از این مکمل‌ها، خاصیت آنتی
باکتریال دارد و توانسته است عملکرد بسیار موفق‌تری از نمونه مشابه
شیمیایی از خود نشان دهد.