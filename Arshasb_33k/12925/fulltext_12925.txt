12925
تیم‌های فوتبال داخلی و خارجی تعصب خاصی داشتم اما شرط‌بندی
تعصبم را هم گرفت. الان فقط دوست دارم نتیجه‌ای که شرط بسته‌ام رقم
بخورد. در این سایت‌ها هزار مدل شرط‌بندی هست. از نتیجه بازی بگیر
تا تعداد خطاها، کرنر، پاس گل، کارت زرد و قرمز و حتی گل به خودی و
ضربات پنالتی. حتی فوتبال زنان، بسکتبال، بیلیارد و والیبال را هم
می‌توانی شرط‌بندی کنی. هر کدام هم ضریب خودش را دارد. من در
این مدت نه سود کرده‌ام، نه ضرر. البته کسانی بودند که در یک ماه با پول
شرط‌بندی برای خودشان ماشین خریدند ولی کسانی هم بودند که
همه زندگی‌شان را باختند.»
قانون نادر این است که اگر باخت به شرط‌بندی ادامه ندهد و اگر برد، برود
جلو. اما این قانون شخصی چیزی نیست که او را پولدار کند؛ همان‌طور
که چیزی نبرده و البته ذره ذره باخته اما از کجا معلوم این آخر خط باشد؟
یکباره چشمت را باز می‌کنی و می‌بینی دوچرخه بچه‌ات را هم
فروخته‌ای و پای شرط‌بندی روی دربی باخته‌ای. این‌طور است که
خیلی‌ها کارشان به سکته می‌کشد.