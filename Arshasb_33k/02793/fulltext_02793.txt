2793
خراسان شمالی مشغول تحصیل هستند، بیان کرد: متاسفانه قیمت
تجهیزات آموزشی نابینایان نسبت به سایر گروه ها بسیار بالا است
چراکه اغلب وارداتی بوده و باید از خارج کشور تهیه شوند.
وی با بیان اینکه یکی از تجهیزات مورد نیاز این افراد پرینتر بریل است،
گفت: فقط یک دستگاه پرینتر بریل در سطح مدارس استثنایی خراسان
شمالی وجود دارد اما آن نیز به علت استفاده خیلی زیاد فرسوده شده و
قابلیت خود را از دست داده است.
به گفته متقیان هزینه خرید یک دستگاه پرنیتربریل در حال حاضر به 100
میلیون تومان رسیده است که این وسیله برای تهیه مطالب درسی دانش
آموزان، نمونه سوالات و ... که باید پرینت گرفته و در اختیار والدین و
دانش آموزان قرار گیرد، استفاده می شود.
وی به ماشین تحریر بریل نیز اشاره کرد و افزود: قیمت این دستگاه حدود
هشت میلیون تومان است که در هر مدرسه ای یک دستگاه وجود دارد و
دانش آموزان در مقطع ابتدایی از آن استفاده می کنند.
متقیان تصریح کرد: اما دانش آموزان نابینا بعد از گذراندن مقطع
ابتدایی باید مقطع متوسطه اول و دوم را در مدارس عادی در کنار سایر
دانش آموزان سپری کنند بنابراین باید به صورت شخصی در آن
مقاطع از این دستگاه داشته باشند که هزینه آن خیلی بالا و تهیه آن برای
خانواده ها سخت است.