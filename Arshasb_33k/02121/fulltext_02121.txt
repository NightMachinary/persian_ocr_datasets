2121
امروز در سفر به شیراز مطرح شد، در جلسه شورای عالی قوه قضاییه و
مسئولان قضایی استان فارس به اشتراک نظر گذاشته شد.
رئیس قوه قضاییه همچنین با بیان اینکه آمار پرونده‌های موجود
استان فارس نشان از رسیدگی بهنگام دارد، تاکید کرد: بازرسی‌ها و
گزارشات حاکی از این است که به روز بودن وضعیت رسیدگی به
پرونده‌ها در فارس وجود دارد و باید حفظ شود.
آیت‌الله رئیسی با اشاره به نکاتی که توسط مدیران این استان در شورای
اداری مطرح شد، گفت: ضروری است در سال جهش تولید
کارخانجات و واحدهای تولیدی تعطیل و نیمه تعطیل تعیین تکلیف و
به چرخه تولید باز گردند.
او خواستار مقابله جدی با زمین خواری و تغییر کاربری‌ها در فارس شد
و گفت: این مهم نیازمند همراهی سازمان‌های مسئول است.
رئیس قوه قضاییه به برگزاری نشست با سران جامعه عشایر به عنوان یکی
از برنامه‌های سفر خود اشاره کرد و گفت: به برکت انقلاب نسبت به جامعه
عشایر توجه شده اما نیاز به حمایت و توجه ویژه تری است.
آیت‌الله رئیسی یادآور شد: در این نشست مقرر شد مسائل مربوط به جامعه
عشایر در یک کارگروه خاص دنبال شود.