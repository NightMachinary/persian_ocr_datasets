31829
قطع کرد.
وی افزود: می دانیم شرایط، شرایط دشواری است، اما برای همه مردم
جهان وضع به همین منوال است و همه باید همکاری کرده تا این
ویروس با قطع زنجیره انتقال هرچه سریعتر از بین برود.
«گرمابه تاریخی خوزنین» در استان قزوین مرمت شد
احسان نورانی تصریح کرد: گرمابه تاریخی روستای خوزنین از
توابع شهرستان بوئین‌زهرا، بنای ارزشمند مربوط به دوره قاجار
است که در سنوات گذشته پس از مرمت و تجهیز توسط اداره کل
میراث‌فرهنگی، گردشگری و صنایع‌دستی استان به‌عنوان مرکز
فرهنگی و پس‌ازآن نیز با همکاری دهیاری، اعضا شورای خوزنین و
مشارکت مردم روستا به‌عنوان موزه مردم‌شناسی روستایی تغییر
کاربری داده و در حال فعالیت است.
بنابراعلام روابط عمومی میراث فرهنگی قزوین، وی افزود: با توجه به
آسیب‌های وارد آمده به بخش‌هایی از این بنای تاریخی، ساماندهی و
مرمت آن از اوایل مهرماه سال جاری در دستور کار قرار گرفت؛
اقدامات مرمتی چون اصلاح لوله‌های آب پشت‌بام، عایق‌کاری بام،
اصلاح بندکشی‌ها، مرمت‌های موضعی، اجرای بخشی از آجرکاری
بنا، مرمت بدنه داخلی حمام، رطوبت‌زدایی و مرمت روشنایی و
نورگیرهای بنا تحت نظارت کارشناسان مرمت انجام‌شده است.