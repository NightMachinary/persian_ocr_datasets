16655
روحانی رحلت آیت الله محمد یزدی را تسلیت گفت
به گزارش ایسنا، متن پیام حجت الاسلام والمسلمین حسن روحانی به
این شرح است:
«انالله و انا الیه راجعون
رحلت یار دیرین امام و انقلاب، حضرت آیت‌الله محمد یزدی موجب
تأثر و اندوه فراوان شد.
این عالم مجاهد و انقلابی که از سابقون نهضت امام خمینی بود، در تمامی
مراحل حساس و خطیر نظام اسلامی نقش‌آفرین بود و با حضور مؤثر در
سنگرهای مختلف خدمتگزاری از جمله مجلس شورای اسلامی،
مجلس خبرگان رهبری، قوه قضاییه و شورای نگهبان عمر شریف خود
را در دفاع و صیانت از آرمان‌های نظام اسلامی سپری کرد و خدمات
ارزشمندی به یادگار گذاشت که یقیناً در خاطر مردم قدرشناس ایران
باقی خواهد ماند.
اینجانب این مصیبت را به محضر مقام معظم رهبری، علمای اعلام،
حوزه‌های علمیه، نمایندگان مجلس خبرگان، شاگردان و
علاقمندان به ویژه بیت مکرم آن عالم وارسته تسلیت می‌گویم و از
درگاه خداوند متعال برای ایشان رحمت و رضوان الهی و برای عموم
بازماندگان صبر و سلامتی مسألت دارم.»
روحانی: سرزمین ما هر روز آبادتر می شود