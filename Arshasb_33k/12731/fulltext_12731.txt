12731
جوان‌گرایی در دستورکار وزارت کشور/ متوسط سن فرمانداران 40 تا
42 سال است
به گزارش ایسنا، عبدالرضا رحمانی فضلی، در نشست مشترک وزرای
کشور و ورزش و جوانان با مجمع سازمان های مردم نهاد و جوانان
ضمن تبریک اعیاد قربان و غدیر گفت: جایگاه حقوقی جوانان در سطح
ملی مشخص شده و امیدواریم اتفاقی که امروز رخ داده مبدا حرکت
ملی در انسجام و وحدت در سطح ملی باشد و در جهت منافع ملی
امیدواریم جوانان گامهای مؤثری بردارند.
وی افزود: در حال حاضر 3000 تشکل جوانان در کشور داریم که
کار مهمی قلمداد می شود. کشور ما جوان است و ظرفیتهای زیادی
دارد که باید به نحو احسن مورد استفاده قرار گیرد. بی تردید باید به
موضوع جوانان ایمان و اعتقاد داشته باشیم هر چند که اعتقاد داشتن و یا
نداشتن ما هیچ تاثیری در حرکت جبری حاکم شدن جوانان در
سرنوشت کشور ندارد؛ چرا که این روال زندگی جاری است.
وی ادامه داد: با ظرفیت و بستر فراوان در نحوه تعلیم و تربیت کشور باید
بتوانیم جوانان را به افکار مترقی و اندیشه مبتنی بر عقلانیت مسلح کنیم
تا به این ترتیب امیدوار باشیم در مسیر توسعه واقعی قرار بگیریم.
وزیر کشور در بخش دیگری از صحبت های خود با اشاره به این که
3000سازمان مردم نهاد به عنوان هسته هایی که جوانان را حول محور