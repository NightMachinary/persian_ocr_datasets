405
آرشیو حزب بعث تهدیدی برای سر باز کردن زخم‌های کهنه در عراق 
به گزارش ایسنا، به نوشته روزنامه الشرق الاوسط چاپ لندن، چند ماه
پس از سرنگونی نظام صدام بعد از اشغال عراق توسط آمریکا در سال
2003، پنج میلیون برگه در مقر حزب بعث پیدا شد.
نیروهای آمریکایی در آن زمان از کنعان مکیه، از مخالفان قدیمی و
مصطفی الکاظمی، نخست‌وزیر کنونی عراق که در آن زمان نویسنده و
فعال بود، کمک گرفتند تا از محتویات اسناد باخبر شوند.
مکیه در گفت‌وگوی تلفنی با خبرگزاری فرانسه از آمریکا گفت: وارد
سردابی شدیم که پر از آب بود. از چراغ قوه استفاده می‌کردیم به این
دلیل که برق قطع بود. اسناد را می‌خواندیم و فهمیدیم اسناد بسیار مهمی
هستند. این اسناد شامل پرونده‌های اعضایی از حزب بعث و نامه‌های
حزب و وزارتخانه‌ها درباره امور اداری و گزارش‌هایی از
عراقی‌هایی بودند که همسایگان آن‌ها را به انتقاد از صدام متهم کرده
بودند.
با افزایش خشونت طایفه‌ای در بغداد مکیه با آمریکایی‌ها برای انتقال
اسناد به آمریکا در اقدامی جنجالی توافق کرد. این اسناد به مرکز هوور
منتقل شد که مرکز پژوهش‌های سیاست در دانشگاه استنفورد در
کالیفرنیا است و تنها چند پژوهشگر از آن باخبر هستند.
اما به گفته یک مسؤول عراقی اسنادی که وزن آن به 48 تن می‌رسند 31