19535
شش ماهه ارزاق عمومی را تقسیم کنند. وضعیت آن قدر بد بود که
محتشم‌السلطنه اسفندیاری رئیس مجلس دستور داد در باغ بهارستان
سیب‌زمینی و سبزی بکارند.
کار شهرداری برای تامین آرد سخت‌تر و سخت‌تر می‌شد. در دوران
سجادی مهمانانی از مرز شمالی وارد ایران شدند و بخشی از این مهمانان
یعنی لهستانی‌های آواره به تهران آمدند و در دروازه دولاب مستقر
شدند؛ مهمانانی که بیماری تیفوس و تیفویید را همراه خودشان به
تهران جنگ‌زده آوردند. بیماری‌ای که بحرانی بزرگ را در
پایتختی که عاجز از تهیه لوازم بهداشتی و درمان برای بیمارانش بود به‌
وجود آورد و باعث استعفای سجادی از شهرداری تهران شد.
بعد از سیدمحمد سجادی، مهدی‌خان مشیرفاطمی ملقب به
عمادالسلطنه با پیشینه قاجاری خود به شهرداری تهران رسید. او جزو
رجالی بود که با وجود حضورش به‌ عنوان وزیر معارف در کابینه
سردار سپه و نمایندگی مجلس مورد غضب شاه قرار گرفت و در
فروردین 1318 به زندان قصر افتاد. گفته می‌شود که او در رشت
کارخانه تولید تیغ داشت و یکی از این تیغ‌ها باعث زخمی شدن
صورت شاه شده و همین باعث غضبش شده بود. در جریان عروسی
ولیعهد با فوزیه با پادرمیانی قائم‌مقام رفیع‌الملک همراه جمع دیگری
از زندانی‌ها آزاد شد. او هم 7 ‌ماه بیشتر نتوانست بار تهران را به دوش