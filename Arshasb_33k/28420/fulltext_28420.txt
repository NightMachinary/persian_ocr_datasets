28420
پرداخت بیش از 370 میلیارد کمک بلاعوض به مردم سیل‌زده لرستان
مسعود رضایی در جلسه ستاد هماهنگی بازسازی استان که شامگاه
بیست‌ویکم اردیبهشت‌ماه با حضور مهدیان معاون بازسازی و
مسکن روستایی بنیاد مسکن انقلاب اسلامی و مدیران ستادهای
بازسازی معین به‌صورت ویدئو کنفرانس برگزار شد، با اشاره به عقد
قرارداد بیش از 50 هزار واحد با بانک‌های عامل افزود: بیش از 370
میلیارد تومان کمک بلاعوض به مردم سیل‌زده لرستان پرداخت شده
است.
وی با اشاره به شروع عملیات احداث 12 هزار و 600 واحد مسکونی در
مناطق سیل‌زده افزود: عملیات اجرای12 هزار و 200 واحد
آرماتوربندی و بتن فنداسیون، 11 هزار و 600 واحد اجرای اسکلت،
10 هزار و 50 واحد اجرای دیوارچینی و سقف به اتمام رسیده و 8100
واحد تکمیل و به مردم سیل زده استان تحویل داده شده است.
رضایی اظهار امیدواری کرد با کمک و مشارکت مردم، واحدهای
باقیمانده به زودی تکمیل و به مردم سیل زده استان تحویل داده شود.
پرداخت بیش از 460 میلیارد ریال تسهیلات کرونایی در مازندران
به گزارش روابط عمومی اداره کل، کامران اصغری آخرین جزئیات
پرداخت تسهیلات به واحدهای مشمول و صاحبان بنگاههای آسیب
دیده از شیوع ویروس کرونا در استان مازندران را تشریح کرد.