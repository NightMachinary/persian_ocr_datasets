2770
از راحت طلبی برخی ارگان‌ها تا تدوین سند جامع گردشگری استان
کرمان
مصطفی آیت‌الهی‌موسوی معاون عمرانی استاندار کرمان عصر
امروز 20 مهرماه در سومین جلسه گروه کاری میراث فرهنگی درباره
وضعیت خانه تاریخی حاج آقا علی گفت: اگر تغییرات مدیریتی در
شهرداری رفسنجان رخ نداده بود تاکنون درب های خانه تاریخی
حاج آقا علی به روی مردم گشوده شده بود.
وی با انتقاد از رفتار برخی از ارگان‌ها بیان کرد: در استان کرمان شاهدیم
اگر بنایی متروکه‌ای را احیا کنیم، تا زمانی که متروکه است مدعی
ندارد اما پس از آنکه کار انجام شد مدعیان زیادی پیدا می‌کند حتی
کسانی که توان کار را ندارد.
معاون امور عمرانی استاندار کرمان بیان کرد: با تمدید یک ساله
موافقت‌نامه تاسیس منطقه نمونه گردشگری زیبا تپه موافقت شد اما اگر
کوتاهی در اجرای این پروژه شود، آن را لغو خواهیم کرد.
فریدون فعالی مدیرکل میراث فرهنگی، گردشگری و صنایع دستی
استان کرمان نیز در این جلسه با اشاره به سند جامع گردشگری استان
گفت: نگاه ما در حوزه گردشگری در هر شهر با شهر دیگر کاملا متفاوت
است و براساس ظرفیت و امکانات آن شهر پروژه‌ها و طرح‌ها تعریف
می‌کنیم.