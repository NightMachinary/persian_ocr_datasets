25075
وی در رابطه با مهمترین کارهای پژوهشی که تا کنون انجام داده است،
عنوان کرد: حجم کارهای پژوهش که انجام داده‌ام زیاد است اما
مهمترین آن‌ها که دستاوردهای خوبی به همراه داشته است عبارت
هستند از بررسی و شناسایی دقیق قنات قصبه گناباد که منجر به ثبت
جهانی این قنات شد، بررسی سنگ‌نگاره لاخه مزار در بیرجند که به
منزله شناسنامه تاریخی خراسان است، گمانه‌زنی و کاوش در شهر
قدیم قائن که منجر به پیدایش نخستین مساجد ایران شد همچنین
کاوش‌های باستان‌شناسی در نیشابور و شادیاخ نیشابور که
توانستیم هویت شادیاخ را که تقریبا ناشناخته بود روشن کنیم.
رجب‌علی لباف خانیکی متولد گناباد است؛ 35 برنامه بررسی و
شناسایی آثار باستانی و بیش از 30 برنامه گمانه‌زنی و کاوش باستان‌
شناسی، همچنین تحقیقات کتابخانه‌ای گسترده و ارائه کارهای
پژوهشی به صورت مأموریتی از طرف اداره کل سازمان میراث
فرهنگی و گردشگری در کشورهای چین، فرانسه، انگلیس،
تاجیکستان، ازبکستان و آلمان، تألیف 18 عنوان کتاب که 3 کتاب به
عنوان کتاب نمونه استان انتخاب شده است، بیش از 150 مقاله علمی در
زمینه مسائل مربوط به میراث فرهنگی و باستان‌ شناسی و تاریخی و
دریافت 2 نشان فردوسی گوشه‌ای در کارنامه این پژوهشگر خراسانی
دیده می‌شود.