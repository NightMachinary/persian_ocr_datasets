8530
می‌کند به ایسنا می‌گوید: چند ماه است برای دریافت انسولین با مشکل
مواجه هستیم و در این اوضاع کرونایی باید برای دریافت این دارو به
شهرهای اطراف سفر کنم.
او خاطرنشان می‌کند: قلم انسولین در شهرهای اطراف مانند اصفهان و
نطنز وجود دارد، ولی نمی‌دانم در شهرستان اردستان چرا با کمبود آن
مواجه هستیم.
یکی دیگر از شهروندان اردستانی به ایسنا می‌گوید: پنج سال است که
قند خونم تنها با تزریق انسولین کنترل شده و روزانه 76 واحد انسولین
تزریق می‌کنم. هر کجا می‌روم و سراغ انسولین را می‌گیرم، می‌گویند
انسولین ایرانی موجود است، ولی متاسفانه من نمی‌توانم انسولین
ایرانی را به دلیل عوارضی که برای بدنم دارد استفاده کنم.
وی ادامه می‌دهد: مسئولان به درخواست ما توجهی ندارند و
نمی‌دانند که اگر انسولین نزنیم یا کور می‌شویم یا باید بستری شویم. هر
روز یا ترس کرونا داریم یا دغدغه کمبود انسولین.
مدیر شبکه بهداشت و درمان شهرستان اردستان در این باره به ایسنا،
توضیح می‌دهد: مشکلات این بیماران را، هم به صورت حضوری و هم
مکاتبه‌ای با دانشگاه علوم پزشکی و مسئولان شهرستان مطرح کردیم،
اما پیگیری‌های ما آن گونه در حد رفع نیازهای مردم خروجی نداشته
است.