11040
وی تاکید کرد: ضروری است عزیزان ما در صدا و سیما و رسانه های
مختلف و همچنین شهروندان به این بیماری توجه خاص داشته باشند.
دکتر زالی با بیان اینکه کماکان کرونا یک بیماری خطرناک تلقی می
شود، افزود: شرایط کلان شهرهایی از جمله تهران شکننده تلقی می
شود و نیازمند این هستیم که مجددا با طراحی برخی برنامه ها و رعایت
دقیقتر و سختگیرانه تر پروتکل های بهداشتی شاهد تغییر منطقی نگرش
شهروندان نسبت به خطرناک بودن بیماری کرونا باشیم.
وی درباره انتشار برخی شایعات مبنی بر شیوع بیماری کوازاکی با
عنوان بیماری کرونای کودکان، تصریح کرد: مطالعات آماری
تهران در طول اسفندماه و از ابتدای سال تاکنون نشان داده است که
موارد ابتلای کرونا در کودکان نسبتا نادر است. خوشبختانه در اکثر
موارد ابتلای کودکان در ایران موارد بسیار خفیف بوده است.
وی افزود: عاملی که موجب نگرانی خانواده ها شده ارائه برخی
گزارشات از نیویورک، اسپانیا و لندن مبنی بر مشاهده موارد
کوازاکی در کودکان است. از طرفی فصل شیوع سندرم کاوازاکی
اواخر زمستان و اوایل بهار است و همزمانی آن با بیماری کرونا منجر به
نگرانی شده است.
دکتر زالی با اشاره به اینکه بیماری درمان پذیر کاوازاکی، بیماری
التهابی عروقی در کودکان زیر 5 سال و بیشتر در پسربچه ها است، ادامه