13537
خروج از بن‌بست در عملیات طریق‌القدس به روایت شهید صیاد
شیرازی
به گزارش ایسنا، سپهبد شهید علی صیاد شیرازی در خاطره‌ای از برپایی
دعای توسل برای خروج از بن‌بست یک عملیات روایت کرده است: در
سمت فرماندهی نیروی زمینی ارتش، اولین عملیاتی که انجام دادیم
«عملیات طریق‌القدس بود». هدف هم این بود که بتوانیم در تنگ
چزابه، بین نیروی دشمن در خاک خودی و بخشی از نیروهایش که در
داخل سرزمین ما بود، شکاف بیاندازیم.
عملیات به یاری خداوند متعال و همت رزمندگان اسلام به خوبی انجام
شد و بخش عمده‌ای از منطقه در همان شب اول آزاد شد. اما وضعیت بسیار
نگران کننده بود، تلفات سنگینی بر ما متحمل شده و نیرویی که بخواهد
جایگزین این برادران اعم از ارتشی و سپاهی بشود، وجود نداشت.
شاید به خاطر زیر آتش بودن در آن محور، ما بیشتر از 1800 نفر شهید
دادیم فقط برای اینکه خط را نگه داریم. برای رهایی از این بن بست، شب
قرار گذاشتیم که یک جلسه فوق‌العاده بین ارتش و سپاه یعنی قرارگاه
خودمان در سوسنگرد داشته باشیم. بیش از سه چهار ساعت بحث ادامه
پیدا کرد ولی هیچ نتیجه مثبتی از بحث‌ها گرفته نشد.
شهید غیرتمندی داشتیم که طلبه جوانی بود به نام «مصطفی ردانی پور».
او گفت: «برادرها، شما حرف‌هایتان را زدید، دیگر فکر نمی‌کنم چیز