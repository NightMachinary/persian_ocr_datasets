25019
ناگفته‌های یکی از دادستان‌های انقلاب در دهه 60 
به گزارش ایسنا، «شرق» در ادامه نوشت: دراین‌باره با آیت‌الله
سیدحسین موسوی‌تبریزی دادستان انقلاب در سال‌های 60 تا 62 و
نماینده مجلس اول و دوم گفت‌وگو کردیم که مشروح آن را در ادامه
می‌خوانید.
‌چگونه به دادستانی انقلاب منصوب شدید؟
در خرداد 58 با حکم امام، مسئول دادگاه‌های تبریز شدم و در 14
شهریور 1360 با شهادت آقای قدوسی در همان روز از تلویزیون
شنیدم که به دستور حضرت امام به دادستانی کل انقلاب منصوب
شده‌ام. با حاج احمدآقا تماس گرفتم که گفتند تصمیم حضرت امام
است که به تهران بیایید و تا سال 62 در آنجا بودم. آن موقع مجلس هنوز
پابرجا بود. همان سال مجلس اول تصویب کرد باید یک دادسرا داشته
باشیم. آن موقع یک دادسرای انقلاب و یک دادسرای عمومی بود که هر
کدام دادستان کل جداگانه داشت. آن سال مرحوم آیت‌الله صانعی
دادستان در دادگاه‌های عمومی بود و در دادگاه‌های انقلاب من
حضور داشتم. در همان سال، این دو دادسرا را به دستور مجلس ادغام
کردند که کار درستی نیز بود و آن موقع در روزنامه جمهوری اسلامی
نیز شرح آن را گفته‌ام. من به خدمت حضرت امام رسیدم که اجازه دهید من
استعفا دهم و قانونا نیز ماندن من در دادستانی انقلاب توجیهی نداشت و