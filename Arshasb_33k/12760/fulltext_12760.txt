12760
جوکار: سیاست‌های آمریکا در منطقه به بن بست رسیده است
محمد صالح جوکار در گفت و گو با ایسنا، ضمن محکومیت عادی
سازی روابط کشورهای حاشیه خلیج فارس با رژیم صهیونیستی بیان
کرد: برخی از کشورهای منطقه به ویژه کشورهای عربی در چند سال
اخیر در چارچوب سیاست‌های آمریکا بازی می کنند و پیمان‌های
دفاعی و امنیتی با آمریکا امضا کردند که در همین راستا است.
وی در ادامه اظهار کرد: این کشورها با پیروی از سیاست‌های آمریکا به
دنبال تامین امنیت خود هستند امروز نیز آمریکا برای عادی سازی
روابط با رژیم صهیونیستی بر این کشورها فشار آورده است. این
کشورها چه از سیاست‌های آمریکایی تبعیت کنند و چه از
سیاست‌های آنها تبعیت نکنند در نهایت به ضرر آنها تمام خواهد شد؛
چرا که مسیر اشتباهی را در پیش گرفتند.
نماینده مردم یزد در مجلس شورای اسلامی تصریح کرد: آنان فکر
می‌کنند که حضور آمریکا در منطقه ادامه دار است و در حوزه سیاسی و
دفاعی دارای قدرت می‌باشند. در حالی که سیاست‌های آمریکایی
در سطح منطقه به بن بست رسیده است این کشورها از آن جا که پیوند قوی با
مردم خود ندارند همواره به دنبال یک قدرت خارجی برای حفظ
حکومت خود می‌باشند، ولی در آینده پاسخ اشتباهات خود را
خواهند گرفت.