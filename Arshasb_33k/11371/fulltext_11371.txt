11371
توسعه همه جانبه استان در گروی مطالبه سازنده رسانه‌هاست
«محمدرضا حدادزاده» در جریان بازدید از خانه مطبوعات و
رسانه‌های استان یزد در جمع خبرنگاران، هم‌افزایی رسانه‌ای برای
تقویت جریان توسعه همه جانبه را ضروری دانست و اظهار کرد:
چندگانگی در حوزه رسانه منجر به ایجاد رقابتی ناسالم و در نهایت
ایجاد ناامنی و بی‌اعتمادی در حوزه رسانه می‌شود.
وی با بیان این‌که اصحاب رسانه باید از هرگونه دویت پرهیز کرده و در
یک جریان واحد توسعه‌ای یاری رسان مسئولان استان باشند، افزود:
فعالین فضای مجازی هم باید تحت پوشش نهادهای رسمی مطبوعاتی
نظیر خانه مطبوعات و رسانه‌های استان یزد قرار گیرند.
دادستان عمومی و انقلاب مرکز استان یزد با اشاره به این‌که اصحاب
رسانه نقش مهمی در متعادل سازی شرایط روحی و روانی جامعه دارند،
گفت: خانه مطبوعات و رسانه‌های استان یزد باید متناسب با شرح
وظایف خود و برابر قانون نقش خود را در هم‌افزایی بیش از پیش
جریان‌های رسانه‌ای ایفا کرده و فضای مطالبه‌گری قانونی و سازنده را
ترویج کند.
حدادزاده در ادامه ارزیابی حرفه‌ای و مستمر عملکرد رسانه‌های
مختلف را از جمله ضرورت‌های اجرایی در خصوص افزایش
تأثیرگذاری خبرنگاران دانست و بیان کرد: این مهم باید در دستور