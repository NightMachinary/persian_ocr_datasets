30374
وی گفت: در تابستان مشکلات بسیاری در حوزه مصرف و تامین برق
وجود دارد، اما امسال در زمستان هم با توجه به کاهش گاز مورد نیاز
نیروگاه ها، تامین برق با چالش روبرو شده و از طرفی 300 تا 400 هزار
کیلووات ماینر به صنعت برق اضافه شده و مصرف را افزایش داده است.
مدیرعامل شرکت توزیع نیروی برق استان مرکزی با اشاره به اینکه
امروز اعلام شد که هزار مگاوات کمبود برق در کشور وجود دارد که یا
باید مدیریت شود یا باید قطع برق داشته باشیم، اظهار کرد: در زمستان
امسال نسبت به مدت مشابه سال گذشته حدود 5 درصد افزایش مصرف
برق در استان مرکزی رقم خورده که کم سابقه بوده است.
وی تصریح کرد: مسلما بخشی از این افزایش مصرف نویدبخش
افزایش تولید و فعالیت صنایع است، اما به هرحال افزایش مصرف
انرژی مانند برق خوشایند نیست.
اله داد با بیان اینکه استفاده از گاز نیز بدون آلایندگی نیست، اما نسبت به
دیگر سوخت ها آلودگی کمتری دارد، گفت: زمانی که نیروگاه بر
مدار استفاده از سوخت مایع قرار می گیرد، برای هرکیلووات ساعت
تولید برق 900 گرم آلودگی تولید می کند و با توجه به اینکه نیروگاه
های کشور بزرگ هستند و سوخت فسیلی مصرف می کنند، افزایش
مصرف دو گانه در حوزه گاز و برق باعث کاهش سهمیه گاز مورد نیاز
نیروگاه ها شده است.