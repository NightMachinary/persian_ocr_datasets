17983
20 سالگی ورزش را شروع کردم و بعدها در مسابقات قهرمانی کشور
در تهران مقام سوم را برای استان همدان به ارمغان آوردم».
بیش از 45 هزار کیلومتر رکاب‌زدن
حسن دائمی که به سلطان جاده‌های ایران معروف است، از
موفقیت‌هایش می‌گوید: «به وجودم افتخار می‌کنم که با تمام
قدرت، استقامت، توانایی و پشتکار، بیشتر مراکز استان‌های ایران را
رکاب زدم تا یادگاری از خودم به‌جاگذاشته باشم و فقط نتوانستم به
اصفهان، شیراز و تبریز بروم. به خاطر ارادتم به امام‌رضا (ع) و شهدا، 14
بار مسافت همدان به مشهد و بارها تا اروندرود و شلمچه را با دوچرخه
رکاب زدم. بیش از 45 هزارکیلومتر رکاب‌زدن کار راحتی نیست.»
عشق به همسر و استقبال مردم
او که برای تکریم و تجلیل از افتخاراتش کوچه محل سکونتش به
اسمش نام‌گذاری شده، درباره واکنش اطرافیان به
دوچرخه‌سواری‌اش می‌گوید: «همسرم را خیلی دوست دارم و اگر او
راضی نبود، هرگز نمی‌توانستم راه‌های سخت و طولانی را با دوچرخه
رکاب بزنم. مردم خوب و ورزش‌دوست شهرهای مختلف هم به من
افتخار و به گرمی از من استقبال می‌کردند که در این سن به صورت
حرفه‌ای در حال دوچرخه‌سواری هستم و بهترین خاطرات را از آن‌ها
دارم. خدا را شکر در این سال‌ها هیچ اتفاق بدی هم برایم رخ نداده است.»