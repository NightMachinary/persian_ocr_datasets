25383
خسارت قربانیان به صورت کیفری طرح شود.
وی با بیان اینکه احقاق حقوق قربانیان و جبران خسارت، به عنوان یک
حق شناخته شده است، افزود: باید کشورهای حامی صدام که شریک او
بودند نیز مورد بازخواست قرار گیرند؛ درواقع باید مسئولیت
اشتقاقی نیز در این راستا طرح و پیگیری شود
مومنی‌راد تأکید کرد: دولت‌های حامی صدام مسئولیت دارند و
براساس طرح مسئولیت بین المللی دولت‌ها در 2011، باید پاسخگو
باشند و این مساله نیازمند کار ویژه است و باید مسئولیت اشتقاقی و
ثانوی مدنظر قرار گیرد.
در بخش دیگری از نشست پیگیری حقوقی مسائل مرتبط با جنگ ایران و
عراق احمد اصانلو قاضی بین‌المللی قوه قضائیه و مسئول رسیدگی به
پرونده قربانیان شیمیایی گفت: هر چند پیگیری حقوقی
خسارت‌های وارده در هشت سال دفاع مقدس مطرح است اما همیشه
مورد غفلت واقع شده است و به نظر می‌رسد پژوهشگاه قوه قضاییه باید در
این زمینه به صورت جدی ورود کرد و خروجی پژوهشی داشته باشد.
وی ادامه داد: مسئولیت بین‌المللی دولت عراق و همچنین بحث
کشورهای حامی صدام در جنگ تحمیلی هشت ساله علیه جمهوری
اسلامی ایران، باید مورد بررسی قرار گیرد و در دادگاه‌های داخلی و
خارجی علیه عراق طرح دعوا شود.