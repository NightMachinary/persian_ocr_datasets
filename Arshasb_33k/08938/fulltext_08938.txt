8938
تاکید دادستان بر ضرورت پیگیری مشکلات رودخانه مرکزی اراک
عباس قاسمی در شورای پیشگیری از وقوع جرم و آسیب استان مرکزی
اظهار کرد: بدنبال وقوع سیل در سال گذشته، با مدیریت و همکاری
صورت گرفته در مجموعه استان مرکزی، کمترین خسارت به این
استان وارد شد و استان مرکزی جزو استان های موفق در مدیریت سیل
بود.
وی افزود: رودخانه مرکزی اراک علیرغم مکاتبات و دستورات صادر
شده متاسفانه وضعیت مناسبی ندارد و طبیعتا شهرداری ساماندهی این
رودخانه را به آب منطقه ای محول می‌کند و هر لحظه ممکن است وضعیت
بدتری نسبت به سال گذشته رخ دهد.
دادستان اراک بیان کرد: اگر اقدامات لازم در این راستا به صورت جدی
انجام نشود، قطعا مشکلات زیادی پیش رو خواهیم داشت، در نتیجه
نیاز است در راستای حل مسائل و مشکلات شهر اولویت بندی صورت
گیرد و آب منطقه ای به عنوان متولی اصلی حریم و بستر در این خصوص
مدعی و مطالبه گر باشد تا هرچه زودتر این مشکل مرتفع شود.
قاسمی بیان کرد: سیستم قضا آمادگی دارد در حوزه پیشگیری، دادسرا
و دادستانی در راستای رفع مشکلات حریم و بستر مسیل ها و رودخانه ها
و جاده‌ها همکاری لازم را انجام دهد تا با یک همکاری جمعی وضعیت به
سمتی برود که شاهد کمترین آسیب در شهر باشیم.