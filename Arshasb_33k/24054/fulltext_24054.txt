24054
تأکید کردم که اگر مجوز فعالیت به فرد یا تشکلی می دهند باید با قدرت از
آنها حمایت کنند مجوز دادن یعنی دفاع از آنها برای انجام فعالیت
قانونمند در جامعه، البته اگر تشکلی نیز تخلفی کرد باید پاسخگو باشد.
معاون اول رییس جمهور با اشاره به جایگاه مشارکت اجتماعی در
قانون و فرهنگ و دیدگاه های امام (ره) و رهبر معظم انقلاب ، گفت: در
شرایطی که کشور با وضعیت خطیر و پیچیده‌ای روبروست باید همه
برای تاب آوری جامعه در برابر تهدیدها و مخاطراتی که سلامت و
بهداشت تن و روان، معیشت و زندگی بی دغدغه، جامعه اخلاقی و منسجم
و آینده مطمئن را تهدید می کند، تلاش کنیم و نهادهای مردمی و مدنی
می توانند در این زمینه بسیار اثر گذار باشند.
جهانگیری افزود: باید هر چه بیشتر امکان ارتباط،‌ گفتگو، همدلی و
همزبانی میان جامعه و حکومت و در درون جامعه و در درون نهادهای
حاکمیتی را فراهم کرد. قطعا تشکل های مردمی و نهادهای مدنی می
توانند بطور کارآمد سازوکارهای تقویت همبستگی اجتماعی را
بوجود آورند. وی به تجربه موفق نهادهای مدنی و تشکل های مردمی
در کمک به مردم و مقابله با مخاطرات و آسیب ها در بحران های طبیعی مثل
زلزله و سیل، در کاهش رنج مردم در وضعیت کرونایی و در دفاع از
ثروت های ملی، منابع طبیعی و سرمایه و فرصت های ملی داشته اند اشاره
کرد و افزود: سمن ها و نهادهای مردمی در کنار سازمان های حاکمیتی