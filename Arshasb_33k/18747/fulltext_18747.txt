18747
شرکت‌های دانش بنیان‌ جایگاه خود را در اقتصاد کشور تثبیت کرده‌اند
سورنا ستاری 20 خرداد در حاشیه بازدید از واحدهای صنعتی فناور
استان اردبیل در جمع خبرنگاران با اشاره به فعالیت پنج هزار شرکت
دانش‌بنیان در کشور گفت: تعداد این شرکتها به سرعت در حال افزایش
بوده و در آینده یکی از پایه‌های اصلی اقتصاد کشور خواهند بود.
وی ادامه داد: سال گذشته فروش شرکت‌های دانش بنیان 120 هزار
میلیارد تومان بود که این رقم امسال به 150 هزار میلیارد تومان افزایش
خواهد یافت.
به گفته ستاری دانش بنیان‌ها جایگاه خود را در اقتصاد کشور تثبیت
کرده و جوانان خلاق کشور به سرعت در حال رشد و ترقی در حوزه‌های
فناوری هستند.
معاون رییس‌جمهوری با اشاره به معایب خام خام‌فروشی خاطرنشان
کرد: این رفتار برای اقتصاد مضرر بوده و شامل ارزش افزوده در بازار
نمی شود بطوریکه شرکت‌های دانش‌بنیان ما می‌توانند در این زمینه
بسیار تاثیرگذار و موفق عمل کنند.
وی با بیان اینکه استان اردبیل در زمینه تعداد شرکت‌های دانش‌بنیان از
دیگر استان‌های کشور عقب است، افزود: با این حال رشد این شرکت‌ها
در چند سال اخیر در استان سریع بوده و می‌تواند در جمع 10 تا 15 استان
قوی در این حوزه قرار گیرد.