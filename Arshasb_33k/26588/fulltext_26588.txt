26588
مرادی افزود: از آنجایی که بیماری های تنفسی در فصل سرما بیشتر
شیوع پیدا می کنند، برای همین فکر می کنیم پاییز و زمستان وضعیت
شیوع این بیماری شدیدتر خواهد شد، لذا از هم اکنون نقشه راهی را
برای مقابله با آن در این فصول تدوین کرده‌ایم.
وی در ادامه به آخرین موارد بستری بیماری کرونا در استان هم اشاره ای
کردو گفت: در زمان پیک بیماری حدود 480 بیماری بستری داشتیم که
خوشبختانه اکنون این تعداد به 180 نفر کاهش یافته است.
رئیس دانشگاه علوم پزشکی کرمانشاه تصریح کرد: البته باتوجه به
اینکه در چند هفته گذشته برگزاری چند آزمون مهم و اعیاد قربان و غدیر
خم و دعای عرفه را داشتیم و از سوی دیگر در هفته های آینده چند رویداد
مانند برگزاری آزمون کنکور، در پیش بودن ایام محرم، بازگشایی
دانشگاه ها و مدارس و .... را نیز پیش رو داریم، باید آمادگی لازم را برای
اوج گیری احتمالی و مجدد بیماری داشته باشیم.
وی در ادامه در رابطه با هزینه های درمان کرونا برای بیماران هم گفت:
هرچند در ابتدا تصمیم برآن بود که خدمات درمانی برای بیماران مبتلا
به کرونا رایگان باشد، اما بعدها اعلام شد که پنج تا 10 درصد از هزینه
توسط بیمار و مابقی هم توسط بیمه ها پرداخت شود.