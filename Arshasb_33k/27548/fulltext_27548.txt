27548
وی افزود: براین اساس، برای اولین بار در فرودگاه‌ ها 36 گیت
گذاشتیم. پروازها به چین را با هزار چانه زنی قطع کردیم. برای
روزهای سخت پروتکل‌ های بهداشتی تدوین کردیم. ایران اولین
کشوری بود که می دانست در شرایط سخت تحریم و فشار اقتصادی نمی
تواند کارخانه و صنعت را تعطیل کند؛ به همین دلیل دستورالعمل هایی
نوشتیم که چگونه می ‌توانیم کارخانه ها و صنعت را باز نگه داریم و
گردش صنعت کشور را به گونه ای اداره کنیم که دچار فقدان بیش از حد
نشویم. یکی از جاهایی که شیوه نامه‌ های بهداشتی را به دقت رعایت
کردند، وزارت نفت و صنایع پتروشیمی بود. آمار ابتلا و بستری و
مرگ و میر در این مجموعه‌ ها در حد قابل اغماض بود. در طول 8 ماه
گذشته، شبی را به یاد ندارم که مستمر خوابیده باشیم. یک شب به من خبر
دادند بین پارسیان و عسلویه اتفاقی افتاده و شبانه گفتم راه پارسیان بر
عسلویه را ببندند. تا آلودگی یک منطقه بر دیگری تاثیر نگذارد. در این
زمینه کادر بهداشت و درمان و استاندارهای خوزستان، بوشهر و بقیه
شبانه و روز تلاش کردند.
تولید الیاف مناسب برای لباس کادر درمان توسط پتروشیمی کشور
وی ادامه داد: امروز تعدادی ونتیلاتور هدیه شده که ساخت همین
مملکت است. در روزهای نخست هجمه کرونا شبانه روز به دنبال ماسک
و کاور بودیم، اما ظرف 50 روز پتروشیمی کشور توانست الیافی