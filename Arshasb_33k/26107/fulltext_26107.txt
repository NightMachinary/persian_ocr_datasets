26107
بگذارد.
این روانشناس با اشاره به این‌که اصول اساسی زبان جزئی از ساختار
مغزی همه کودکان است، اظهار کرد: یک کودک ناشنوا در همان سنی
شروع به صدا درآوردن می‌کند که یک کودک شنوا، بنابراین میدانیم
که تحریک شنوایی برای رشد زبانی ضروری نیست.
وی با بیان این‌که زبان و گفتار ارتباط نزدیکی با هم دارند، تصریح کرد:
می‌توانیم زبان را به‌عنوان اصطلاح کلی برای نمادهای کلامی و گفتار
را به عنوان ابزار بیان آن تعریف کنیم، هر دو آن‌ها بازتاب نیاز غریزی
بشر به برقراری ارتباط هستند، این نیاز در کودکان بسیار خردسال که
در پاسخ به ارتباط کلامی بدن و دهان خود را به حرکت در می‌آورند
مشهود است.
میررضایی با اشاره به این‌که رشد ذهنی کودک با توجه به نظریه‌های
مختلف در سال‌های اخیر دچار تغییرات زیادی شده است، افزود:
کودکان تازه متولد شده از محیط اطراف خود آگاه هستند و نسبت به آن
نیز علاقه و هیجان دارند، حتی قبل‌از این که زبان باز کنند.
این روانشناس ادامه داد: به فرآیند یادگیری و فکری کودک رشد ذهنی
گفته می‌شود که شامل دیدن، درک دنیای اطراف، یادگیری زبان،
حافظه، تصمیم‌گیری، حل مشکل، چگونگی استفاده از قدرت تجسم و
چگونگی استفاده از منطق و استدلال است که تمام این فاکتورها از