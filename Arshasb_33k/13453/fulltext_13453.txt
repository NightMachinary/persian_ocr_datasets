13453
در ادامه قاضی از وکیل متهمان مهرصادقی و تن پوشان خواست در
جایگاه قرار گیرد و آخرین دفاعیات خود را بیان کند.
وکیل متهمان مهرصادقی و تن پوشان گفت: مهرصادقی شدیدا منکر
ارتکاب جرایم اتهامی است؛ یکی از جرایم وی فراهم کردن موجبات
ارتشا است که اقدام موکل به هیچ وجه مشمول هیچ یک از مصادیق
قانون مجازات اسلامی نمی‌شود.
در ادامه جلسه دادگاه متهم تن پوشان با اعلام قاضی در جایگاه قرار
گرفت و قاضی اتهام وی مندرج در کیفرخواست را مجددا به او تفهیم
کرد و این متهم گفت: من اتهام فراهم آوردن موجبات ارتشا را قبول
ندارم؛ فراهم آوردن ارتشا برای در شان من نیست.
در ادامه جلسه دادگاه، شمس وکیل متهم تن پوشان در جایگاه قرار
گرفت و گفت: تن پوشان ارتباط شخصی و کاری با طبری نداشته؛ تنها
جایی که ردپایی از تن پوشان در ارتباط با طبری پیدا میشود در
معاملات مهرصادقی است که ملک فلورا را از دانیال زاده خرید و به نام
طبری کرد که تن پوشان در این معامله به عنوان شاهد، امضا کرده است.
در ادامه این جلسه وکیل متهم علیزاده در جایگاه قرار گرفت و گفت:
وکالت‌نامه زاهدیان با دانیال زاده مربوط به بانک‌ها بوده است و بحثی از
پرونده‌های کیفری نبوده است. این وجوه برای پرونده‌های حقوقی
میان زاهدیان و دانیال زاده بوده است.