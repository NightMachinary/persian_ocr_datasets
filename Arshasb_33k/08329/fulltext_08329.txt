8329
اتاق‌های شماره سه، چهار و پنج برای بیماران زن اختصاص داده
شده‌اند و اتاق‌های شماره یک، دو، شش و هفت برای مردان. جایی که
تقریباً تعداد مردان بیشتری نسبت به زنان بستری هستند.
ساعت 12 نشده بوی غذا بخش را پر می‌کند. جز لطف‌الله 55 ساله و مریض
کنار دستی اش بیشتر بیماران اشتهایی برای خوردن غذا نشان
نمی‌دهند. لطف‌الله ظرف غذا را روی میز انتهای تخت جابه‌جا می‌کند
چند قاشق غذا می‌خورد و بعد با بی‌حوصلگی ظرف را با دستش به کناری
هل می‌دهد.
او اهل اردبیل و کارگر فصلی است که نزدیک راه‌آهن بیهوش می‌شود و
مردم او را به بیمارستان می‌رسانند. پیرمرد چهره آفتاب سوخته‌ای
دارد، دست‌های پینه بسته‌اش را به هم گره می‌کند و می‌گوید: «نمی‌دانم
یک مرتبه چی شد سرم گیج رفت و افتادم. یک بنده خدایی مرا اینجا آورد.
شاید اگر از همین ماسک‌های پارچه‌ای هم استفاده می‌کردم الان اینجا
نبودم. یک دست شستن ساده چی بود آن کار را هم نمی‌کردم. یعنی فکر
نمی‌کردم کرونا بگیرم.»
صدای ناله‌های بیمار از اتاق بغلی به گوش می‌رسد. زنی روبه پنجره
ایستاده و ناله می‌کند، کمی بعد بیمار در حالی که دمپایی‌هایش را روی
زمین می‌کشد، نزدیک‌تر می‌آید. رنگ و روی زن حسابی پریده و از
ضعف و بی‌حالی سفیدی چشمانش پیداست. جثه نسبتاً چاقی دارد و از