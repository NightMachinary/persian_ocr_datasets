21340
بود و آنها این رویا را در سر دارند که بیماری بدون اینکه تاثیری برای
اسرائیلی‌های واکسینه شده داشته باشد، به شکل گسترده‌ای میان
فلسطینی‌ها شیوع پیدا کند.
دبیرکل جنبش ابتکار ملی فلسطین افزود: تمامی اینها اهداف خبیثانه
پاکسازی نژادی را نشان می‌دهد.
بنیامین نتانیاهو، نخست وزیر رژیم صهیونیستی از تسریع در روند
واکسیناسیون خبر داد و گفت: با این کار واکسیناسیون تا اواخر مارس
پایان می‌یابد.
امیر اوحانا، وزیر امنیت داخلی رژیم صهیونیستی روز جمعه تاکید
کرد، تصمیمش برای واکسینه نکردن زندانی‌ها (اسرا) در این مرحله را
هرگز تغییر نخواهد داد.
اوحانا گفت: پس از واکسیناسیون همه اعضای کادر زندان‌ها، امکان
اختصاص واکسن به زندانی‌ها (اسرا) را بررسی خواهیم کرد.
این در حالی است که باشگاه اسرای فلسطین روز سه‌شنبه اعلام کرد از
ابتدای شیوع کرونا تعداد مبتلایان به آن در میان اسرا به 188 تن
افزایش یافته است.
می الکیله، وزیر بهداشت فلسطین روز شنبه اعلم کرد که تاریخ دقیقی
برای رسیدن واکسن کرونا به فلسطین وجود ندارد اما احتمال می‌دهد
که واکسن در سه ماهه نخست سال جاری میلادی برسد.