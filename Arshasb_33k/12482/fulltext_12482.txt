12482
جلوگیری از سفر بیش‌ از 14 هزار خودرو در روز گذشته از سوی پلیس
به گزارش ایسنا، نیروی انتظامی در تشریح گزارش عملکردش در
اجرای طرح کاهش زنجیره انتقال بیماری کرونا در روز دوشنبه اعلام
کرد که در این روز 4195 نفر از نیروهای خود را در 1958 نقطه از کشور
به کار گرفت.
در روزگذشته کاهش دو درصدی تردد خودروها نسبت به مدت مشابه
سال قبل رخ داده و ماموران پلیس به رانندگان 24 هزار و 893 دستگاه
خودرو سواری تذکر لسانی دادند.
همچنین از ادامه سفر 14 هزار و 117 دستگاه خودرو نیز جلوگیری شده و
راننده و سرنشینان آنها به مبدا خود بازگردانده شدند.
پلیس درباره اقداماتش در حوزه صنوف نیز اعلام کرد که از 8093
واحد صنفی بازدید کرده و در جریان آن به ترتیب برای 4775 و 991
واحد تذکر و صورتجلسه صادر و 216 واحد صنفی هم پلمب شد.
تعداد خودروهای جریمه شده در طرح محدودیت تردد شبانه نیز 50
هزار و 205 دستگاه است. همچنین 37 هزار و 526 دستگاه خودروی
سواری نیز در مناطق نارنجی جریمه شدند. در روز گذشته 37 هزار و
446 پیامک نیز به رانندگان خاطی ارسال شده است.
جلوگیری از شایعه سازی و برداشت غیر صحیح از سخنان مسئولان
ضروری است