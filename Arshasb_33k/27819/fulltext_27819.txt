27819
وقوع 1115 زلزله در کرمانشاه 
فرهاد فروزی در گفت و گو با ایسنا، گفت: سال گذشته 1115 لرزه در
گستره استان کرمانشاه رخ داد که از این تعداد 535 مورد در بهار، 241
مورد در تابستان، 170 مورد در پاییز و 169 مورد در زمستان بوده است.
وی بزرگترین زلزله سال گذشته را نیز مربوط به ساعت 14 و 37 دقیقه روز
12 فروردین با بزرگی 5.2 ریشتر در حوالی سومار اعلام کرد.
به گفته فروزی، سال گذشته تازه آباد، قصرشیرین، سومار و سرپل
ذهاب به ترتیب بیشترین لرزه خیزی را در استان داشتند.
مسئول شبکه لرزه‌نگاری استان کرمانشاه با اشاره به کاهش قابل توجه
زلزله‌ها در سال گذشته نسبت به سال 1397، یادآور شد: سال 1397 در
استان کرمانشاه 4269 زلزله رخ داد که 529 مورد آن در بهار، 1906
مورد در تابستان، 1124 مورد در پاییز و 710 مورد در زمستان بود.
فروزی خاطرنشان کرد: بزرگترین زلزله سال 1397 را نیز در ساعت 20
و هفت دقیقه روز چهارم آذر با بزرگی 6.4 ریشتر در حوالی سرپل‌ذهاب
داشتیم.
وی تعداد زمین لرزه‌هایی که بعد از زلزله 21 آبان سال 1396 رخ داده را
نیز تا پایان سال 1398 حدود 8055 لرزه اعلام کرد که عمدتا در سرپل
ذهاب، قصرشیرین و تازه آباد بوده است.
وقوع 5 مورد آتش سوزی منزل در یاسوج طی 10 روز اخیر