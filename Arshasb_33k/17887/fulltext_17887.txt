17887
سرمایه‌گذاری در بازار طلا، درست یا غلط؟
در شرایط فعلی تورم همه چیز را تحت‌تأثیر قرار داده است و ما هر روز با
افزایش قیمت‌ها مواجه هستیم. تورم و بی ثباتی بازار، گریبان‌گیر
بازار طلا و جواهر نیز شده است. نوسان سریع قیمت‌ها بسیاری از مردم
را مشتاق به سرمایه گذاری در این بازار کرده است. حال آن که سرمایه
گذاری در این بازار مثل تمام عرصه‌های دیگر با چالش هایی همراه
است.
محمد ملکیان، رئیس صنف طلا و جواهر قم، در رابطه با شرایط فعلی بازار
طلا در گفت‌گو با ایسنا گفت: در این شرایط به علت نوسان سریع قیمت
طلا خرید و فروش ها بسیار کم است. در شرایط فعلی شاید حدود 10 بار در
روز قیمت‌ها تغییر می‌کشند.
وی افزود طلا در زمان مشابه سال گذشته حدود 450 هزار تومان و یا
حتی کمتر بوده است از ابتدای امسال تاکنون قیمت طلا حدود 200
هزار تومان افزایش یافته و اکنون قیمت هر گرم طلا حدود 725 هزار
تومان است.
ملکیان ادامه داد: در این روزها مردم بیشتر به سمت خرید سکه برای پس
انداز و فروش طلای مستعمل خود روی آورده‌اند. خرید طلا به عنوان
زینت و مصارف شخصی به شدت کم شده است. به طوری که می‌توان
گفت به صفر رسیده است.