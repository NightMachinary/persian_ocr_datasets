21998
که هزینه‌های زندگی خود را تأمین و زمینه‌های تشکیل خانواده را
فراهم کنند.
زینعلی با اشاره به این‌که عقد فرصتی فراهم می‌کند که دختر و پسر
همدیگر را بهتر بشناسند، تصریح کرد: تشکیل خانواده‌های نیمه
مستقل و زندگی دختر و پسر عقد کرده در خانه پدری تا زمان فراهم شدن
مقدمات تشکیل زندگی مجزا راه‌حل مشکل ازدواج جوانان است.
این مشاور خانواده با یادآوری این مطلب که زمانی‌که دختر و پسر با
شرایط قانونی عقد کنند یعنی دختر با اجازه پدر و پسر با آگاهی و اراده
تصمیم به ازدواج بگیرند از نظر شرعی زن و شوهر هستند و این‌که حتماً
مراسم عروسی برگزار شود مسائلی تشریفاتی است که مردم به آن اضافه
کرده‌اند، افزود: این‌که دختر و پسر عقد کنند ولی هرکدام در خانه‌های
پدری خود باشند مزایای بسیاری دارد به‌طوری‌که احساس می‌کنند
همسر یکدیگر هستند و التزام و تعهدی نسبت به هم پیدا می‌کنند، از سوی
دیگر دغدغه ازدواج ندارند و به‌دلیل جاری شدن عقد شرعی آرامش
خاطری در بین دختر و پسر ایجاد می‌شود.