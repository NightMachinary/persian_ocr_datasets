24011
رییس شورای تخصصی تحول و ارتقای علوم انسانی تصریح کرد: از
دوره رنسانس به این طرف دنیای غرب در مسیر سکولار شدن حرکت
کرد وانقلاب اسلامی بیشترین مخالفت را با سکولاریسم داشت و در
مقابل آن موضع گرفت،بنابراین لازم است در سرفصل‌های دروس
این رشته، رابطه بین انقلاب اسلامی با سکولاریسم که بزرگترین چالش
موجود حال حاضر نیز است بیشتر مورد توجه قرار گیرد.
همچنین گزارشی در جلسه پیرامون سرفصل درسی و برنامه آموزشی
رشته جامعه شناسی انقلاب در مقطع دکترا توسط دکتر علی محمد
حاضری مدیر گروه جامعه شناسی انقلاب اسلامی پژوهشکده امام
خمینی، ارائه شد.
وی با بیان اینکه جامعه شناسی انقلاب از مباحث عمده جامعه شناسی
سیاسی است افزود: در حوزه علوم انسانی، جامعه شناسی انقلاب را
می‌توان مبحثی بین رشته‌ای قلمداد کرد، که از هر کدام از رشته‌های
جامعه شناسی، علوم سیاسی، روانشناسی، تاریخ و فلسفه بهره می‌برد.
دکتر حاضری ادامه داد: انقلاب اسلامی ایران بزرگترین رویداد
سیاسی و اجتماعی نیمه دوم قرن بیستم است که علاوه برتحولات و
تاثیرات بسیار مهم داخلی و خارجی تاثیر بسیار شگرف در
رهیافت‌های نظری و مطالعاتی انقلاب‌ها داشت.
وی اضافه کرد: انجام تحقیقات و پژوهش‌های عمیق در خصوص این