29554
می‌گویند معدل کسب دو امتیاز از هر مسابقه برای قهرمانی در لیگ ایران
کافی است و تا امروز استقلال دقیقا چنین میانگینی داشته است. تیمی که
امسال در اختیار محمود فکری قرار گرفته، نسبت به فصول گذشته
ریزش کمتری داشته و از هر نظر متوازن است. آنها درون دروازه رشید
مظاهری را دارند، در پست مدافع میانی محمدحسین مرادمند، عارف
غلامی، سیاوش یزدانی و محمد دانشگر آماده حضور در میدان هستند.
همین آقای دانشگر اخیرا در پست دفاع چپ بازی کرده و این یعنی اگر
میلیچ یا محمد نادری به بازی نرسند هم دست فکری باز است. در پست
دفاع راست هم علاوه بر وریا غفوری همیشه آماده، احمد موسوی نیز
در اختیار کادر فنی قرار دارد. در خط میانی نفراتی همچون مهدی
مهدی‌پور، فرشید باقری، مسعود ریگی، فرشید اسماعیلی، داریوش
شجاعیان و آرش رضاوند به چشم می‌خورند و خب خط حمله استقلال
هم که با مثلث معروف دیاباته، قائدی و مطهری زبانزد است. بنابراین
فکری کم و کسر ندارد و در بازی امروز باید هنر مهره‌چینی‌اش را نشان
بدهد.
وضعیت پرسپولیس
شرایط پرسپولیس اما خیلی تعریفی ندارد. این تیم قبل از فینال آسیا چند
امتیاز را به هوای احتیاط از دست داد و بعد از فینال هم چند امتیاز دیگر از
کفش رفت، چون بازیکنان روحیه کافی نداشتند. در هر صورت