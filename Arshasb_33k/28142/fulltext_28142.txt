28142
پاکدل: ادامه لیگ هندبال شدنی نیست/ ضرورت ثبت باشگاه، تسویه
حساب و ضمانت مالی برای لیگ جدید
به گزارش ایسنا، علیرضا پاکدل در مورد اتمام لیگ برتر هندبال 98 به
دلیل شیوع ویروس کرونا اظهار کرد: با توجه به شرایط فعلی کشور و
اتفاقات پیش آمده به دلیل شیوع کرونا بعد از صحبت با مدیرعاملان
باشگاه‌ها، هیات مدیره فدراسیون و اعضای کمیته مسابقات در
خصوص لیگ های برتر و دسته یک تصمیماتی گرفتیم. با توجه به اینکه
علی رغم تلاش تیم پزشکی در ایران و جهان هنوز این ویروس تحت
کنترل در نیامده و ماه رمضان و مسابات قهرمانی آسیا نوجوانان و
جوانان را نیز در پیش داریم ادامه لیگ انجام شدنی نیست. ادامه آن
ریسک زیادی برای بازیکنان، خانواده آن‌ها، داوران و عوامل
برگزاری دارد.
وی گفت: به خاطر ارج نهادن به باشگاه‌ها که هفته‌های زیادی در کوران
مسابقات بودند مقام‌های اول تا چهارم مشخص شد. مس کرمان با 20
امتیاز، شاملی کازرون با 16 امتیاز و ذوب آهن اصفهان و سپاهان میز با
14 امتیاز به ترتیب اول تا چهارم شدند.
رییس فدراسیون هندبال افزود: برای باشگاه‌های اآسیا نیز ایران دو
سهمیه دارد که کرمان و کازرون به عنوان تیم‌های اول و دوم به این
مسابقات معرفی می شوند و در صورت نرفتن اولویت با ذوب آهن و