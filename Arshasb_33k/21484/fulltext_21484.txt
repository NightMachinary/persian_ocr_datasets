21484
شود چرا که در کاغذ ارائه شده موارد مبهم و بدون تاریخ وجود دارد؛
لذا شماره و تاریخ اعتبار ارزی و تضامین اخذ شده و نوع آن‌ها با تاریخ
مندرج و مستندات باید به دادگاه ارائه شود.
در ادامه جلسه دادگاه قاضی خطاب به عبدالله پایسته فرزند فرامرز گفت
در جایگاه قرار گیرد و مندرجات اتهامات وی در کیفرخواست را
قرائت و به وی تفهیم کرد.
متهم پایسته گفت: اتهامات وارده را قبول ندارم، من رییس وقت شعبه
پردیس بانک رفاه بودم. در نتیجه تماس آقای مبارکی با معاون ارزی
شعبه، شرکت دنیای معتمد پارسه به ما معرفی شد. در جلسه‌ای که در مهرماه
96 با حضور اسد بیگی و معاون ارزی شعبه در دفتر من تشکیل شد، بحث
هفت تپه مطرح شد. بعد از آن جلسه من اسد بیگی را ندیدم. در آبان ماه 96
معاون ارزی به من مراجعه کرد و گفت مبارکی تماس گرفته تا برای دو
شرکت معتمد پارسه و آریا چوب شمال مبادلات ارزی انجام دهیم. من
از معاون ارزی سئوال کردم آیا این کار برای ما ریسکی دارد که وی
گفت نه ما فقط فیزیکی پرونده تشکیل می‌دهیم. بعد از گذشت چند روز
معاون ارزی به من گفت شرکت آریا چوب شمال انصراف داده و فقط
شرکت معتمد پارسه است. من این پرونده را به اکراه تشکیل دادم و در
تاریخ 10.8.96 پرونده را به اداره بانکداری شرکتی بانک رفاه
ارسال کردم.