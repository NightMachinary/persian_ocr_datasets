31581
رئیس کمیته جمع‌آوری آب‌های سطحی اهواز گفت: ارائه طرح
تشکیل کمیته جمع‌آوری آب‌های سطحی ناشی از پاسکاری
بیمارگونه و طولانی برخی از دستگاه‌ها بود. زمانی که پاسکاری،
افزایش ابهام قانونی و عدم ورود مسئولان ذیربط برای رفع این ابهام
قانونی مشاهده شد، تنها راهکار این بود که شورا، حداقل برای یک بار
از قالب شورای شهرداری خارج شود و به شورای شهر تبدیل شود و
تقسیم کار بین دستگاه‌ها را انجام دهد.
وی بیان کرد: البته توان شورای شهر این نیست که بر تمام دستگاه‌های
استانی نظارت کند بنابراین از ظرفیت نماینده ولی فقیه در خوزستان،
استاندار و دیگر مسئولان استفاده شد تا در مورد یک مساله، تقسیم کار
انجام شود.
موسی‌پور تصریح کرد: مبنای این کار، ناامید شدن از حمایت
مرکزنشینان و بودجه‌های هزاران میلیاردی آن‌ها بود.
عضو شورای شهر اهواز گفت: طرح ضربتی جمع‌آوری آب‌های
سطحی، به صورت کوتاه‌مدت و مبتنی بر شبکه موجود فاضلاب
طراحی شده است. در این طرح، شهرداری موظف به انتخاب مشاور و
طراحی طرح جامع آب‌های سطحی اهواز شده است.
وی بیان کرد: با بارندگی 15 میلیمتری نیز اهواز زیر آب رفته است اما با
اجرای این طرح، مقرر شد با بارندگی 20 تا 25 میلیمتری حداقل در معابر