31310
کلاس‌های درس 5 شهرستان خراسان جنوبی غیرحضوری شد 
محمدعلی واقعی، امروز یکشنبه 20 مهرماه به در نشست کارگروه
مدیریت بیماری کرونای این اداره کل گفت: بر اساس اعلام ستاد
مدیریت بیماری کرونای استان، کلاس‌های درس تمامی مدارس
شهرستان‌های بیرجند، طبس، فردوس، قاین و نهبندان از فردا بیست و
یکم مهرماه، به مدت یک هفته به صورت غیر حضوری برگزار می‌شود.
وی بیان کرد: با مجوز ستاد مدیریت بیماری کرونای استان و با هدف
قطع زنجیره بیماری و حفظ سلامت دانش‌آموزان دوره‌های مختلف
تحصیلی، تمامی کلاس‌های درس مدارس این شهرستان‌ها، به مدت
یک هفته به صورت غیرحضوری خواهد شد.
به گزارش ایسنا، واقعی بر تداوم روند ضد عفونی کردن مدارس، با
وجود غیر حضوری شدن کلاس‌های درس تأکید کرد.
کلاف پیچیده رسوب کالا در گمرکات
به گزارش ایسنا، «رسالت» در ادامه نوشت: طبق اعلام مهرداد جمال
ارونقی، معاون فنی و امور گمرکی گمرک کشور، 7 میلیون تن کالا در
بنادر جنوبی کشور دپو شده است که شامل 3.5 میلیون تن کالای
اساسی و همین میزان هم کالای غیراساسی می‌شود. 85 درصد از 3.5
میلیون تن کالای غیراساسی موجود در انبارهای بنادر شامل مواد
اولیه تولیدی‌ها و مربوط به پروژه‌های ملی مانند قطعات خودرو