17062
عسکری در ارتباط ویدئو کنفرانسی با مدیران کل مراکز صداوسیما
که به‌منظور تشریح اقدامات معاونت امور استان‌ها و شبکه‌های
استانی در سال جاری، برقرار شد، گفت: دشمن در این اوضاع تلاش
کرد با القای قحطی و به هم ریختن آرامش مردم، ناامنی در کشور ایجاد
کند تا مثل کشورهای دیگر مردم به فروشگاه‌ها هجوم ببرند، اما رسانه
ملی توانست با تهیه گزارش از انبارهای کشور و پخش تبلیغات اجناس
فروشگاه‌ها به مردم اطمینان دهد که در این زمینه کشور مشکلی ندارد و
توطئه آن‌ها خنثی شد.
او با اشاره به راه‌اندازی مدرسه تلویزیونی ایران بلافاصله پس از تعطیل
اعلام شدن مدارس گفت: رسانه ملی در مدت کوتاهی توانست خلأ به
وجود آمده ناشی از تعطیلی مدارس را پر کند و این با تلاش همکاران
شبکه آموزش و دیگر شبکه‌ها میسر شد و تاکنون ادامه دارد.
وی سپس با اشاره به آموزش‌های صداوسیما در زمینه پزشکی،
خودکنترلی و سبک زندگی، گفت: از زمان آغاز بیماری کرونا
تاکنون رسانه ملی توانسته است نقش مؤثری در کنترل بیماری داشته
باشد؛ این تأثیر در مناسبت‌هایی مثل روز طبیعت، ترغیب مردم به
ساخت ماسک در خانه و تشویق کارخانه‌های تولید وسایل بهداشتی به
تولید محلول ضدعفونی به‌خوبی مشخص بود.
رئیس صداوسیما تغییر در رفتار اجتماعی را در شرایطی مثل