5431
فرصتی برای بازخوانی آثار او برای علاقه‌مندان فراهم و برای محققان
تصویری از کارنامه عطارپژوهی در سال 1398 ارائه شود. وی گفت
روز بزرگداشت عطار، فرصتی را فراهم می‌کند تا با بازخوانی آثار او، با
اندیشه، هنر، عرفان و سلوک او بیشتر آشنا شویم و ببینیم که در یک سال
گذشته انس ما با عطار چگونه بوده و چه گام‌هایی در راه شناخت بیشتر او
برداشته‌ایم.
محمدخانی به آثاری که از عطار و درباره‌عطار در یک سال گذشته در
ایران انتشار یافته است اشاره کرد و گفت: کارنامه‌عطارپژوهی در سال
1398 چندان پر برگ و بار نیست و در این سال 65 عنوان از آثار عطار و
آثاری که دربارهزندگی و اندیشه‌های او نوشته شده است به صورت
چاپ اول و تجدید چاپ انتشار یافته است و شمارگان کل آثار او در این
سال نزدیک به سی‌هزار نسخه است که بیشتر به منطق‌الطیر و
تذکره‌الاولیای او اختصاص دارد. در یک سال گذشته در کتاب‌هایی
که انتشار یافته است به موضوعاتی چون اخلاق عرفانی عطار، بررسی
شریعت در آثار عطار، پیامبران در اشعار عطار، نیایش در آثار عطار،
جلوه‌های کمال‌طلبی مانند حقیقت، زیبایی و خیر در آثار عطار،
جلوه‌های وحدت وجود در آثار عطار، تحلیل حکایت‌های عطار،
داستان زندگی عطار و کمینه‌گرایی در آثار او پرداخته شده است.
تصحیح تذکره‌الاولیا عطار به همت دکتر محمدرضا شفیعی‌کدکنی