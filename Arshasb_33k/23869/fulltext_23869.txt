23869
طی چند سال اخیر سازمان جهاد کشاورزی می‌گفت ما متولی باغستان
نیستیم و متولی باغ‌های ردیفی هستیم در مقابل شهرداری می‌گفت که
وظیفه جهاد کشاورزی است؛ درواقع هر سازمان به‌نوعی شانه خالی
می‌کرد و هنوز هم نمی‌دانیم چه کسی متولی اصلی باغستان است.
مسئولان، امنیت باغستان را فراموش کردند
بابوک در خصوص امنیت باغستان یادآور می‌شود: مشکلات
باغستان را باید دسته‌بندی و یک‌به‌یک رسیدگی کنیم، در حال حاضر
یکی از مشکلات اصلی باغستان مشکل امنیتی است چراکه معتادها به
باغ‌ها می‌روند و محصولات باغ‌ها را سرقت می‌کنند بنابراین رفع
مشکل امنیتی باید در دستور کار مسئولان قرار بگیرد.
حاجی‌کریمییکی دیگر از باغداران نیز بیان می‌کند: امنیت باغستان
مسئله‌ای است که باید موردتوجه قرار بگیرد اما امنیت لازم در باغستان
وجود ندارد، درگذشته باغستان امنیت بالایی داشت اما امروزه
معتادها و کارتن‌خواب‌ها امنیت ما را زیر سؤال برده‌اند، برای مثال
یک‌بار خانمی با وضعیت نامناسبی به باغ آمده بود و یک کیسه 10
کیلویی را از پسته پر کرد اما ما نمی‌توانستیم با آن‌ها برخورد کنیم.
وی تأکید می‌کند: یک روز که در باغ بودم دو معتاد درحالی‌که توهم
زده بودند وارد باغ شدند اما چون تزریقی بودند می‌ترسیدم به آن‌ها
چیزی بگویم بنابراین با آرامش برخورد کردم، نگران بودم نکند ایدز