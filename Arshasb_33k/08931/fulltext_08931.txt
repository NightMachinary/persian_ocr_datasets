8931
فرهیختگان، گفت: امید دارم با تلاش و همت همه تلاشگران این عرصه،
شاهد موفقیت های چشمگیری در توسعه علمی استان و رساندن
کشورمان به اوج افتخار و فتح قله های علمی در جهان باشیم.
تاکید بر پیشتاز شدن گیلان در ساخت مسکن ملی
ارسلان زارع امروز در جلسه شورای مسکن گیلان در سالن غدیر
استانداری اظهار کرد: رسیدگی به وضعیت مسکن اقشار کم درآمد در
اولویت کاری شورای مسکن استان است.
وی افزود: مسئولان شهرستانی نیز پیگیر باشند تا جلسات منظم شورای
مسکن برای اتمام هرچه سریعتر واحدهای مسکن مهر برگزار شود.
زارع ادامه داد: شهرداری ها و دستگاه های ذیربط نیز راه های سخت را
تسهیل کنند تا مشکلات مسکن استان حل شود.
وی تصریح کرد: طرح ملی مسکن از اقدامات مورد انتظار مردم است و
اتمام آن می تواند وضعیت مسکن اقشار کم درآمد را تا حدودی بهبود
دهد.
استاندار گیلان انسجام بخشی به فعالیت های مرتبط با اجرای طرح اقدام
ملی مسکن استان را مورد تأکید قرار داد و تحقق این مهم را در گرو
برگزاری جلسات کارشناسی و تشکیل کمیته های تخصصی خواند و
افزود: کمیته فنی در عرصه اجرا و تکمیل زیرساخت طرح اقدام ملی
مسکن باید به‌طور مستمر برگزار شود.