1197
آیا اجرای طرح کالابرگ الکترونیکی در شرایط فعلی مناسب است؟
علی خالق‌نیا در گفت‌وگو با ایسنا در خصوص طرح کالابرگ
الکترونیکی اظهار کرد: طرح کالابرگ الکترونیکی در واقع همان
کوپن بوده که قرار است مجددا راه‌اندازی شود تا علاوه بر یارانه‌ای
که به دهک‌های پایین جامعه داده‌ می‌شود، توان خرید اجناسی را نیز
داشته‌ باشند و همچنین با فروش این کوپن‌ها، پول آن را دریافت کنند.
وی افزود: کلیت و ساختار طرح در صورت اجرای درست آن، خوب
است. متاسفانه بسیاری از طرح‌ها در کشور ما روی کاغذ طرح‌های
خوبی هستند اما در بحث اجرایی و شناسایی جامعه مورد نظر مشکلاتی
وجود دارد. لازم است تا این طرح به‌ درستی اجرا شده و دهک‌های پایین
جامعه به‌ درستی شناسایی شوند، زیرا ممکن است بسیاری از افراد توان
تامین نیازهای اساسی با قیمت‌های فعلی را نداشته‌ باشند.
موانع پیش روی اجرای طرح کالابرگ الکترونیکی
این کارشناس اقتصادی در خصوص موانع پیش روی اجرای این
طرح گفت: مشکلی که در زمینه این طرح وجود دارد، بحث بودجه
دولت برای تامین این طرح بوده و علت مخالفت دولت با طرح نیز همین
موضوع است. دولت کسری بودجه زیادی دارد و درست است که
بخشی از این کسری بودجه با بازار سرمایه تامین شد اما درآمد اصلی
دولت که با فروش نفت به‌دست می‌آید، تقریبا تحقق پیدا نمی‌کند و حتی