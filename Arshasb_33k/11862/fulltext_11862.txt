11862
شکلی افراطی از دراگان ادامه پیدا کرد تا حرف‌وحدیث‌ها درباره
سفارشی‌بودن آن تعریف‌ها به اوج برسد. حالا پیش از بازی امروز،
داستان شکل دیگری به خود گرفته و حضور در تیم ملی برای عده‌ای
اولویت نبوده و عده‌ای دیگر هم با شایعه و حرف‌ و حدیث قرار است
پیراهن تیم ملی را به تن کنند.
باور این دو موضوع حاشیه‌ای حول تیم ملی که پیش از دراگان
اسکوچیچ به سطح درخور توجهی از کلاس جهانی رسیده، کمی
دشوار است. بعید است الان کسی فراموش کرده باشد اگر در زمان
کارلوس کی‌روش، سرمربی سابق تیم ملی، کسی برای حضور در
تمرینات ناز می‌کرد، چه عاقبتی انتظارش را می‌کشید. حتی مارک
ویلموتسی که کلی داستان پشت‌ سرش است و می‌گفتند فقط برای
دروکردن پول پیشنهاد تیم ملی ایران را پذیرفته، بعید است اگر کسی را
دعوت می‌کرد و بازیکن یادشده بهانه‌جویی می‌کرد، فرصت دیگری
در اختیارش می‌گذاشت.
حالا اسکوچیچ هنوز دومین بازی‌اش را با تیم ملی برگزار نکرده، اسیر
اتفاقاتی شده که دوباره «کوچک‌بودنش» برای تیم ملی را نشان
می‌دهد. او سرمربی توانمندی در عرصه باشگاهی نشان داده‌ ولی
مشخصا قدوقامتش به تیم ملی ایران نمی‌خورد؛ چه بسا اگر می‌خورد،
بازیکنی به خودش اجازه نمی‌داد به این راحتی‌ها به هر بهانه