20281
اظهار کرد: برخی شرکت ها مانند پتروشیمی شازند با انتقال کارت
بازرگانی خود به استان موافق هستند، اما در طرف مقابل، مقاومت هایی
از سوی اتاق بازرگانی ایران و تهران وجود دارد.
عدم حمایت از تنها تیم لیگ برتری استان/صداوسیما برای پخش
مسابقات پول می‌خواهد!
مهدی شریفی در گفت‌وگو با ایسنا با گلایه از کم‌توجهی مسوولان
استانی به تنها تیم لیگ برتری این استان اظهار کرد: اگر حامی و
اسپانسری بیاید و از این تیم حمایت کند، ظرف پنج سال سمنان به قطب
فوتبال ساحلی در کشور تبدیل می‌شود.
وی با اشاره به استقبال تماشاگران سمنانی از فوتبال ساحلی، از سپاهان
سمنان به عنوان دلخوشی جوانان ورزش دوست سمنان نام برد و افزود:
سمنان در دوره‌های قبل و پیش از شیوع کروناویروس پرشورترین
هواداران را در فوتبال ساحلی داشت. حضور بانوان در روزهای
مسابقه به قدری بود که در برخی مسابقات شمار تماشاگران خانم از
آقایان هم بیشتر بود.
سرمربی تیم فوتبال ساحلی سپاهان سمنان با بیان اینکه همه تیم‌های
گروه از سوی مسوولان استانی‌شان حمایت و با تمام قدرت در لیگ
امسال حضور یافتند تصریح کرد: متاسفانه تیم سپاهان سمنان از این
حمایت برخوردار نیست و از همین رو مشکلات متعددی دارد.