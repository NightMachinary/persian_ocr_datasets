22428
بازار مصرف آمده اما تریاک هیچگاه جایگاهش را میان
مصرف‌کننده‌ها از دست نداده. حتی کرونا با همه قدرتش نتوانسته این
جایگاه را جابه‌جا کند که اتفاقا در این چند ماه رونقی نیز به بازار تریاک
داده‌ است،‌ چه در قم، چه در تهران و چه در اصفهان و شیراز که ما پیگیرش
بودیم.
رابرت فرنام، کارشناس درمان اعتیاد در شیراز در گفت‌وگو با جام‌ جم
تایید می‌کند که مصرف تریاک بالارفته، آن هم با صفت بشدت و بیشتر از
نوع مصرف خانوادگی.
رامین رادفر، پژوهشگر و درمانگر اعتیاد در اصفهان نیز که به
استرس‌های معتادان و ترس‌شان از کرونا و بقیه مشغله‌های ذهنی‌شان
اشاره می‌کند: تریاک را در زمان‌های پر استرسی مثل این ماه‌ها و این
روزها بهترین انتخاب معتادان معرفی می‌کند.
خوش‌گفتار نیز که راوی این حادثه در قم است، می‌گوید: کرونا باعث
شد قبح استفاده از مواد مخصوصا تریاک بریزد و خیلی‌ها به مصرفش روی
بیاورند.
او می‌گوید: بسیاری از آدم‌های ساده، همان‌هایی که سراغ روغن
بنفشه نیز رفتند به گمان این که تریاک گیاهی است و خطری ندارد مصرفش
کردند و حتی با همین ذهنیت به مشتقات تریاک هم رو آوردند.
عبد خدا نیز که راوی اتفاقات کرونایی در حوزه اعتیاد در تهران است