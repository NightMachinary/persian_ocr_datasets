26962
اگر در مراودات اجتماعی، موازین بهداشتی را رعایت نکنند، مسبب
ابتلای عزیزترین‌های خود می‌شوند.
وی ادامه داد: همه باید توصیه‌های بهداشتی را رعایت کنند،
حتی‌المقدور از منزل خارج نشوند و در صورت خروج از منزل، حتماً
از ماسک استفاده و فاصله اجتماعی را نیز رعایت کنند.
معاون بهداشتی دانشگاه علوم پزشکی هرمزگان اضافه کرد: هیچ سند و
مدرک علمی مبنی بر ضعیف شدن ویروس وجود ندارد و موارد مثبت این
بیماری در حال افزایش است، دلیل کاهش تعداد بیماران بدحال و
کاهش موارد بستری در بیمارستان، شناسایی افراد کرونا مثبت بدون
علامت یا همان ناقلین ویروس است.
وی با اشاره به اینکه خود مراقبتی و رعایت فاصله اجتماعی، مهم‌ترین
راهکار پیشگیری از ابتلا به کروناست، عنوان کرد: 11 تیم‌های
نظارتی در سطح استان هرمزگان فعال هستند که یک هزار و 461 واحد
مورد بازدید قرار گرفته و از این تعداد 9 واحد به علت عدم رعایت
موازین بهداشتی و رعایت نکردن فاصله‌گذاری اجتماعی تعطیل و
پلمب شدند و برای 261 مورد نیز اخطاریه 48 ساعته صادرشده است.
حسین پور افزود: جابه جایی بین شهرها فوق‌العاده خطرناک است،
افرادی که بین شهرها جابجا شده یا اینکه از خارج کشور وارد
می‌شوند، حتماً توصیه‌ها را رعایت کنند و دو هفته در قرنطینه باشند.