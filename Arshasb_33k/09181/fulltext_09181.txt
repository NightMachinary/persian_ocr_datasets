9181
در فاز اول این طرح قرار بود جداکننده‌ها به 3 هزار راننده فعال اسنپ در
شهر تهران تعلق گیرد، اما استقبال به قدری بود که این عدد در زمان
کوتاهی به 100 هزار خودرو در تمام 31 استان کشور افزایش یافت.
برای توزیع جداکننده‌ها اولویت با کاربران راننده‌ای است که در
اسنپ فعالیت بیشتری دارند، اما سایر متقاضیان هم می‌توانند از این
امکان استفاده کنند.
کاربران راننده‌ای که متقاضی دریافت جداکننده هستند
می‌توانند با مراجعه به سایت باشگاه رانندگان اسنپ، بخش دفتر
خدمات غیرحضوری، با کارشناس شهر خود ارتباط برقرار کنند تا
راهنمایی‌های لازم برای دریافت جداکننده صورت گیرد.
جداکننده‌های فضای خودرو که به صورت کاملا رایگان در اختیار
کاربران راننده قرار می‌گیرد، قابلیت جمع شدن دارند و کاربر
می‌تواند در مواقع غیرضرروری آن‌ها را از خودرو خارج کند.
علاوه بر توزیع جداکننده‌ها اسنپ به عنوان پیشتاز استفاده از ماسک
در سفر، همزمان با شیوع کرونا از تمامی کاربران راننده و مسافر خود
درخواست کرد تا در سفرهای اسنپی حتما از ماسک استفاده کنند.
برای نظارت بهتر در این باره گزینه «عدم استفاده از ماسک» در بخش
«بازخورد سفر» اپلیکیشن مسافر اضافه شد تا اگر راننده‌ای ماسک
نداشت، مسافر در پایان سفر بتواند این موضوع را به پشتیبانی گزارش