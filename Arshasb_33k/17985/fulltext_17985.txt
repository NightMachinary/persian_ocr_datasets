17985
سرگردانی دانش آموزان در تپه های فورجی
اگر در برخی از مناطق کشور فقط مشکل نداشتن گوشی است در این منطقه
بچه ها هم اینترنت ندارند و هم گوشی و اصلا خانواده ها توان خرید
گوشی برای بچه هایشان را ندارند.
البته در بعضی از روستاها بر روی کوه و تپه و در قسمت هایی که در بلندی
قرار دارد اینترنت می گیرد و تعدادی از بچه ها که به گوشی دسترسی
دارند سرگردان در این کوه و تپه ها هستند تا بتوانند به اینترنت وصل
شوند و وارد شبکه شاد شوند.
البته آن هم چه اینترنتی، سرعت خیلی کم و هر چند دقیقه قطع و وصل می
شود و گویا امواج اینترنت روستاهای دیگر آنجا را می گیرد وبچه ها نام
این کوه و تپه را کوه های فورجی گذاشته اند.
سرگردانی دانش آموزان در کوه و تپه برای گرفتن امواج اینترنت
چابک دهیار روستای دویدوخ از توابع بخش جرگلان در شهرستان
مرزی راز و جرگلان در گفت و گو با ایسنا، می گوید: در این روستا امواج
اینترنت نمی گیرد و امکان ورود دانش آموزان به شبکه شاد اصلا مهیا
نیست.
وی می افزاید: اینترنت فقط در خانه هایی که در بالادست روستا قرار
دارند می گیرد و در قسمت های میانی و پایین دست روستا خبری نیست،
البته بر روی کوه های اطراف روستا که مقابل روستاهایی که دارای