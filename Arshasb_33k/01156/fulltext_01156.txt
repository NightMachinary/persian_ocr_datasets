1156
امکان استفاده والدین از تور مجازی دانشگاه فردوسی
اصغری نکاح خاطرنشان کرد: در گذشته دانشگاه دفاتری با عنوان
ارتباط خانواده و دانشگاه داشت که تاثیر مهمی در راستای آشنایی
خانواده با دانشگاه داشت. متاسفانه این دفاتر درحال حاضر فعال
نیستند، اما در صورت راه‌اندازی مجدد می‌توانند در راستای
آشنایی والدین با فضای دانشگاه و برنامه‌های دانشگاهی کمک کننده
باشند. درحال حاضر والدین می‌توانند از طریق سایت اینترنتی
دانشگاه فردوسی مشهد از تور مجازی فضای دانشگاه استفاده کنند.
دانشجویان باید تلاش کنند تا همواره ارتباط خود را با خانواده گرم
نگه‌دارند و از محیط خانواده غافل نشوند.
دانشجویان باید برای حفظ نام دانشجو تلاش کنند
وی با تاکید بر اینکه رسانه‌ها باید تلاش کنند نقش تربیتی برای
دانشجویان داشته باشند، بیان کرد: نودانشجویان برای آمادگی
بیشتر با زندگی دانشجویی می‌توانند کتاب‌های مهارت‌آموزی را
مطالعه کنند و اطلاعات بیشتری کسب کنند. تمام دانشگاه‌ها برنامه‌ها و
کارگاه‌هایی برای آشنایی با دانشگاه دارند و در صورتی که
دانشجویی در زمان ورود به دانشگاه با اضطرابی روبرو باشد می‌تواند
از خدمات مراکز مشاوره دانشگاه نیز استفاده کند. با آمدن اسم دانشجو
در کنار اسم فرد، دیدگاه خانواده نسبت به او تغییر می‌کند و فرد از ارزش