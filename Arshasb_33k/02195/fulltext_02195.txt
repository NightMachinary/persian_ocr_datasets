2195
قابل‌ ملاحظه قرار دارد نه‌تنها چیزی از فیش‌های حقوقی کم نمی‌شود
بلکه پرداختی‌های نجومی به تأیید دیوان محاسبات همچنان ادامه
دارد و این در حالی است که در تخصص و سابقه برخی از این مدیران
شبهاتی نیز وجود دارد. رضا ویسه، معاون سابق اسحاق جهانگیری و
رئیس سابق هیئت عامل سازمان گسترش و نوسازی صنایع ایران
چندی‌پیش با طرح یک پرسش در مورد شرکت‌های دولتی گفته بود:
«مدیران این شرکت‌ها را چه کسی منصوب می‌کند؟ این مدیر را باید
یک مجمع منصوب کند که معمولا متشکل از تعدادی از وزراست ولی
امور مربوط به این انتصاب‌ها، معمولا تشریفاتی است. یعنی یک نفر یک‌
جایی تصمیم می‌گیرد که یک آقایی برای نفوذ سیاسی، مدیر فلان
شرکت شود. پس صورت‌جلسه‌ای تشکیل می‌دهند و امضا می‌گیرند و
گاه حتی افراد متن نامه را نخوانده، امضا می‌کنند؛ یعنی تنها با سفارش
انتصاب صورت می‌گیرد و امضای انتصابات به روش دست‌گردان
جمع می‌شود. مشخص است مدیری که این‌گونه منصوب می‌شود،
هدفش شرکت‌داری نیست که بخواهد با ذی‌نفعان ارتباط خوبی
برقرار کند. اشکال کار این است که ما می‌خواهیم با مدیران سیاسی،
شرکت‌های اقتصادی و صنعتی را اداره کنیم».
سبد معیشت خانوار ایرانی 9‌ میلیون‌ و 800 هزار تومان در آبان 1399
حالا هزینه‌های یک خانوار در سال 1399 را مرور کنیم. فرامرز