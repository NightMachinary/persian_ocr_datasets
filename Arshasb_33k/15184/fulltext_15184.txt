15184
درد دیگری ممکن است بخورد!
باز هم داستان به نحوی به همان روزگار نه‌چندان دوری بازمی‌گردد که
تهران قدیم در سرازیری مست فرنگی‌ شدن افتاده‌ بود؛ اول آدم‌ها و بعد
اشیا ... عهد قجر آخرین دوره اضمحلال تاریخی این قوم است پیش از
سلطه تمام‌عیار شیطان‌پیر ... و نمی‌دانم آن آشی که در سفارت انگلیس
پخته بودند چه معجونی بود که همه را «آشخور» کرد غیر از روزه‌دارها
را! کفر فرنگی مثل آسفالت سیاه داشت همه کرت‌ها و مزارع سرسبز را
می‌پوشاند تا راه اتومبیل را هموار کند و از آن بدتر، آدم‌ها را بگو که
هفتاد و دو رنگ شهر فرنگ آن‌ قدر در خط‌وخال کراواتی که
گریبانگیرشان شده‌ بود، غرق شده‌ بودند که سر ریسمان را نمی‌دیدند
که در دست کیست! دلبستگی به این دوره چه معنایی می‌تواند داشته
باشد؟»
آوینی در ادامه به حاتمی می‌گوید که شما با فرهنگ و فضایی که با
فرهنگ و سنت ما سروکار دارد، کلیشه‌ای برخورد کردی؛ در حالی‌ که
ما در همان حوض خانه نیز وضو گرفتیم و در همان حیاط و ایوان نماز
خواندیم و آنها را می‌شناسیم. این تم شما توریستی است و برخاسته از
حقیقت فرهنگ و سنت ایرانی نیست.»