15416
از دکتر فائوچی درباره ادعای اشتباه اخیر ترامپ مبنی بر آنکه 99
درصد موارد کووید 19 بی‌خطر هستند پرسیده شده بود که بعدتر
نادرستی این ادعا را افشا کرد.
وی در این باره خاطرنشان کرد: سعی دارم بفهمم رئیس جمهور آن عدد
را از کجا آورده است. چیزی که گمان می‌کنم اتفاق افتاده این است که
کسی به ایشان گفته کشندگی عمومی این بیماری حدود 1 درصد است؛ و
بنابراین او این‌طور برداشت کرده که 99 درصد موارد ابتلا مسأله‌ای
نیست. در حالی که چنین چیزی واقعیت ندارد.
دکتر فائوچی ادامه داد: سردرگمی درباره ویروس کرونا در کشور
می‌تواند به خاطر گستردگی تأثیراتی باشد که بر مردم می‌گذارد؛
برخی کاملاً بدون علامت، در حالی که برخی دیگر به شدت بیمار و در
بیمارستان بستری هستند.
رئیس مؤسسه ملی آلرژی و بیماری‌های عفونی آمریکا خاطرنشان
کرد: تا به حال ویروس یا پاتوژنی ندیده‌ام که چنین محدوده بروز
گسترده‌ای داشته باشد. این ویروس، حتی اگر شما را نکشد یا به
بیمارستان نیندازد، می‌تواند به طور جدی شما را مریض کند.
اخیراً گزارش‌هایی رسیده که نشان می‌دهد کاخ سفید سعی دارد
جلوی مصاحبه‌های تلویزیونی دکتر فائوچی را بگیرد. فائوچی این
موضوع را به اعتبار خود مربوط دانست.