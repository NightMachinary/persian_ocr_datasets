8966
تاکید قالیباف بر افزایش سطح همکاری‌ همه جانبه ایران و جمهوری
آذربایجان
به گزارش ایسنا، محمدباقر قالیبافرئیس مجلس شورای اسلامی
امروز (چهار شنبه 19 آذر) با جیحون بایرام‌اف وزیر امورخارجه
جمهوری آذربایجان دیدار و گفت و گو کرد. رئیس مجلس شورای
اسلامی در ابتدای این دیدار با ابراز خرسندی از اعلام آتش بس میان
جمهوری آذربایجان و ارمنستان گفت: مقام معظم رهبری، مجلس
شورای اسلامی، مسئولان و مردم ایران نسبت به درگیری های اخیر
آذربایجان دغدغه مند بودند و از موضوع مهم حفظ تمامیت ارضی
آذربایجان قویا حمایت کردند. قالیباف با اشاره به اینکه پیوند عمیق
فرهنگی و دینی میان دو ملت ایران و جمهوری آذربایجان وجود دارد،
افزود: باید از ظرفیت و توانمندیهای دو کشور برای افزایش سطح
همکاری های اقتصادی، فرهنگی و ... بهره کافی برده شود.
وی افزود: همکاریهای مرزی و اتصال مسیرهای ریلی می تواند در
اولویت امور قرار بگیرد.
قالیباف با تأکید بر تداوم گفت و گو و رایزنی های فیمابین در راستای
منافع دو ملت تصریح کرد: مقامات عالیرتبه دو کشور اقدامات
مناسبی برای افزایش همکاری های دوجانبه انجام داده اند اما هنوز به
سطح مطلوب نرسیده ایم.