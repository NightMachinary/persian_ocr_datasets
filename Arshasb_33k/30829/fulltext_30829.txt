30829
هدف و وسیله دگرگون می‌شود؛ به این معنا که به جای این‌که هدف
به‌زیستی باشد، در اندیشه متفکرانی مانند ماکیاولی و هابز تاکید
صرف بر حفظ قدرت سیاسی است. در این اندیشه‌ها تاکید بر سلطه حکام
به هر وسیله‌ای است. ماکیاولی و هابز نمونه‌های بارزی از واژگونی
حکمت سیاسی دیرین هستند.
داوودی افزود: قدرت و حکومت که در قدیم ابزاری برای رسیدن به
غایات سعادت و به‌زیستی بود، به غایتی تبدیل شد که درصدد حفظ
وضع موجود بود و برای آن حتی اخلاق را هم کنار می‌گذاشت. بعدها
افرادی مانند لاک، روسو و دیگران تلاش‌هایی برای بازسازی حکمت
سیاسی دیرین انجام دادند و حکومت را وسیله‌ای برای رسیدن به خیر
همگانی که در فلسفه سیاسی یونان وجود داشت، تلقی کردند.
در قرون 19 و 20 علم سیاست به جای تدبیر امور به توضیح مسائل
می‌پردازد
وی خاطرنشان کرد: با تسلط پوزیویتیسم و اثبات‌گرایی در قرن
نوزدهم و بیستم، این واژگونی کامل می‌شود و علم سیاست و فلسفه
سیاست به جای این‌که تدبیر امور کند، به توضیح مسائل سیاسی
می‌پردازد. این موضوع باعث شد چارچوب تفکر حکمت سیاسی
دیرین رو به افول بگذارد و با ظهور پوزیویتیسم، دانش سیاسی دچار
دگردیسی شود. وظیفه این دانش به جای ترسیم غایات زندگی بشر، به