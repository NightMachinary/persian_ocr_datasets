13146
رکورد دایی، بیش از هر چیز دیگری ارزش کار کاپیتان پیشین تیم‌ ملی
ایران را روشن می‌کند؛ مردی که خیلی از مواقع خدمات و زحماتش
در تیم‌ ملی نادیده گرفته شد. اگرچه طبیعتا دایی هم مثل هر انسان دیگری
نقاط ضعف دارد اما واقعیت این است که او به اندازه جایگاهش در فوتبال
ایران «قدر» ندید و به‌ عنوان نمونه به‌ خاطر همین رکورد منحصربه‌فرد،
به اندازه کافی تحسین نشد. هنوز هم هستند کسانی که عقیده دارند دایی
فقط به تیم‌های ضعیف آسیایی گل زده؛ در حالی‌ که اولا این‌طور نبوده و
ثانیا اروپا هم کلی تیم ضعیف دارد. اگر دایی دروازه گوام و مالدیو را به
توپ بسته، 30 گل از مجموع گل‌های کریس رونالدو هم برابر
تیم‌های لتونی، ارمنستان، آندورا، لیتوانی، جزایر فارو، استونی و
لوکزامبورگ به ثمر رسیده؛ هرچند بعید است هموطنان رونالدو
هرگز به‌ خاطر گلزنی او به این تیم‌ها تحقیرش کرده باشند.
شاید حالا که رکورد تاریخی علی دایی در خطر است، وقت
حلالیت‌خواهی از او باشد؛ فرصتی برای تشکر از این که هرگز برای تیم‌
ملی ناز نکرد، بایرن‌مونیخ و هرتا برلین را پس زد و برای تک‌تک مسابقات
ملی به ایران آمد، بارها با بدن آسیب‌دیده برای پرچم ایران بازی کرد و در
نهایت بدون حتی یک بازی خداحافظی، با انبوهی از جوک‌های
پیامکی در تیم‌ ملی بازنشسته شد. واقعیت آن است که اگر اتفاق خاصی
رخ ندهد، رونالدو رکورد علی دایی را خواهد شکست اما این برای