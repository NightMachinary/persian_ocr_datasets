13451
عنوان آخرین دفاع 18 مورد لایحه مکتوب و جداگانه تقدیم دادگاه
می‌کنم که البته ناقص و ناتمام است و تقاضای هفت روز فرصت دارم که
یک لایحه دیگر برای کشف حقیقت تقدیم دادگاه کنم.
قاضی در ادامه متهم مشایخ را برای بیان آخرین دفاعیاتش به جایگاه
فراخواند.
متهم مشایخ گفت: من در سال 85 به عنوان وکیل نجفی، با طبری
قراردادی را منعقد کردم و در همین راستا پولی را از حساب خودم
پرداخت کردم؛ من در زمان مبادرت به این کار، اطلاعی از خلاف
بودن آن نداشتم. لذا اگر در این میان خلافی صورت گرفته
عذرخواهی می‌کنم و اگر اشتباهی کردم با این موی سفید عذرخواهی
می‌کنم.
وی در مورد خرید سهام سیمان خمسه نیز ادامه داد: طبری پول آورد و
سهام سیمان خمسه خریده شد و من در این زمینه وکالت فروش بلاعوض
به او دادم؛ من از روزی که دستگیر شدم جز راستگویی کاری نکردم.
در ادامه جلسه دادگاه با اعلام قاضی، وکیل متهم مشایخ در جایگاه قرار
گرفت و گفت: اتهام موکل من ناظر بر فراهم آوردن موجبات ارتشا یک
جرم مستقل است و مشمول مرور زمان شده است؛ چرا که 12 سال از
اقدامات موکل من گذشته است؛ بعد از سال 86 موکل من یعنی آقای
مشایخ ریالی به طبری پرداخت نکرده است.