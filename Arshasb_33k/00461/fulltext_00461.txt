461
آزمایش واکسن ایرانی کرونا روی میمون/آغاز آزمایش انسانی تا 3
هفته آتی
به گزارش ایسنا، دکتر سعید نمکی با اشاره به پیشرفت‌های ایران در زمینه
تولید واکسن کرونا، گفت: در مراحل مختلف کار را دنبال کرده‌ایم و
آزمایش بر نمونه حیوانی تا میمون هم انجام شده و نتایج بسیار خوبی
گرفتیم.
وی افزود: در 2 تا 3 هفته آینده کار آزمایش واکسن بر نمونه انسانی را
آغاز خواهیم کرد. تمام اقدامات ما در این زمینه منطبق بر
استانداردهای بین‌المللی و پروتکلهای سازمان جهانی بهداشت و
سازمان غذا و دارو است. گزارش این اقدامات از امروز به سازمان
جهانی بهداشت ارائه می‌شود.
وی با اشاره به ابهاماتی که در زمینه واکسن کرونا وجود دارد، بیان
کرد: گام‌های موثری برای دسترسی به واکسن بر می‌داریم اما همچنان
ابهاماتی درباره میزان ماندگاری، اثرگذاری و... در مورد واکسن
کرونا وجود دارد و روی آن کار می شود.
وی افزود: علی‌رغم تمام تحریم‌های ظالمانه در زمینه ساخت
داروهایی که حتی تاثیر کمی در درمان کرونا داشتند مانند
فاویپیراویر و رمدسیویر فعال بودیم و اکنون تولیدات خود را
مصرف می‌کنیم. در مورد واکسن نیز چنین است و امروز بعد از ظهر در