21299
مساحت خانه در میان طبقات کم‌درآمد، تحمل دوران قرنطینه برای
آنان بسیار سخت‌تر است. کافی است که بدانیم متوسط زیربنای
مسکونی برای هر فرد در منطقه 3 تهران که مرفه‌تر است، بیش از 2 برابر این
شاخص برای مناطق 17 و 18 است و اگر امکانات رفاهی و سرگرمی را نیز
در نظر بگیریم، این تفاوت بسیار بیشتر و تحمل قرنطینه خانگی برای
مناطق محروم‌تر سنگین‌تر خواهد بود.
به علاوه عوارض کرونا هم برای این طبقات بسیار سنگین‌تر خواهد
بود. اولین و مهم‌ترین آنها، افزایش بیکاری و قطع درآمدهاست.
طبقات ضعیف به بیکاری بیشتری دچار خواهند شد و درآمد‌های آنان
هم کاهش بیشتری پیدا می‌کند. ضمن آن که این قشر از جامعه پس‌انداز
مناسبی برای جبران این کاهش درآمدی ندارند. آنها همچنین به
لحاظ ساختار هزینه‌های سبد خانوار بسیار ضربه‌پذیر هستند.
کافی است 2 دهک پایین جامعه را با 2 دهک بالای جامعه مقایسه کنیم. دهک
اول و دوم حدود 33 درصد درآمدشان را صرف اقلام خوراکی
می‌کنند. این رقم برای دهک‌های نهم و دهم حدود 18 درصد است. این
یعنی اگر درآمد‌های آنان کم شود، طبقات بالا از نظر خوراک فقط
تحت‌تأثیر 18 درصد درآمدشان قرار می‌گیرند که به‌راحتی جبران
می‌شود ولی این عدد برای طبقات ضعیف تا 33 درصد است. در شرایط
بحرانی می‌توان بسیاری از اقلام هزینه خانوار را حذف کرد. به‌ جز