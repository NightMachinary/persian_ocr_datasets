11760
تکذیب فوت 6 نفر به علت مصرف داروی تقلبی کرونا
به گزارش ایسنا سردار محسن خانچرلی با حضور در یک برنامه
تلویزیونی دراین باره اظهار کرد: ما اطلاعاتی نداریم که آیا این افراد
به علت مصرف این دارو جان خود را از دست داده اند یا نه؟
وی ادامه داد: شاید این دارو اثربخشی لازم را نداشته که جان خود را از
دست دادند.
خانچرلی با بیان اینکه ما اطلاعی در این رابطه نداریم، گفت: این
موضوع را باید پزشکی قانونی و مسئولان پزشکی بررسی کنند.
به گزارش ایسنا، صبح امروز خبری به نقل از سردار خانچرلی در پایگاه
اطلاع رسانی پلیس منتشر شد که از قول فرمانده انتظامی غرب تهران از
انهدام باند فروشندگان آمپول تقلبی درمان کرونا در شهریار و فوت 6
تن به علت مصرف داروی تقلبی کرونا خبر داده بود.
پایگاه خبری پلیس اما ساعتی بعد بدون درج توضیحی، خبر را مجدد
اصلاح و اعلام کرد: 6 نفر به عنوان شاکی، مدعی فوت اقوامشان براثر
مصرف این داروی تقلبی، به پلیس مراجعه کردند.
تکذیب مذاکره تراکتور با بازیکنان لیگ‌ برتری
دفتر ارتباطات و رسانه باشگاه فرهنگی، ورزشی و اقتصادی تراکتور
طی اطلاعیه ای به شرح زیراعلام کرد؛
طی روزهای اخیر برخی رسانه‌ها از مذاکره تراکتور با چند بازیکن