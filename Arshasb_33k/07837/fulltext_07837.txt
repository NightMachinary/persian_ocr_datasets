7837
بزرگداشت نخستین مجتهد شهید نهضت امام خمینی(ره) امسال
حضوری برگزار نمی‌شود
بیت شهید آیت‌الله سید محمدرضا سعیدی با صدور اطلاعیه‌ای اعلام
کرد که مراسم بزرگداشت این شهید بزرگوار امسال به صورت
حضوری برگزار نمی‌شود، متن این اطلاعیه به شرح زیر است:
بسم رب الشهدا والصدیقین مردم شریف، مؤمن و شهید پرور قم به اطلاع
می رساند مراسم بزرگداشت شهید آیت الله سید محمدرضا سعیدی
رحمت الله علیه نخستین مجتهد شهید نهضت امام خمینی رضوان الله تعالی
علیه امسال بنا به توصیه مسئولین بهداشتی و ستاد ملی مبارزه با کرونا،
حضوری برگزار نخواهد شد. ضمن تقدیر از پیگیری عموم مردم
شریف با گرامیداشت یاد و خاطره امام راحل عظیم الشأن، طلایه داران
جهاد و شهادت و مبارزه بر علیه استعمار و استکبار به ویژه شهیدان مظلوم
پانزده خرداد 1342 بالاخص شهید حاج قاسم سلیمانی، امید است همه
ما با همکاری اصحاب رسانه به ویژه رسانه ملی و استانی در این ایام فرصت
را مغتنم شمرده، اندیشه تابناک و مکتب رهایی بخش امام خمینی (ره) و
شاگردان مکتبش را بازخوانی و با پیروی و تبعیت از رهبر حکیم و فرزانه
انقلاب اسلامی حضرت آیت الله العظمی امام خامنه ای مدظله العالی
پاسدار میراث ارزشمند آنان یعنی نظام مقدس جمهوری اسلامی
باشیم.