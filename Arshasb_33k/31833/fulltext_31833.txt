31833
داریم پیشرفت‌های خوبی در زمینه فرش دستباف داشته‌ایم، اما
مشکلات و موانع در مسیر این حرفه نیز بسیار است که با توجه به اینکه این
روستا دهکده‌ فرش دستباف استان لقب گرفته‌ است، توجه بیشتر
مسئولان مربوطه را می‌طلبد.
صفا در ادامه برایمان از موانع و مشکلات فراوانی که در مسیر کارشان
قد علم کرده‌ است، گفت: مشکلات و گرفتاری‌ها یکی دو تا نیستند و تنها
چیزی که توانسته بافندگان را در این شرایط سر پا نگه دارد نیاز مالی و
عشق و علاقه به این کار است.
وی نیز مشکل بیمه بافندگان را از مهمترین مشکلات بافندگان برشمرد
و افزود: بافندگان با عشق و علاقه در محیط‌های کارگاهی با حداقل
امکانات رفاهی و بهداشتی مشغول به کار هستند، اما در حال حاضر از
بیمه قالیبافی خبری نیست و چنانچه این مشکل برطرف شود، قطعا باعث
دلگرمی بیشتر بافندگان خواهد شد.
مدیر عامل این شرکت تعاونی تصریح کرد: یکی از مشکلات دیگری
که بافندگان با آن رو به‌ رو هستند این است که هیچ سرمایه‌ای ندارند و به
محض اینکه کار بافت فرش به پایان می‌رسد مجبورند برای تهیه مواد
اولیه، فرش را سریع بفروشند و در حال حاضر وقتی مشتری مراجعه
می‌کند فقط همان یک نمونه فرش بافته شده را می‌بینند در صورتی که اگر
بتوان فرش‌های بافته شده را برای مدتی نگه داشت و فروشگاهی برای