28030
به گزارش ایسنا، سعید خطیب‌زاده با بیان اینکه این‌گونه بیانیه‌های
ملال‌آور، حرکت در دور باطل ایران‌هراسی و مشروعیت‌بخشی به
رژیم نامشروع صهیونیستی است‌، افزود: اتهام‌های بی‌اساس
مطرح‌شده برآمده از دیدگاه کشورهایی است که خطای راهبردی
برقراری روابط با رژیم‌صهیونیستی را مرتکب شده‌اند و اکنون
دستپاچه می‌خواهند به خیال خام خود توجهات را از منبع تهدید
منحرف کنند.
سخنگوی دستگاه سیاست خارجی ایران، باز کردن پای رژیم اشغالگر
قدس به منطقه، سرکوب تظاهرات مسالمت‌آمیز مردم بحرین،
حمایت همه‌جانبه از تروریست‌ها و جنایتکاران داعش در عراق و
سوریه و ادامه جنگی ظالمانه علیه ملت مظلوم یمن از سوی ورشکستگان
ائتلاف سعودی را از جمله اقدام‌های تهدیدآفرین و تنش‌زا در منطقه
دانست که این کشورها درگیر آن هستند.
خطیب‌زاده در خصوص جزایر سه‌گانه ایرانی ابوموسی، تنب بزرگ و
تنب کوچک نیز تاکید کرد: اقدامات ایران در چارچوب اعمال
حاکمیت و تمامیت ارضی کشور است و بدیهی است مداخله دیگران در
این زمینه محکوم است.
وی با اشاره به بومی بودن توان نظامی جمهوری اسلامی ایران و تاکید بر
اینکه این قابلیت دفاعی هیچگاه تهدیدی برای کشورهای همجوار