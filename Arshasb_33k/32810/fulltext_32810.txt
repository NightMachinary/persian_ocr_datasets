32810
457 محکوم تعزیرات حکومتی مورد عفو و تخفیف رهبری قرار
گرفتند
به گزارش ایسنا به نقل از اداره کل روابط عمومی و تشریفات سازمان
تعزیرات حکومتی، علیرضا نورنژاد اظهار کرد: به مناسبت فرا رسیدن
میلاد با سعادت حضرت ختمی مرتبت محمد مصطفی (ص) و حضرت
امام جعفر صادق (ع)، تعداد 3 هزار و 780 نفر از محکومین محاکم
عمومی و انقلاب، سازمان قضائی نیروهای مسلح و سازمان تعزیرات
حکومتی از سراسر کشور مورد عنایت مقام معظم رهبری (مدظله
العالی) قرار گرفتند.
مدیرکل نظارت بر اجرای احکام سازمان تعزیرات حکومتی افزود:
در این عفو رهبر معظم انقلاب، 457 نفر از محکومین سازمان تعزیرات
حکومتی مشمول عفو یا تخفیف مجازات شده‌اند که با دستور رئیس
سازمان، این موارد برای اعمال به ادارات کل اجرایی سراسر کشور
ابلاغ شد.
462 فوتی و 11780 ابتلای جدید کرونا در کشور 
به گزارش ایسنا، دکتر سیماسادات لاری گفت: از دیروز تا امروز 21
آبان 1399 و بر اساس معیارهای قطعی تشخیصی، 11 هزار و 780 بیمار
جدید مبتلا به کووید19 در کشور شناسایی شد که سه هزار و 339 نفر از
آنها بستری شدند.