12006
ثوری: برای شروع لیگ بوکس آماده‌ایم/ مهدی‌پور فقط سرمربی
جوانان است
حسین ثوری در گفت‌وگو با ایسنا، در مورد آخرین وضعیت
برنامه‌های فدراسیون بوکس برای شروع رقابت‌های لیگ برتر،
توضیح داد: در حقیقت ما آماده استارت زدن مسابقات هستیم، برنامه
مسابقات قهرمانی کشور و لیگ به صورت کامل آماده شده و تیم‌ها
مشخص هستند، به محض اینکه شرایط از نظر ستاد ملی مبارزه با کرونا
مناسب باشد ظرف یک ماه برنامه‌های خود را اجرایی می‌کنیم.
او افزود: همچنین به بوکسورهایی که پتانسیل حضور در لیگ را دارند
گفته‌ایم به صورت انفرادی تمرینات خود را پیگیری کنند تا در زمان
شروع لیگ با مشکل روبرو نشوند. تنها دلیل تاخیر ما فقط پروتکل‌هایی
است که وزارت بهداشت و ستاد ملی مبارزه با کرونا در نظر دارند.
رئیس فدراسیون بوکس ایران، در پاسخ به این سوال که تعداد نهایی
تیم‌ها چندتا است؟ اظهار کرد: خوشبختانه تعداد تیم‌ها مناسب بوده و
حضور 8 تیم در لیگ پیش رو قطعی است.
او در مورد چند سمت داشتن رضا مهدی‌پور نیز گفت: او در حال حاضر
تنها سرمربی تیم جوانان است و ما برای نوجوانان و نونهالان باید جلسه
برگزار کنیم تا تمهیدات لازم در نظر گرفته شود. بوکس تا پایان 2020
هیچ مسابقه‌ای در این رده‌ها ندارد پس ما اردو هم نداریم. تنها مسابقه