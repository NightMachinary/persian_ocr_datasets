22522
متهم کردن نظام به پنهان‌کاری زمان شیوع کرونا در کشور دستور کار
اولیه دشمن
به گزارش ایسنا، سردار سرتیپ پاسدار محمد حسین سپهر، جانشین
سازمان بسیج مستضعفین در اولین جلسه مجمع عالی بسیج حقوقدانان،
اظهار کرد: یکی از قشرهایی که در انجام تکالیف بسیج به ما
کمک‌رسانی می‌کند، بسیج حقوقدانان است، امیدواریم ما قادر
باشیم از این فرصت‌هایی که در اختیار ما قرار گرفته، بهره لازم را ببریم.
وی افزود: مقام معظم رهبری بیش از 3 هزار فرمان در خصوص بسیج
دارند، اگر بخواهیم این فرامین را جمع‌بندی کنیم، نقش مردم نقش
نخست است و سازمان بسیج به عنوان بزرگترین سازمان مردم نهاد، نقش
ایجاد سازوکارهای مردم پایه انقلاب اسلامی در بسیج مستضعفین را
باید محقق کند. لذا این مسئولیت بزرگ و این کار عظیم ‌توسط اقشار
بسیج در تحقق گام دوم انقلاب و تحقق قوانین اساسی و عادی به وسیله
مردم در سازوکار سازمان بسیج مستضعفین باید محقق شود.
جانشین سازمان بسیج مستضعفین گفت: از ابتدای انقلاب تاکنون
هرگاه در نقاط عطف تاریخ‌ساز قرار گرفتیم، نقش مردم در مجرای بسیج
نقش نخست بوده است.
وی ادامه داد: در خصوص مقابله با کرونا، ما اولین نهادی بودیم که با
وزارت بهداشت تفاهم‌نامه امضا کردیم و به این حوزه ورود کردیم.