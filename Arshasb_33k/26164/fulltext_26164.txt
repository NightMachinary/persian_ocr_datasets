26164
زمان مانند علی نصیریان، عزت الله انتظامی، محمد علی کشاورز، داود
رشیدی، جعفر والی، جمشید مشایخی و ... در این نمایش‌ها بازی
می‌کردند.
مرزبان اضافه کرد: تا ده سال پیش هم تله تئاترهای مختلفی از شبکه چهار
تلویزیون پخش می‌شد و حالا هم می‌توان سبک‌های گوناگون
تئاتری را در این رسانه اجرا کرد ولی نمی‌دانم چرا اراده‌ای از سوی
مدیران تلویزیون دیده نمی‌شود.
او با اشاره به مشکلات اقتصادی که در تمام بخش‌ها وجود دارد، ادامه
داد: شرایط را درک می‌کنیم و محدودیت‌های مالی را می‌دانیم ولی
تولید تله تئاتر، هزینه آنچنانی ندارد. در صورتی که در همین شرایط
دشوار هم سریال‌هایی با بودجه‌های آنچنانی ساخته می‌شود.
می‌توان با بودجه یک سریال نه چندان پر هزینه، 20 تله تئاتر درست کرد.
این هنرمند افزود: خوشبختانه آقای آشنا هم به این مسایل واقف است و
قرار شد شخصا پیگیر این ماجرا باشد. بعد از آن گفتگو از طرف یکی از
دوستان تهیه‌کننده تماسی با من گرفته شد ولی با گذشت حدود ده روز،
پیگیری دیگری انجام نشد و هنوز خبر تازه‌ای نیست.
او در پاسخ به این پرسش که چه نمایشنامه‌هایی را برای تله تئاتر در نظر
گرفته است، گفت: اولین پیشنهادم نمایش «دکتر نون» است و بعد از آن
هم سه متن از اکبر رادی را در نظر دارم که یکی از آنها «باغ شب‌نمای ما»