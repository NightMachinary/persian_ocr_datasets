32348
صورت سرپایی به مراکز بهداشتی مراجعه می کنند هیچ تاثیری ندارد
و تنها هدر رفت منابع مالی را خواهیم داشت.
مدیرگروه مبارزه با بیماری های واگیردار دانشگاه علوم پزشکی
کرمان با اشاره به توان آزمایشگاهی موجود در استان کرمان گفت: هم
اکنون در حوزه دانشگاه علوم پزشکی کرمان 3 آزمایشگاه و در حوزه
دانشگاه های علوم پزشکی جیرفت، رفسنجان، سیرجان و بم نیز هر
کدام یک آزمایشگاه تشخیصی کرونا فعال می باشد که روزانه توان
انجام بالای 1000 تست را دارند و کمبود کیت نیز نداریم و صرفا از
انجام آزمایش به دنبال یک نگاه علمی و درست می باشیم که در این راستا
هم اکنون از بیماران بستری، خانم های باردار مشکوک، افراد دارای
سن بالای 60 سال و افراد دارای بیماری های زمینه ای که دارای علائم
بیماری می باشند تست گرفته خواهد شد.
سخنگوی ستاد استانی مقابله با کرونا درباره اعمال محدودیت ها برای
فعالیت تالارها جهت برگزاری مراسمات عروسی در استان کرمان نیز
گفت: در هفته گذشته، در برخی استان های با وضعیت قرمز تصمیم گرفته
شده تالارها تعطیل شوند. اما در استان کرمان چنین تصمیم گرفته نشده
است که معتقدیم این تصمیم علمی و درست است زیرا اگر تالارها را
تعطیل کنیم مردم مراسمات خود را در باغ ها و فضاهای محدودتری
برگزار خواهند کرد که می تواند مشکلات عدیده ای را به وجود آورد.