17373
مراجعه کرده و قسط اولیه را پرداخت نمودند، عنوان کرد: اگر چه
جانمایی نادرست مسکن مهر یکی از مشکلات در شهرهای مختلف بود
اما جانمایی زمین طرح ملی مسکن در کاشمر بسیار خوب بوده است.
فرماندار کاشمر بیان کرد: آمادگی داریم زمین‌های خارج از
محدوده را داخل محدوده بیاوریم، البته از سال‌ها قبل نقشه طرح جامع
کاشمر در شورای عالی شهرسازی معطل مانده و موجب بروز
مشکلاتی شده است.
در این جلسه نماینده مردم کاشمر در مجلس شورای اسلامی نیز گفت:
تمام تلاش ما خانه‌دار کردن افرادی است که وضعیت معیشتی خوب و
خانه‌ای ندارند.
حجت‌الاسلام جواد نیک‌بین افزود: خوشبختانه تمامی دستگاه‌های
خدماتی در طرح اقدام ملی مسکن پای‌ کار هستند و همکاری لازم را
خواهند داشت، در همین راستا پیشنهاد می‌شود تعداد واحدهای
کاشمر از 250 واحد به 400 واحد افزایش یابند.
عدم استقبال مردم از طرح اقدام ملی مسکن
رئیس اداره راه و شهرسازی شهرستان کاشمر نیز در ادامه جلسه شورای
مسکن گفت: از آبان ماه سال گذشته که طرح اقدام ملی مسکن در سطح
کشور کلید خورد 800 واحد به کاشمر برای احداث ابلاغ شد که پس
از تشکیل کمیته تأمین زمین یک هکتار زمین بلامعارض معرفی شد.