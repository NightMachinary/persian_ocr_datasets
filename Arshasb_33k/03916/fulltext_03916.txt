3916
اف.بی.آی در مقر پلیس ملی کامبوج دفتر می‌زند
به گزارش ایسنا، به نقل از خبرگزاری رویترز، سخنگوی پلیس ملی
کامبوج امروز (سه شنبه) گفت، این دفتر با هدف حمایت و پشتیبانی از
پلیس کشور در عملیات شناسایی، رهگیری و دستگیری مجرمان
تحت پیگرد آمریکایی و مقابله با تروریسم ایجاد می‌شود.
وی افزود: پیشتر، همکاری بین کامبوج و اف.بی.آی موردی بود و
حالا ما دفتری داریم که می‌توانیم با همکاری با آن سریعتر به پرونده‌ها
رسیدگی کنیم. هنوز نمی‌دانیم که چه زمانی قرار است این دفتر افتتاح
شود.
سفارت آمریکا در پنوم پن، پایتخت کامبوج در ایمیلی به رویترز از
اظهارنظر درباره تاسیس این دفتر امتناع کرد اما گفته که پلیس ملی
کامبوج و اف.بی.آی روابطی بنیادین دارند.
در این ایمیل آمده است: نیروی وظیفه مشترک اف.بی.آی و پلیس ملی
کامبوج برای مقابله با جرایم علیه کودکان، پولشویی و جرایم مالی
اکنون عملیاتی شده است. همکاری ما در زمینه اجرای قانون دو کشور
را امن‌تر می‌کند.
این سفارتخانه در ایمیل خود همچنین آورده است: توافق برای این
دفتر سال گذشته میلادی امضا شده و هدف از تاسیس این نیروی وظیفه
مشترک رسیدگی به جرایم سازمان یافته، پولشویی و تعیین مکان