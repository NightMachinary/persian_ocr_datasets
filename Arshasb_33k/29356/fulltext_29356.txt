29356
توزیع شد، دست‌ها بود که در دست هم و سرها روی شانه‌های یکدیگر
قرار می‌گرفتند؛ حلالیت‌ها و دعای شهادت و شفاعت ها. زمزمه‌ها کم
کم جایش را به سکوت و اشک‌های بی صدای بچه‌ها بخشید و حرکت به
ستون از کنار خاکریز آغاز شد. ذکر صلوات و زمزمه ملتمسانه بچه‌ها
گوش کانال‌ها را نوازش می‌داد. چند دقیقه‌ای برای استراحت
ایستادیم. فرمانده گردان، شهیدمحمدعلی مشهد به همراه بیسیم چی
جلوتر رفته بودند تا اطلاعاتی را کسب کنند. به انتهای آخرین کانال
رسیدیم. جایی که در تیررس کامل دشمن بود. باران گلوله و خمپاره
آسمان شلمچه را پر کرده بود. هر طور بود از بریدگی عبور کردیم.
تعدادی از بچه‌ها در همین نقطه شهید یا مجروح شدند. کانال‌ها را یکی
پس از دیگری پشت سر می‌گذاشتیم. در یکی از کانال‌ها جسم پاک
فرمانده‌مان شهید مشهد را دیدیم و با حسرت از کنارش عبور کردیم.
چند دقیقه بعد عباسعلی را دیدم. دستش مجروح شده بود. مهمات تیربار
را به زحمت با خودش حمل می‌کرد، گفتم برو عقب تو مجروح شدی!
گفت نه حسینعلی را گم کرده ام. از او جدا شدم. با نیروهای حمل مجروح
روبه رو شدم. آن‌ها دو پیرمردی بودند که به زحمت برانکارد را حمل و به
سختی داخل کانال‌ها حرکت می‌کردند. به کمک آن‌ها رفتم و به اولین
بریدگی کانال که رسیدیم، آمبولانس را دیدیم. نمی‌دانستم
مجروح چه کسی است. بلافاصله بعد از گرفتن یک طرف برانکارد