31126
کشف فرار مالیاتی 100 میلیارد تومانی
هادی هاشمیان گفت: متهم این پرونده، برای افراد بی‌بضاعت کارت
بازرگانی می‌گرفت و در ازای پرداخت 200 تا 500 هزار تومان این
کارت‌ها را از آنان می‌گرفت که تعدادی را به بازرگانان اجاره می‌داد و
با تعدادی هم خودش اقدام به واردات و صادرات کالا می‌کرد.
وی بیان کرد: این فرد در یک سال با استفاده از 100 کارت بازرگانی، 100
میلیارد تومان فرار مالیاتی داشته است. سه متهم با شکایت اداره کل
امور مالیاتی استان و با تلاش اداره کل اطلاعات استان شناسایی و
هم‌اکنون دستگیر شده‌اند و این پرونده هم‌اکنون در دادسرای
گرگان در حال رسیدگی است.
رئیس‌کل دادگستری گلستان با بیان این که همه عواقب قانونی و
تجاری کارت‌های بازرگانی بر عهده صاحبان این کارت‌ها است،
گفت: افراد مراقب باشند و برای این که به دردسر نیفتند، کارت‌های
بازرگانی خود را در اختیار دیگران قرار ندهند.
به گفته وی بی‌خبری از موضوع کلاهبرداری و یا سو استفاده از
کارت‌های بارگانی که به نام افراد است، از آنان سبب مسئولیت
نمی‌کند.
این مقام ارشد قضایی استان در ادامه از ضربه سربازان گمنام امام زمان
عج در اداره کل اطلاعات گلستان به اخلال گران حوزه آرد و نان استان