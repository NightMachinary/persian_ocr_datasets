24052
وزیر انرژی عربستان سعودی توافق برای حذف بیش از 10 درصد
تولید جهانی از بازار نفت را معماری کرد اما مصمم است که همه کشورها
در حد ممکن باید در این محدودیت عرضه مشارکت کنند.
رییس جمهور مکزیک در خصوص امتناع کشورش درباره کاهش
قابل توجه تولید نفت گفت: ترامپ به وی اطمینان داده است که مکزیک
می تواند کاهش تولید کمتری انجام دهد.
لوپز گفت: آنها ابتدا از ما برای کاهش تولید 450 هزار بشکه در روز
سپس 350 هزار بشکه درخواست کردند اما مکزیک تنها قادر است
تولیدش را 100 هزار بشکه در روز کاهش دهد. ترامپ به مکزیک اعلام
کرده است که آمریکا با برعهده گرفتن 250 هزار بشکه در روز دیگر
کاهش تولید به مکزیک کمک خواهد کرد و من از وی ممنون هستم.
اوپک پلاس برای انعقاد پیمان کاهش تولید نفت از سوی ترامپ و
قانونگذاران آمریکایی که نگران از بین رفتن هزاران مشاغل در بخش
نفت شیل هستند، تحت فشار قرار گرفته بود. با این حال رییس جمهور
آمریکا برای کاهش تولید قولی نداد و تنها اعلام کرد که عوامل بازار
کار خودش را خواهد کرد و قیمتهای پایین باعث می شود که کاهش
تولید خود به خود انجام گیرد.
بر اساس گزارش بلومبرگ، دن برویت، وزیر انرژی آمریکا در
کنفرانس ویدیویی روز جمعه وزیران انرژی کشورهای گروه جی