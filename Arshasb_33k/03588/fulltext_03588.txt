3588
به گزارش ایسنا و به نقل از آس، رئال مادرید شنبه در هفته سیزدهم لالیگا با
دو گل اتلتیکومادرید را شکست داد. زین‌الدین زیدان پس از بازی
گفت: سه امتیاز مهم را به دست آوردیم تا بتوانیم در لالیگا به کار خود
ادامه دهیم. در مجموع بازی کاملی به نمایش گذاشتیم. دوباره این کار
را کردیم‌، برابر تیمی که 26 بازی شکست نخورده بود. خوشحال
هستم. از همه لحاظ از تیم حریف برتر بودیم. خیلی خوب اتلتیکو را
تحت فشار گذاشتیم و آن‌ها در زمین راحت نبودند. در نیمه دوم هم
اجازه کار به این تیم ندادیم چون اتلتیکو تیمی است که از طریق
موقعیت‌سازی به بازی برمی‌گردد. در نهایت سائول تنها فرصت گل را
داشت. باید خوشحال بود.
سرمربی رئال مادرید افزود: خیلی خوب فضاها را شناختیم. با ریتم
بازی کردیم. گل نخست از طریق ضربه کرنر به دست آمد اما
موقعیت‌هایی برای گلزنی داشتیم. همه بازیکنان خیلی خوب بودند.
در سه بازی اخیر تغییرهای کمی در ترکیب داشتیم اما من از همه
بازیکنانم استفاده می‌کنم.
این سرمربی فرانسوی در ادامه اظهار کرد: ما در خیلی از زمینه‌ها بهتر
شدیم. برابر اتلتیکو بازی خوبی به نمایش گذاشتیم. تا پایان خوب
رقابت کردیم و این تفاوت را نشان می‌دهد. هنوز جامی را فتح نکرده
ایم اما باید راضی بود و از عملکرد تیم خشنود بود.