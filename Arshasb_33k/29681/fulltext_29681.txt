29681
*دست کادر فنی باز نباشد بی انگیزه می شوند
آزادکار سابق تیم ملی با تاکید بر لزوم باز گذاشتن دست کادر فنی در
برخی موارد، گفت: اگر دست کادر فنی در مواردی باز نباشد باعث
بی‌انگیزگی آنها می‌شود. بالاخره تعارف نداریم آن کسی که باید
پاسخگوی باخت تیم ملی باشد، کادر فنی و مخصوصا سرمربی تیم ملی
است. پس اگر سرمربی اختیاری نداشته باشد، این موضوع باعث
بی‌انگیزگی و وازدگی او می شود.
*چرخه انتخابی نیاز به چکش کاری دارد
وی ادامه داد: این طرح احتیاج به بازنگری و چکش کاری دارد که
مقداری زمان می‌خواهد. امیدوارم طی یکی دو ماه آینده با کار
کارشناسی بیشتر، این طرح کامل تر و جامع تر شود. البته کار خوب و
قشنگی است و ایده بسیار پسندیده ای است. جامعه کشتی نیز از کارهای
جدید و نو استقبال می‌کند چرا که کار از قالب قدیمی و انتخاب‌های
پیشین درمی آید و پوست اندازی می‌شود، اما باید کاری کنیم وقتی
وارد این راه می‌شویم، کار را بصورت قانونی و قوی جلو ببریم. به همه
عزیزانی که برای تدوین این قانون زحمت کشیدند خسته نباشید
می‌گویم و امیدوارم این طرح طی روزهای آینده چکش کاری شود
تا به عنوان یک قانون خوب بر نحوه انتخاب ملی پوشان حاکم شود.
*کشتی گیران همیشه دغدغه چگونگی انتخاب ملی پوشان را دارند