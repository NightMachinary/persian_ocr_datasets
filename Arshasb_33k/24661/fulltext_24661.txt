24661
موافقت وزارت کشور با تأسیس شهرداری ماژان
سیدکمال‌الدین میرجعفریان، امروز چهارشنبه 21 آبان اظهار کرد:
بر اساس ابلاغیه وزیر کشور، پیرو موافقت صورت گرفته با تبدیل
روستای ماژان مرکز بخش جلگه ماژان از توابع شهرستان خوسف به
عنوان شهر ماژان و در اجرای تبصره ذیل ماده (6) آئین نامه اجرایی
قانون تعاریف و ضوابط تقسیمات کشوری جمهوری اسلامی ایران و
تبصره (1) ماده (1) قانون شهرداری، تأسیس شهرداری در شهر ماژان
بلامانع است.
به گزارش ایسنا، وی ادامه داد: در ابلاغیه وزارت کشور، تأسیس
شهرداری ماژان منوط به تحقق تعهدات موضوع ماده (9)
دستورالعمل «نحوه تبدیل شورای اسلامی روستا به شهر و تأسیس
شهرداری»، شده است.
معاون استاندار خراسان جنوبی با بیان اینکه وزارت کشور در مهرماه
گذشته با ارتقا ماژان به شهر موافقت کرده بود، تصریح کرد: یکی از
مواردی که بارها به عنوان مطالبه مردم روستای ماژان در سفرهای
استاندار وقت به شهرستان خوسف مطرح می شد، موضوع ارتقا
روستای ماژان به شهر بود.
میرجعفریان یادآور شد: ارتقا این روستا طی مکاتبات فراوان
پیگیری شد و خوشبختانه به ثمر هم رسید.