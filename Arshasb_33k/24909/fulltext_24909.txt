24909
به گزارش ایسنا، به نقل از روسیا الیوم، فعالان می‌گویند افزایش مالیات
بر ارزش افزوده از پنج درصد به 15 درصد و لغو کمک هزینه‌ها هشداری
برای وقوع یک فاجعه جدی در میان قشر عظیمی از مردم است.
شهروندان سعودی که حقوقشان کمتر از 3000 ریال است بابت این
مساله شاکی هستند که نمی‌توانند با وضعیت جدید که هزینه مصرفی
افزایش یافته، سازگار شوند.
کاربران توییتری در توییت‌های مشابهی در واکنش به تصمیمات
ریاضتی دولت تصاویر عبدالله بن عبدالعزیز، بنیانگذار عربستان
سعودی و ششمین پادشاه این کشور از خاندان آل سعود در سال‌های
2005 تا 2015 را منتشر کردند و نوشتند، در دوره او چنین تصمیماتی
که جیب مردم را تحت الشعاع قرار می‌دهد، وجود نداشت. برخی
کاربران هم از این تصمیمات دولت دفاع کرده و گفتند، طرح های
ریاضتی آغازی برای یک خیزش نو خواهد بود و در نهایت نفع آن به همه
شهروندان برمی‌گردد بنابراین همه باید صبور باشند.
پیش از این محمد الجدعان، وزیر دارایی عربستان اعلام کرده بود،
مقرر شده از ابتدای ماه ژوئیه مالیات بر ارزش افزوده از پنج درصد به 15
درصد افزایش و کمک هزینه‌ها لغو شود.
به گفته الجدعان، این تصمیمات به دلیل مقابله با بحران بی‌سابقه کرونا
اتخاذ شده و از مهمترین ویژگی‌های این بحران عدم اطمینان و