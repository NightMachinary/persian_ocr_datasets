12525
سیستان
به گزارش ایسنا رحمت الله نارویی 23 دیماه اظهار کرد: راهداران همه
ساله با توجه به بروز توفان های شن در منطقه اقدام به پاکسازی
محورهای مواصلاتی از ماسه بادی می کنند به طوری که علاوه بر جمع
آوری و حمل افزون بر 17 هزار متر مکعب ماسه بادی، مجموعاً سطحی
برابر با 24 هزار و 810 متر مربع از جاده های حوزه سیستان در این مدت
ماسه روبی شده است.
وی با بیان اینکه حضور راهداران در محورهای مواصلاتی آرامش
دهنده و اطمینان بخش رانندگان و مسافرانی است که از آن مسیر عبور
می کنند، تاکید کرد: با وجود ورزش باد شدید همراه با گرد و خاک در
بسیاری از روزهای سال جاری در منطقه شمال استان، با تلاش شبانه
روزی راهداران هیچ گونه انسداد ناشی از طوفان در محورهای
مواصلاتی به وجود نیامده است.
سرپرست اکیپ راه سازی و راهداری وحدت سیستان خاطر نشان
کرد: نگهداری و حراست از شبکه راه ها و تامین ایمنی عبور و مرور از
وظایف ذاتی این اکیپ است که در تحقق این اهداف نیروهای
راهداری از هیچ کوششی دریغ نمی کنند.