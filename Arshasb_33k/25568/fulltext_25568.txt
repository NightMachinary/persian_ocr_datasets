25568
رئیس جهاددانشگاهی استان اردبیل، تلاش‌های فعالین عرصه خبر را
قابل تحسین و ارزشمند دانست و ادامه داد: هم اکنون جهادانشگاهی با
پنج مرکز آموزشی در شهرستان‌های اردبیل، پارس‌آباد و گرمی
آمادگی دارد تا دوره‌های آموزشی مهارت‌افزا را برای اصحاب
رسانه با تخفیف ویژه ارائه کند.
اوچی اردبیلی بر اطلاع‌رسانی فعالیت‌های امیدبخش در جامعه تاکید
کرد و افزود: با همکاری و بهره‌گیری از ظرفیت‌های پژوهشکده
توسعه صنایع شیمیایی جهاددانشگاهی، راه‌اندازی طرح فناورانه
پایلوت نیمه صنعتی تولید نشاسته صنعتی در استان در حال انجام است.
وی با اشاره به اینکه این طرح ملی را از برنامه‌های مهم و تاثیرگذار
جهاددانشگاهی استان اردبیل عنوان و تصریح کرد: با توجه به اینکه
اردبیل یکی از قطب‌های تولید سیب‌زمینی در کشور است به همین
خاطر در تلاش هستیم با راه‌اندازی این واحد صنعتی، نشاسته
سیب‌زمینی‌های درجه سه و چهار را به نشاسته صنعتی که در صنعت
حفاری نفت کاربرد دارد، تبدیل کنیم.
رئیس جهاددانشگاهی استان اردبیل اضافه کرد: این واحد نیمه
صنعتی علاوه بر ایجاد ارزش افزوده‌ بالا و جلوگیری از خام فروشی، با
ایجاد 44 نفر فرصت شغلی در فاز اول در توسعه اقتصادی استان نیز موثر
خواهد بود.