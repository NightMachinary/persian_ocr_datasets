25837
محمدباقر نوبخت امروز (پنج‌شنبه، 22 خرداد) در مراسم
بهره‌برداری از 5000 واحد مسکن روستایی در روستای بندان
بشرویه اظهار کرد: تفاهم‌نامه‌ای برای احداث 10 هزار واحد مسکن
روستایی توسط کمیته امداد امام خمینی (ره) و بنیاد مسکن انقلاب
اسلامی منعقد شد که امروز 5000 واحد از آن به بهره‌برداری رسید و در
سفرهای سال گذشته نیز تعدادی از آن به بهره‌برداری رسید.
وی افزود:‌ اقدام دیگری که امروز انجام می‌شود بهره‌برداری از 248
واحد مسکونی که از سیل خسارت دیدند و بازسازی شدند.
وی با اشاره به اجرای طرح هادی در روستای بندان بشرویه اظهار کرد:
این یک خدمت به انسان‌های این منطقه است.
رئیس سازمان برنامه و بودجه کشور اظهار کرد: اولویت و عدالت
حکم می‌کند که برای روستاییان و مناطقی که از امکانات کمتری
برخوردارند بتوانیم به بهترین نحو خدمت‌رسانی کنیم.
نوبخت بیان کرد: امروز موفق شدیم تفاهم‌نامه احداث 7500
نیروگاه یا پنل خورشیدی را به امضا برسانیم که حداقل می‌تواند
موجب اشتغال 7500 نفر شود.
وی با تأکید بر هنر صنایع دستی مردمان خراسان جنوبی افزود: در این
استان مصمم هستیم که 3000 شغل از مسیر صنایع دستی فراهم کنیم.
معاون رئیس جمهور بیان کرد: با استاندار خراسان جنوبی