1638
از جمله این طرح‌ها اجرای پروژه برقی‌ کردن خودروها است. این کار
با همکاری معاونت علمی و فناوری ریاست جمهوری،
خودروسازها و فعالان صنعتی حوزه اتوبوس، موتورسیکلت و
خودروهای سواری در حال پیگیری است. در این طرح قرار است این
وسایل نقلیه به گونه‌ای نمونه‌سازی شوند که قابلیت تولید و صنعتی
شدن داشته باشند.
این پروژه در قالب یک پلتفرم بومی و مشترک اجرایی می‌شود.
بر اساس اعلام معاونت علمی، پروژه بعدی در این حوزه، همکاری در
طراحی و تولید موتورهای کم‌مصرف با آلایندگی بسیار پایین و با
مصرف زیر 5 لیتر در 100 کیلومتر است که این طرح چند سالی است در
کشور آغاز شده و نتایج خوبی هم به دست آمده است.
اجرای دوباره طرح امنیت شبانه در پایتخت/ برخورد با منتشرکنندگان
تصاویر نادرست از امنیت 
به گزارش ایسنا، سردار حسین رحیمی در جلسه شورای فرماندهان
پلیس پایتخت با تاکید براینکه امنیت تهران و شهروندان آن باید شبانه
روزی تامین شود، گفت: باید به طور شبانه روزی گشت‌های انتظامی،
ترافیکی و سایر گشت های محسوس و نامحسوس فعال بوده و نقطه به نقطه
شهر توسط مرکز رصد کنترل شود.
رحیمی با تاکید بر اینکه نباید اجازه داد که تعدادی مجرم با اقدامات