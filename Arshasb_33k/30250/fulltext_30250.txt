30250
یداله غلام پور، امروز چهارشنبه 23 مهرماه به خبرنگاران رسانه‌های
گروهی اظهار کرد: با آغاز سال تحصیلی جدید و اعلام بازگشایی
مدارس، 20 دستگاه اتوبوس به اتوبوس‌های فعال در خطوط شهری و
حومه‌ای شهر بیرجند اضافه شد؛ در این راستا تعداد اتوبوس های فعال
در شهر بیرجند و حومه به 58 دستگاه افزایش یافت که نسبت به 38
دستگاه اتوبوس فعال قبل از شروع مدارس، به میزان 40 درصد
افزایش یافته است. به گزارش ایسنا، وی افزود: بر اساس آمار
مستخرجه از سیستم بلیت الکترونیک، آمار جابجایی مسافر در یک ماهه
قبل از شروع مدارس یعنی از 15 مردادماه لغایت 15 شهریورماه به طور
متوسط روزانه 14256 نفر و در یک ماهه بعد از شروع مدارس یعنی از 15
شهریورماه لغایت 15 مهرماه میانگین روزانه 17415 نفر بوده که
معادل 20 درصد افزایش داشته است. وی خاطرنشان کرد: این آمار
حاکی از آن است که علی‌رغم افزایش 40 درصدی ناوگان
اتوبوسرانی در خطوط، تقاضای سفر معادل 20 درصد افزایش یافته،
بنابراین سرانه جابجایی مسافر توسط هر دستگاه اتوبوس نسبت به قبل
از شروع مدارس کاهش داشته است. رییس سازمان مدیریت حمل و
نقل بار و مسافر شهرداری بیرجند ادامه داد: از 15 تا 21 مهرماه سال جاری
روند کاهشی تعداد مسافر آغاز شده به گونه‌ای که تعداد مسافر جابجا
شده توسط ناوگان اتوبوسرانی در 15 مهرماه سال جاری 15 هزار و