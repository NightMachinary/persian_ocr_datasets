5091
منطقه درپیش بگیرد؟ آیا چین همزمان با تلاش برای تبدیل شدن به
بزرگ‌ترین اقتصاد جهان برنامه‌ای برای حضور در غرب آسیا دارد؟
آیا توان و تمایل رقابت با آمریکا یا روسیه را دارد؟ حضور چین به نفع و
زیان کدام دولت‌های منطقه است؟ آینده منطقه درصورت خروج
آمریکا از آن یا کاهش حضور در این منطقه چگونه خواهد بود؟ خلأ
ناشی از حضور یک قدرت هژمون خارجی در منطقۀ آسیب‌پذیری مثل
غرب آسیا چگونه خواهد شد؟ آیا چند قدرت منطقه‌ای ظهور خواهند
یافت یا اینکه یک قدرت هژمون به‌تنهایی امکان ظهور خواهد
داشت؟ آیا آمریکا متحدان راهبردی و دیرین خود در منطقه یعنی
رژیم صهیونیستی و عربستان را تنها خواهد گذاشت؟ یا حضور خود
در منطقه را به حمایت از امنیت این دو محدود خواهد کرد؟ آیا کاهش
حضور آمریکا در منطقه زمینه‌ساز تشدید درگیری بین دولت‌های
منطقه خواهد شد یا اختلافات آنها را کاهش خواهد داد؟
طبیعی است هر کشوری بکوشد از منظر منافع خود، پاسخی را برای این
پرسش‌ها پیدا کند. برای ما ایرانی‌ها پاسخ دادن به این سؤالات
ضروری و مهم است؛ زیرا ایران همواره یکی از بازیگران اصلی در منطقه
بوده و هست که بالقوه توان تبدیل شدن به هژمون منطقه‌ای را داشته و
دارد؛ اما قدرت‌های خارجی در اغلب موارد مانع این اتفاق شده‌اند.
تقابل جمهوری اسلامی ایران با نظم لیبرال حاکم بر نظام بین‌الملل و