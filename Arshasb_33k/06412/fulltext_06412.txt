6412
بازپرداخت 32 هزار میلیارد تومان از بدهی انباشته دولت به تأمین
‌اجتماعی 
به گزارش ایسنا، محمد شریعتمداری با اشاره به تصمیم اخیر دولت مبنی
بر بازپرداخت بخشی از بدهی دولت به تأمین ‌اجتماعی گفت: تصمیم
دیروز هیأت دولت که با همراهی و دستور مستقیم رئیس‌ جمهوری و
پیگیری جدی وزارت تعاون، کار و رفاه اجتماعی و سازمان تأمین
‌اجتماعی اتخاذ شد، علاوه بر آنکه بخشی مهم از دغدغه چندین ساله
بازنشستگان و مستمری‌بگیران تحت پوشش تأمین ‌اجتماعی در زمینه
متناسب‌سازی مستمری‌ها را برطرف می‌کند، از ابعاد دیگر نیز قابل‌
بررسی و نشان‌دهنده جهت‌گیری و رویکرد دولت دوازدهم در حوزه
سیاست‌های اجتماعی است.
وی افزود: واقعیت آن است که دولت یازدهم و متعاقب آن دولت
دوازدهم، از ابتدای شروع به فعالیت، میراث‌دار حجم انبوهی از
بدهی‌ها به پیمانکاران، بانک‌ها و صندوق‌های بیمه اجتماعی و
بازنشستگی بود که در میان این بدهی‌ها، بدهی دولت به سازمان تأمین
‌اجتماعی که ناشی از برخی تصمیمات شتابزده، غیرکارشناسی و فاقد
پشتوانه دولت‌های پیشین و تحمیل تعهداتی بعضاً غیرمنطقی و بدون
تأمین منابع مالی مطمئن به این سازمان بوده و هست، هم از حیث بزرگی
ارقام و هم به سبب حساسیت مأموریت این سازمان در زمینه حمایت