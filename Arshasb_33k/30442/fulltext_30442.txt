30442
شاهنامه فردوسی بر آن اساس قرار داشت،بی‌اندازه مهم است. به ویژه
که شماری از مآخذ آن در باب همین دوره، حتی بیرون از دایره رسمی و
شناخته‌شده روایات ملی از ایران باستان قرار داشته، مانند آن‌چه در
باب بهرام چوبینه آورده است.
بهرامیان تصریح کرد: کتاب «تاریخ بلعمی» که نسخه‌ای از آن نیز در
کتابخانه ملی نگهداری می‌شود باید بیشتر مورد توجه قرار گیرد و با
این‌که تصحیحی از آن در دست است و جایگاه خود را دارد، برای
تصحیح مجدد باید تمام نسخه‌های این کتاب در تمام کتابخانه‌ها و
کشورهای دیگر گردآوری شود.
او با اشاره به این‌که تصحیح کتاب تاریخ بلعمی بسیار دشوار است و حتی
شاید بتوان دشواری آن را از جنبه‌هایی با تصحیح شاهنامه مقایسه
کرد، گفت: نسخه‌های خطی «بلعمی» فراوان است و توجه به این کتاب و
نسخه‌های متفاوت آن از منظر تاریخ زبان فارسی هم در حوزه پژوهشی
زبان فارسی بسیار مهم است.
بهرامیان درباره کتاب تاریخ طبری نیز گفت: تاریخ طبری علی‌رغم
شهرت چشمگیر آن، هنوز چنان‌که باید شناخته نشده است و هنوز جای
تحقیق بسیار دارد.
او ادامه داد: محمد بن جریر طبری به عنوان فقیه و مفسر و عالم آملی، در زمان
خود سنت‌های شناخته‌شده تاریخ‌نگاری قبل از خود را در این کتاب