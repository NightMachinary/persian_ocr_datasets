19595
دادستان مرکز استان قزوین اقدامات به موقع دستگاه‌های متولی را
در کاهش جرائم موثر دانست و اظهار کرد: دستگاه‌های متولی از
حمایت‌ها و اختیارات قانونی لازم برای جلوگیری از تخلفات و جرائم
این حوزه بهرمند هستند و باید از همان مراحل ابتدایی به موقع و قاطعانه
و با نگاه پیشگیرانه ورود و صیانت از اراضی را با استفاده از ابزارهای
قانونی اجرایی کنند، اما متاسفانه برخی دستگاه‌ها نظارت‌های دقیقی
نداشته و وظایف خود را بر عهده سایر دستگاه‌ها قرار می دهند و همین
عدم اقدام به موقع، سو استفاده متخلفان را در پی دارد.
وی در ادامه گفت: موضوع زمین در کشور، متولیان متعددی دارد و
گاهاً سیاست‌گذاری، برنامه‌ریزی و اقدامات اجرایی دستگاه‌های
متولی، در مقابل هم قرار می‌گیرد و همچنین تعارض قوانین مربوطه و
نوسان قانون‌گذاری طی سال‌های اخیر، موجب شده که دستگاه‌های
متولی نتوانند مدیریت دقیقی نسبت به این موضوع داشته باشند و در
این راستا، روزآمدی قوانین مربوطه باید مورد توجه و در
اولویت‌های کاری مجلس یازدهم قرار گیرد.
قاسمی بیان کرد: در سال‌های گذشته اقدامات قابل قبولی از سوی
دستگاه‌های متولی اجرایی شده، اما به دلیل گستردگی کار و همچنین
کمبود تجهیزات، امکانات، عده و عده در دستگاه‌های مربوطه،
تاکنون به نتایج مطلوب دست نیافته‌ایم و همچنان متخلفان، متعرضان