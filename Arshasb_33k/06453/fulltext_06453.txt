6453
واحدهایی که جزو دسته پرریسک باشند و مغازه خود را باز کنند پلمب
خواهند شد، کما اینکه امروز شاهد باز شدن برخی از این واحدها
بودیم که حتما برخورد لازم با آنها صورت می‌گیرد.
بیات با بیان اینکه رعایت فاصله‌گذاری هوشمند باید در تمام نقاط
یکسان باشد، خاطرنشان کرد: متاسفانه در برخی شهرک‌های
کرمانشاه از جمله دولت‌آباد، مسکن و ... برخی از مغازه‌ها
فاصله‌گذاری اجتماعی را رعایت نمی‌کنند و بدون توجه به
دستورالعمل‌ها در این ایام به فعالیت مشغول هستند.
وی معتقد است، این شیوه فعالیت باعث نارضایتی سایر بازاریان
قانونمند شده که علی رغم مشکلات مالی متعدد در این ایام برای
جلوگیری از گسترش بیماری، مغازه خود را باز نکردند.
عضو هیات رئیسه اتاق اصناف کرمانشاه از طرح این موضوع با
مسئولین ارشد اقتصادی استان و پیگیری برای رفع این مشکلات خبر
داد.
بیات درباره وضعیت بازار پس از بازگشایی واحدهای صنفی نیز
تاکید کرد: بازار به شدت خلوت است و بسیاری از مردم هنوز به دلیل
رعایت مسائل بهداشتی از خانه خارج نمی‌شوند و از همین رو اکثر
مغازه‌ها مشتری زیادی ندارند.