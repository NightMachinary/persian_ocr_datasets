29605
بسیار صعودی بود اجازه بالا بردن قیمت‌های خود را همگام با نرخ ارز
نداشتند و متحمل زیان انباشته زیادی شدند، اما در شرایط کنونی که
اجازه منطقی شدن قیمت‌ها تا حدودی داده شده خودوسازان
می‌توانند از یک سو میزان تولید را بالا ببرند و از سوی دیگر بخشی از
بدهی قطعه سازان را هم بپردازند تا این گروه نیز بتوانند قطعات مورد نیاز
کارخانجات را تامین کنند.
کریمخان درباره اینکه وضعیت بازار خودرو در آینده چه خواهد
شد نیز گفت: پیش‌بینی ادامه کاهش و یا افزایش قیمت بسته به شرایط
اقتصادی کشور و نرخ ارز دارد و نمی‌توان چشم‌انداز چندان دقیقی
برای آن ترسیم کرد.
وی معتقد است، هرچقدر قیمت کارخانه‌ای خودروها منطقی‌تر
شود، التهاب در بازار کاهش و به دنبال آن قیمت‌ها هم نزولی خواهد
بود.
عضو انجمن همگن قطعه‌سازان کشور از سیاست دیگری که برای
صنعت خودرو پیشنهاد شده یاد کرد که هنوز اجرا نشده و گفت: بر اساس
این سیاست خودروسازان می‌توانند 55 درصد تولیدات خود را بر
اساس قیمت شورای رقابت و 45 درصد آن را بر اساس قیمت تمام شده
بفروشند که این موضوع اگر اجرایی شود پیامدهای متفاوتی خواهد
داشت.