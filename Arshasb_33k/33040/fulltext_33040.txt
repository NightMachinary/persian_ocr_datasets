33040
تصمیمات ستاد استانی نیز هماهنگ با تصمیمات ستاد ملی است و در
صورت همراهی مردم و اجرای طرح‌های مصوب و رعایت
پروتکل‌های بهداشتی می‌توانیم بر این بیماری غلبه کنیم.
وی با اشاره به این‌که طرح فاصله‌گذاری هوشمند از روز شنبه 23
فروردین در استان آغاز می‌شود، گفت: کنترل ورودی و
خروجی‌های استان براساس طرح طرح فاصله‌گذاری اجتماعی تا
پایان فروردین ماه ادامه داشته و فرمانداران موظف به کنترل تردد در
مبادی ورودی و خروجی شهرها هستند.
وی در بخش دیگری از سخنان خود، نسبت به اعلام شماره حساب‌های
شخصی برای کمک به اقشار ضعیف و کم‌درآمد هشدار داد و گفت: این
کار مورد تائید ستاد استانی مقابله با کرونا نیست و تنها مرجع مورد تائید
این ستاد، خیریه رحمت است که بیشتر موسسات خیریه استان نیز با آن
همکاری می‌کنند.
استاندار آذربایجان شرقی با اشاره به تعطیلی هتل‌ها و مراکز اقامتی
استان به دلیل شیوع بیماری کرونا، گفت: در صورت همکاری کامل
این صنف در اختصاص ظرفیت اقامتی خود برای نگهداری بیماران
بهبودیافته یا کادر درمان در صورت نیاز، حمایت‌های دولتی شامل
حال آنها خواهد شد که کمیته‌های اقتصادی و گردشگری ستاد مقابله با
کرونا اقدامات لازم را در این خصوص انجام می‌دهند.