22366
وی ادامه داد: مجموعه خود ما ( ابزارسازان درمانگر) تنها واحدی در
استان بود که کلین روم (اتاق تمیز) مورد نیاز برای تولید ماسک استریل
را داشت و در همان زمان با خرید تجهیزات بسیار گران قیمت که چند
برابر شرایط عادی به فروش می‌رفت خط تولید ماسک را راه‌اندازی
کردیم.
رئیس انجمن صنایع دارویی و تجهیزات پزشکی استان کرمانشاه با
بیان اینکه تعداد دیگری از واحدها نیز در شرایط قابل قبول تولید ماسک
را آغاز کردند، یادآور شد: در آن زمان حتی حجم عظیمی از ماسک را به
دلیل شرایط بحرانی مردم و کادر درمان به صورت رایگان وارد بازار
کردیم.
سالکی یادآور شد: افرادی که در زمینه تولید ماسک کار می‌کردند در
آن روزها دشواری بسیاری را متحمل شدند و گاهی حتی آنقدر در
قرنطینه بودیم که 45 روز خانواده‌های خود را نمی‌دیدیم تا بتوانیم
ماسک استریل برای مردم تهیه کنیم.
وی با انتقاد از اینکه همه شرایط سخت روزهای نخست بیماری اکنون
فراموش شده، ادامه داد: امروز با ورود ماسک غیراستاندارد از چند
کانال مواجهیم که نه تنها این ماسک‌های غیراستاندارد کمکی به
کنترل بیماری نمی‌کند، بلکه می‌تواند خود منشا شیوع و گسترش
بیماری باشد.