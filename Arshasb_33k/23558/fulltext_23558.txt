23558
مسئولان امروز بیش از هرزمان دیگر به فرمول‌های استادان دانشگاه‌ها
نیاز دارند
به گزارش ایسنا، حجت الاسلام عیسی‌زاده معاون آموزشی نهاد مقام
معظم رهبری در دانشگاه‌ها در مراسم معارفه مدیر مرکز هم‌اندیشی
استادان، گفت: مدیریت هم‌اندیشی استادان دانشگاه‌ها یکی از مراکز
حساس و دارای مسئولیت مهم در نهاد است.
معاون آموزشی نهاد مقام معظم رهبری در دانشگاه‌ها گفت: امروز
فرهنگ و تمدن اسلام که برآمده از متن دین اسلام ناب است، و مورد
اشاره و تأکید و توجه اندیشمندان غربی هم قرار گرفته، خیلی خوب در
عرصه‌های اجتماعی خودش را نمایان می‌کند. بخش عمده این توسعه
و انتشار قطعاً مدیون تلاش‌ها و نگاه‌های بلند استادان متدین، دلسوخته
و بزرگواری است که ما در دانشگاه‌های کشور از وجودشان
بهره‌مندیم. استادان بزرگواری که از تعلقات دینی و ملی گرفته تا تمام
پیشرفت‌ها و تحولات پر شتاب علمی در داخل کشور را رقم می‌زنند.
وی در ادامه افزود: در کنار همه این افتخارات و امتیازهایی که
دانشگاه‌های کشور ما دارد، یکی از وظائف و نکات و مسئولیت‌ها و
عملکرد مهم استادان، که بارها مورد تأکید مقام معظم رهبری قرار گرفته
و نقش برجسته‌ای هم هست ، نقش تربیتی و سازندگی است که استادان ما در
دانشگاه‌ها از آن برخوردارند. یعنی تربیت نسل جوان و پیشرو برای