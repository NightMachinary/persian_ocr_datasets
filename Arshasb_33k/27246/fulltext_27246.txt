27246
واکنش پورموسوی به جادوگری در صنعت نفت: روحم از این موضوع
خبر ندارد
به گزارش ایسنا، سید اکبر پورموسوی، سرمربی صنعت نفت در نشست
خبری پس از بازی با نساجی اظهار کرد: خدا را شکر می‌کنیم که در یک
بازی خارج از خانه سه امتیاز خوبی را کسب کردیم. از مردم مازندران
عذرخواهی می‌کنم. اصلا در فلسفه ما نیست که فحاشی کنیم و
ناجوانمردانه بازی کنیم. ما دو تعویض اجباری در نیمه اول و دو
تعویض اجباری در نیمه دوم بازی داشتیم. پس از این که تیم نساجی رو به
توپ‌های بلند آورد، ما ناخواسته عقب نشستیم.
او درباره داوری این دیدار گفت: من فکر می‌کنم باتوجه به این که
نساجی در بازی‌های گذشته لطمه خورده بود، داور با هیجان و استرس
بیشتر بازی را دنبال کند. فکر نمی‌کنم صحنه تاثیرگذاری در بازی
وجود داشته باشد. داور بازی را کنترل کرد وگرنه می‌توانست به
مهاجمان حریف که تمارض کردند، کارت بدهد.
سرمربی صنعت نفت درباره اقدام یکی از اعضای کادر تدارکات این
تیم به ریختن آب در چهار گوشه زمین و یکی از دروازه‌ها بیان کرد: خدا
شاهده من روحم از این کار خبر ندارد. من به شما این حق را می‌دهم که این
موضوع را پیگیری کنید.
پورموسوی در ادامه درباره شرایط تیمش گفت: در مجموع ما