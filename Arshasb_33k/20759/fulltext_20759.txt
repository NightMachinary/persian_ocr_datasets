20759
طور برجسته تر و بارزتری بازنمایی شود و نهایتا فرض سوم نیز ناظر بر
بازنمایی پررنگ تر و برجسته تر جنس مذکر یا همان الگوی غلبه مردانه
است.
وی تصریح کرد: مطابق نتایج این تحقیق، نه تنها در تمامی این موارد فقط
فرض سوم تحقق یافته و دو فرض دیگر به هیچ وجه بازنمایی نشده اند، بلکه
نکته مهم تر این است که هر چه بر تعداد کل فراوانی های مربوط به اسامی و
تصاویرمردان و زنان و واژه های کلیدی جنس مذکر و مؤنث در کتب
درسی افزوده می شود، الگوی غلبه ی مردانه (فرض سوم) به طور
مشهودتر و محسوس تری باز تولید می شود.
عضوهیئت علمی گروه علوم اجتماعی دانشگاه مازندران گفت:این
امر نشان دهنده ی این واقعیت است که بازتولید الگوی غلبه ی مردانه در
سیستم آموزشی نمی تواند به عنوان یک امر اتفاقی و تصادفی تلقی گردد
بلکه یک امر مفروض و قطعی است.
وی افزود : به همین جهت است که هر چه ظرفیت و قابلیت بیشتری برای
بازنمایی تفاوت های جنسیتی( از طریق افزایش تعداد کل فراوانی
های مربوط به اسامی و تصاویر مردان و زنان و واژه های کلیدی جنس
مذکر و مؤنث) فراهم می آید، الگوی غلبه مردانه نیز فرصت می یابد تا به
طور پررنگ تر و برجسته تری به نمایش گذاشته شود.
فروتن تصریح کرد: در چنین شرایطی دو فرض دیگر (الگوی تساوی