13009
حشد شعبی در دیالی 15 داعشی را از پا درآورد/ جنایت جدید داعش در
خانقین
به گزارش ایسنا، به نقل از خبرگزاری رویترز عربی، این مرکز در
بیانیه‌ای مطبوعاتی اعلام کرد، ایست بازرسی تیپ شانزدهم
پیاده‌نظام عراق واقع در شهر بیجی در استان صلاح‌الدین هدف
تیراندازی مستقیم یک گروه داعشی قرار گرفت که در اثر آن دو نیروی
نظامی کشته و یک تن دیگر از آنها زخمی شد.
در ادامه این بیانیه آمده است، در روستای مخیاس در شهر خانقین از
توابع استان دیالی، بمبی در یک خودروی متعلق به لشکر 23 حشد شعبی
منفجر شد که به شهادت دو تن از نیروهای حشد شعبی منجر شد.
همچنین در این بیانیه آمده است، در پی تیراندازی یک گروهک داعشی
به سمت خودرویی غیرنظامی در منطقه علیاوه در شهرستان خانقین در
دیالی، یکی از نیروهای پیشمرگ و همسرش کشته شده و دختر سه ساله او
زخمی شد.
پیشتر یک منبع امنیتی در دیالی امروز (سه‌شنبه) به شفق نیوز گفته بود:
تعدادی داعشی در خانقین که طی چند روز گذشته شاهد تنش امنیتی
بوده، دست به جنایت هولناکی زده و با تیراندازی به سمت خودروی
علی فرمان، یکی از نیروهای حشد شعبی در روستای التفرقه در غرب
خانقین، او و همسرش را به قتل رسانده و پس از آتش زدن خودروی آنها