10163
تصویب لایحه واگذاری اراضی 3 هزار هکتاری عشار مغان
اکبر بهنامجو در حاشیه افتتاح طرح‌های تعاونی در ناحیه صنعتی
رضی در گفت‌وگو با ایسنا، اظهار کرد: با تلاشی که در دو سال اخیر
صورت گرفت و با همت و توصیه‌های نماینده ولی فقیه در استان و امام
جمعه اردبیل سرانجام امروز خبر خوش برای مردم استان اردبیل و
عشایر تلاشگر و فعال منطقه مغان رسید و تعهدات دولت مبنی بر
واگذاری اراضی که به عنوان حقوق عرفی عشایر در محدوده کشت و
صنعت مغان بود، به تصویب رسید. وی خاطرنشان کرد: بعد از
تلاش‌های گسترده به دنبال درخواست عشایر مبنی بر تعیین تکلیف این
اراضی، کمیسیون‌های مختلفی در دولت برگزار شد وسرانجام
توانستیم امروز این مصوبه را دریافت کنیم. استاندار اردبیل با اشاره به
اینکه مردم غیور مغان برای ما دارای ارزش، جایگاه و اهمیت ویژه‌ای
برخوردار هستند، افزود: در مناطق مختلف پارس‌آباد، بیله‌سوار،
اصلاندوز، گرمی و مشگین‌شهر خدماتی که برای اهالی انجام می‌شود
را وظیفه دولتمردان می‌دانیم و بر این وظایف خود پایبند هستیم.
بهنامجو بیان کرد: به دنبال تصویب این لایحه واگذاری 16 هزار
هکتار برای عشایر متشکل از هیئت 7 نفره که به کارکنان شرکت کشت و
صنعت مغان واگذار شده بود مسجل و با قانونی شدن راهکارهای
واگذاری جزئیات این اراضی به جهاد کشاوزی ابلاغ خواهد شد.