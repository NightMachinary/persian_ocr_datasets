8035
به دنبال رفع نواقص بهداشتی و ایمنی مدارس هرمزگان هستیم
علیرضا باقری صبح امروز (22 تیرماه)در پنجمین جلسه پروژه مهر
آموزش‌وپرورش استان هرمزگان که با دستور کار بررسی
فعالیت‌های کمیته ایمنی و بهداشت مدارس برگزار شد، گفت: ایجاد
هماهنگی‌های لازم در پیشبرد ایمن‌سازی و استانداردسازی
وضعیت بهداشتی مدارس استان از اهداف تشکیل کمیته ایمنی و
بهداشتی در پروژه مهر است.
وی افزود: این کمیته جهت رفع نواقص بهداشتی و ایمنی موجود در
مدارس ایجاد شده است که برنامه‌های عملیاتی و تقویم اجرایی آن
تدوین و به مدارس ابلاغ‌شده است.
باقری ادامه داد: همراهی اداره کل نوسازی و تجهیز مدارس یکی از
ارکان اساسی تحقق اهداف این کمیته در ایمن‌سازی و مقاوم‌سازی
فضاهای آموزشی در سراسر استان است.
معاون تربیت‌بدنی و سلامت آموزش‌وپرورش هرمزگان
خاطرنشان کرد: رعایت پروتکل‌های بهداشتی، فاصله‌گذاری
اجتماعی، استفاده از ماسک، مواد شوینده دست، بررسی وضعیت
جسمانی دانش آموزان و همچنین آموزش‌های مجازی در راستای
پیشگیری از بیماری کرونا را می‌توان از مهم‌ترین فعالیت این کمیته در
ایام بازگشایی مدارس نام برد.