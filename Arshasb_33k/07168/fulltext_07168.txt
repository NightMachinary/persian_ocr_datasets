7168
منتهی باید با اقداماتی چون تامین ارز اولیه، حذف دلالان از بازار و...
اعتماد صادرکننده جلب شود. وی با بیان‌ این‌که افزایش قیمت
گوشت، مرغ و... که مردم را تحت فشار قرار می‌دهد، به حوزه مدیریتی
مربوط است، اظهار کرد: حاشیه سود تولید کنندگان بسیار ناچیز است
و وقتی که محصول به دست مصرف کننده می‌رسد، قیمت آن نسبت به
قیمت تمام شده افزایش پیدا می‌کند. این وسط چه می‌شود که قیمت
محصول افزایش پیدا می‌کند؟ این مسایل مربوط به حوزه نظارت
مدیریتی بوده و به ارز، تحریم و... مربوط نیست. نماینده مردم تبریز،
آذرشهر و اسکو با بیان این‌که بخشی از کارها در حوزه مدیریتی باید
حل شود و در یک بخش هم فضای نظارت و ریل گذاری از سوی مجلس
اعمال خواهد شد، افزود: مثلا برای جهش تولید، تولید کننده و
سرمایه گذار در بسیاری از موارد به حمایت نیاز ندارند، فقط نباید
سنگجلو پایشان انداخته شود و باید موانع را از پیش پایشان برداریم.
وی با بیان این‌که معتقدم در بسیاری موارد باید در حوزه مدیریتی دنبال
راه حل باشیم، گفت: دولت بدون این‌که بگوید، به برخی پروژه‌ها
اعتقادی ندارد که مسکن مهر و سهام عدالت نیز نمونه‌ای از این پروژه‌ها
هستند. اما مجلس در حوزه سهام عدالت ورود می‌کند و با توجه به این‌که
نظر رییس مجلس بر این مبناست که طرح‌های اولویت‌دار مثل
اولویت‌های ملی، مسائل معیشتی و جدی در قالب طرح‌های