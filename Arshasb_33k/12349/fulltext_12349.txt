12349
هر روز یک شهید و دو مجروح
محمدی اضافه کرد: هنگامی که قرار بود خط جزیره را از گردان فتح‌الله
به فرماندهی سیدجعفر جعفری تحویل بگیرم، آخرین توصیه‌اش این
بود: «برادر رشید نمی‌خواهم شما را نگران کنم اما چاره‌ای ندارم! در
این خط ویژه آن قسمت کاسه(قطعه زمینی بود که در فاصله 60 متری خط
مقدم عراقی‌ها قرار داشت)، روزانه یک شهید و حداقل دو مجروح را
داری! خلاصه کاری کن که جلو تلفات گرفته شود در غیر این صورت
نیروها در آنجا بیش از یک هفته نمی‌توانند مقاومت کنند».
وی افزود: این سفارش در آخرین لحظاتی که خط را تحویل
می‌گرفتیم، نگرانی خاصی را در من ایجاد کرد و با این سفارش احساس
کردم مسئولیتم دو چندان شده است و از همین جهت اولین جلسه را با
کادر گردان و به ویژه کادر گروهان یکم که حسین یزدانی فرمانده
گرهان بودند، برگزار و به صورت محرمانه موضوع را با جانشین
گردان و فرمانده گروهان مطرح کردم.
محمدی ادامه داد: برای رفع نگرانی طی بازدیدی که در همان شب اول
داشتیم، خوشبختانه نقاط ضعف خط را پیدا کردیم و با یک اقدام یک
هفته‌ای و به کارگیری تمامی نیروهای ارکان گردان و دسته مهندسی،
آنچنان سنگرهای مستحکمی برای نگهبانان خط کاسه احداث
کردیم که خوشبختانه تا پایان مأموریت 45 روزه به جز یک شهید و دو