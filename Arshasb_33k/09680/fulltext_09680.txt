9680
تربیت دانشجویان آگاه داروسازی نیازمند تامین زیرساخت‌های
پژوهشی است
محمدحسن شریف آزاده در گفت‌وگو با ایسنا با اشاره به نقش پژوهش در
پیشرفت علم داروسازی، اظهار کرد: اصولاً اصلی‌ترین کمک به
درمان هر بیماری دارو است و طبعا در درمان کرونا داروسازان و علم
داروسازی می‌توانند بسیار مثمر ثمر باشند؛ همانطور که شاهد هستیم
در مورد تولید واکسن از وجود داروسازان استفاده شده است.
وی افزود: برای هر پژوهش در هر رشته‌ای نیاز به زیرساخت کامل
مرتبط با آن پژوهش است؛ در رشته داروسازی نیز باید
آزمایشگاه‌های متعدد شیمی معدنی، شیمی آلی، شیمی صنعتی و ...،
حیوانات آزمایشگاهی و همچنین کارگاه‌های کوچک و بزرگ
داروسازی مهیا باشد تا بتوان دانشجوی داروسازی آگاه را تربیت
کرد.
این داروساز بیان کرد: تمامی مشکلات موجود سلسله وار بهم متصل
هستند، یعنی در هر قسمت شما بخواهید ورود کنید و مشکلات را
بررسی کنید متوجه خواهید شد اولین قدم برطرف کردن مشکلات،
بحث مالی آن است تا بتواند به نحو صحیح بقیه اقدامات خود را به نتیجه
برساند.
شریف آزاده یادآور شد: پیشنهاد این است که تا زمانی که زیرساخت