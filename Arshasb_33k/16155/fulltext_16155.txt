16155
رئیس‌جمهوری آمریکا اعلام کرد، رئیس‌جمهوری و معاونش از
زمان حمله حامیان ترامپ به ساختمان کنگره در روز چهارشنبه با
یکدیگر حرف نزده‌اند.
روزنامه فرامنطقه‌ای الشرق الاوسط امروز یکشنبه نوشت: منابع
نزدیک تاکید کرده‌اند که ترامپ بسیار از معاونش، پنس خشمگین و
عصبانی است در حالی‌که پنس به دلیل آنچه رئیس‌جمهوری انجام
می‌دهد ناراحت و مایوس است.
شبکه سی‌بی‌اس نیز امروز به نقل از منبع برجسته دولت آمریکا گزارش
داد، ترامپ تصمیم گرفته صرف نظر از درخواست‌های متعدد از او برای
برکناری و واگذاری قدرت به پنس براساس اجرای متمم 25 قانون
اساسی این کشور مسؤولیت رسمی خود را در روزهای آینده از
سربگیرد، از جمله این‌که تماس‌های دیپلماتیک خود را برقرار کرده و
فعالیت‌هایی مربوط به گذار قدرت را انجام داده و سفر مقرر به مرزهای
آمریکا و مکزیک را انجام دهد.
سه منبع دولت ترامپ به این شبکه تاکید کردند،‌ ترامپ قصد استعفا قبل
از پایان دوره ریاست‌جمهوری‌اش در 20 ژانویه را ندارد و
هیچ‌گونه فشاری هم از این بابت احساس نمی‌کند.
ترامپ از پنس خواسته بود در جلسه کنگره نتایج انتخابات را رد و باطل
اعلام کند اما پنس هرگونه مداخله در این باره را رد کرد. او تاکید کرده