536
غفارزاده، محافظت از جاده راهبردی مرزی و اراضی کشاورزی
حاصلخیز حاشیه ارس را از اهداف عمده طرح ساماندهی رودخانه
مرزی ارس اعلام کرد و گفت: با توجه به شیب موجود و سیلاب‌های
فصلی رودخانه دائمی ارس در ماه‌های فروردین، اردیبهشت و گاه
خرداد که دبی رودخانه می‌تواند به بیش از 1800 مترمکعب بر ثانیه
برسد، فرسایش خاک امری اجتناب‌ناپذیر بوده و امیدواریم بتوانیم
حداکثر ظرف 45 روز آینده به اهداف پیش‌بینی شده خود در
محدوده شهرستان جلفا برسیم.
وی از طرح ساماندهی رودخانه مرزی ارس به عنوان یکی از مهم‌ترین
پروژه‌های عمرانی شرکت آب منطقه‌ای آذربایجان شرقی نام برد و
افزود: هدف از اجرای قانون حفظ و تثبیت کناره رودخانه‌های مرزی
و آئین‌نامه اجرایی آن، ویژه استان‌های دارای رودخانه مرزی،
ساماندهی، کنترل سیلاب، جلوگیری از فرسایش خاک و
بازگرداندن اراضی از دسترس خارج شده با نظارت دبیرخانه کمیته
هماهنگی رودخانه‌های مرزی مستقر در وزارت نیرو است.
وی ادامه داد: این کمیته متشکل از نمایندگان وزارتخانه‌های
کشور، امور خارجه، نیرو، جهاد کشاورزی، دفاع (سازمان
جغرافیایی) و سازمان برنامه و بودجه و فرماندهی مرزبانی ناجا بوده که
بر تمامی طرح‌ها در مراحل مختلف طراحی و اجرا بر اساس شرح وظایف