29753
زمانی‌که کلوخه‌های سنگین به ذرات سبک تبدیل می‌شوند به راحتی
می‌توانند تبدیل به گل و لای و در نتیجه باعث افزایش چگالی روان آب
و افزایش قدرت تخریب و قدرت فرسایندگی سیلاب شوند بنابراین
پوشش گیاهی می‌تواند نقش لایه محافظ خاک را ایفا و از بروز چنین
پدیده‌هایی چلوگیری کند و مانع از افزایش سرعت روان آب شود.
وی یکی دیگر از عوامل موثر در ایجاد سیل را «زمان تمرکز» دانست و
گفت: زمان تمرکز به مدت زمانی گفته می‌شود که روان‌آب از
دورترین نقطه حوضه آبریز به نقطه خروجی حوضه مورد نظر می‌رسد و
هرچه زمان تمرکز را افزایش دهیم پیک سیلاب نیز کمتر می شود. یکی از
روش‌های کاهش زمان تمرکز ایجاد شیارهایی عمود بر جهت شیب در
دامنه‌ کوه‌ها است تا آب در این ترانشه‌های ایجاد شده جمع شود و به
پایین دست راه نیفتد.
این کارشناس منابع طبیعی و آبخیزداری با تاکید بر لزوم بهره‌گیری از
تکنیک‌های آبخیزداری و استحصال آب باران خاطرنشان کرد: این
تکنیک‌ها در چهار کلاس مختلف از جمله مدیریتی، بیولوژیک،
بیومکانیکی و مکانیکی قرار می‌گیرند و مدیریت چرای دام یکی از
مهم‌ترین تکنیک‌های مدیریتی آبخیزداری است چراکه چرای
بی‌رویه دام باعث تخریب مرتع و پوشش گیاهی و چرای زودرس
باعث از بین رفتن بذر گیاهان می‌شود. در نتیجه چرای زودرس دام