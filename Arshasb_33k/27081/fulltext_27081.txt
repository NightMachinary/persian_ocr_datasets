27081
وام ازدواج باید با یک ضامن پرداخت شود
به گزارش ایسنا، علی اکبر کریمی در تذکری در جلسه علنی صبح امروز
(یکشنبه) مجلس خطاب به وزیر اقتصاد درباره وضعیت نامناسب
زیرساخت‌های موجود در بازار بورس و سرمایه گفت: سامانه
معاملات با ورود جمعیت میلیونی دارای کد بورسی و بازار سرمایه
پاسخگویی مراجعات مردم و معاملات آنها نیست، شرکت‌های
کارگزاری تعدادشان کفایت مراجعات را نمی کند لذا انتظار داریم
هم در خصوص افزایش تعداد شرکت‌های کارگزاری و هم اصلاح و
توسعه سامانه معاملاتی در اسرع وقت اقدام شود تا حالا که مردم اقبال به
بازار سرمایه نشان دادند زیرساخت‌ها اصلاح و مشکلات حل شود.
وی در تذکری خطاب به وزیر اقتصاد و رییس بانک مرکزی در مورد
ضرورت حل مشکل ضامن برای وام های ازدواج در بانک‌ها افزود:
طبق قانون بودجه سال 99 وام ازدواج باید با یک ضامن داده شود اما
خیلی از بانک‌ها بیش از یک ضامن را طلب می‌کنند. اجازه دهید حلاوت
افزایش مبلغ وام در ذائقه جوانان باقی بماند.
وام کرونا به بخش حمل و نقل هوایی و ریلی رسید 
به گزارش ایسنا، در راستای سرعت بخشیدن به روند پرداخت
تسهیلات حمایتی کرونا به شرکتهای حمل و نقل هوایی، دریایی و
ریلی،‌ وزارت راه و شهرسازی ملزم شده فهرست و اطلاعات شرکتهای