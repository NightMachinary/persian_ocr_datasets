13429
فرمانده انتظامی استان زنجان در خصوص کشف ماسک، دستکش،
مواد ضدعفونی‌کننده احتکار شده و ...، ادامه داد: بیش از 2 میلیون و
900 هزار ماسک و دستکش، 23 هزار و 836 لیتر الکل، 35 هزار و 624
لیتر مواد ضدعفونی‌کننده، 150 هزار کلاه و30 هزار کاور در استان
زنجان کشف شده است، همچنین 98 دستگاه خودرو به دلیل قاچاق
ملزومات بهداشتی توقیف شده‌اند.
جهانبخش با اشاره به کاهش 25 درصدی و روند نزولی آمار خودکشی
طی چهار ماهه نخست امسال در استان زنجان، اظهار کرد: استان زنجان
اراذل و اوباش خاصی ندارد و در سال‌جاری قمه و قداره‌کشی 48
درصد در این استان کاهش پیدا کرده است.
وی با اشاره به اینکه موادمخدر تراریخته بوده و از ماده مخدر کراک نیز
خطرناک‌تر است و در برخی منازل نیز کشت می‌شود، افزود: امسال 550
کیلوگرم موادمخدر در استان کشف شده است.
این مسئول با بیان اینکه استان زنجان در خصوص جمع‌آوری معتادان
متجاهر به دلیل کمبود کمپ دچار مشکل است، تصریح کرد: اکثر
معتادان بهبودیافته دوباره گرفتار اعتیاد می‌شوند، معتادان بیمار
هستند و باید روند درمانی خود را طی کنند. آنان شاید نتوانند اعتیاد به
موادمخدر را ترک کنند ولی می‌توانند تغییراتی در روند اعتیاد ایجاد
کنند تا به مرحله استفاده از شربت برسند.