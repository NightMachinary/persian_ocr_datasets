18838
ناوگان حمل ونقل عمومی هستیم.
قنادان با بیان اینکه در اسفندماه سال گذشته خودروساز حدود 1000
تاکسی تحویل داد که نیمی از آنها یعنی حدود 500 دستگاه متعلق به شهر
تهران بود، گفت: مراکز شماره گذاری در پی شیوع کرونا در اسفندماه
سال قبل تعطیل شدند و این خودروها مشمول ضوابط شماره‌گذاری
سال 99 شدند.
مدیرعامل سازمان تاکسیرانی توضیح داد: از ابتدای سال جاری، بنا به
مصوبه هیات دولت، خودروسازان باید الزامات استاندارد یورو 5
را بروی خودروهایشان از جمله تاکسی رعایت کنند و مراکز شماره
گذاری نیز تنها به شرط رعایت الزامات این استاندارد و دریافت
تاییدیه سازمان حفاظت محیط زیست اقدام به صدور پلاک تاکسی ها
می کنند؛ این درحالی است که قبل از عید مراکز شماره گذاری تعطیل
بودند و به همین دلیل تاکسی‌های تحویلی سال گذشته که دارای
استاندارد یورو 4 هستند مشمول مقررات جدید شده و برای شماره
گذاری مشکل دارند.
وی ادامه داد: این 1000تاکسی در حالی معطل مانده‌اند که در سال
گذشته تکمیل وجه کرده و ایران خودرو نیز شماره شاسی آنها را ثبت
کرده است و تنها منتظر صدور پلاک بودیم که مراکز شماره گذاری به
دلیل کرونا تعطیل شد.