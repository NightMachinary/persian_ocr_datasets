1525
اتفاق عجیب در تهران؛ کمین کردن موتورسوارها برای آزار و اذیت
دوچرخه سواران
به گزارش ایسنا، بحث استفاده از دوچرخه بجای خودرو برای کاهش
آلودگی هوا و حفظ سلامتی شهروندان مدتی است که داغ شده است و
در این میان خیلی از مسئولان با استفاده نمادین از دوچرخه سعی کرده اند
استفاده از دوچرخه را در بین جامعه ترویج دهند. اما در این میان یک حلقه
مفقوده وجود دارد و آن هم احترام به دوچرخه سواران است که در این
زمینه آموزش چندانی صورت نگرفته و هر روز شاهد این هستیم که
رکابزنان حرفه ای یا مبتدی به شکل های مختلف مورد آزار و اذیت
رانندگان و موتور سواران قرار می گیرند و از لحاظ جسمی و روانی
آسیب می بینند.
گل یاس خدا بنده‌لو از بانوان دوچرخه سوار فعال است که تلاش کرده
فرهنگ استفاده از دوچرخه را ترویج دهد. او در گفتگو با ایسنا در مورد
اتفاقاتی که در این سالها با آنها مواجه شده است بیان کرد: 13 سال است
که حتی برای تردد در سطح شهر هم از دوچرخه استفاده می کنم و در این
سالها اتفاقات مختلفی را تجربه کرده ام. بارها به من متلک های رکیک گفته
اند و حتی آب دهان خود را به سمتم پرتاب کرده‌اند. البته این اتفاق تنها
برای خانم ها نیست و خیلی از دوچرخه‌سواران مرد نیز این متلک های
رکیک را شنیده‌اند و با زنجیر یا وسایل دیگر کتک خورده اند. پرتاب