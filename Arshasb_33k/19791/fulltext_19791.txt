19791
وی ادامه داد: در زمینه تهیه و تامین اقلام بهداشتی و سلامت‌ محور،
خیران نیز نقش مهمی را ایفا کرده‌اند و همچنین ستادهای مردمی،
حلقه‌های صالحین بسیج و سپاه شهرستان با تمام امکانات در جبهه
سلامت فعالیت می‌کنند.
فرماندار شهرستان فیروزکوه در بخش دیگری از صحبت های خود از
تعیین چهار نقاهتگاه برای بیماران مبتلا به کرونا در این شهرستان خبر
داد و افزود: در راستای اجرای مصوبه ستاد ملی مقابله با کرونا در
خصوص راه‌اندازی نقاهتگاه‌ها، 4 مرکز در این شهرستان مشخص شد
تا بیماران مبتلا که دوره نقاهت را می‌گذرانند به جای بستری در منزل و
شیوع بیماری در این نقاهتگاه‌ها بستری شوند.
وی افزود: ظرفیت تخت‌های بیمارستانی ما تاکنون پاسخگوی نیاز
شهرستان بوده است ولی این آمادگی را داریم تا در صورت نیاز در
مراکزی خارج از بیمارستان هم به امر درمان یا دوره نقاهت بعد از درمان
بپردازیم که ظرفیتی در حدود 300 تخت فراهم شده است.
جمارانی تاکید کرد: شرایط فعلی و گزارشاتی که به صورت روزانه از
مراکز درمانی و بهداشتی دریافت می‌کنیم، روند کاهشی را نشان
می‌دهد و البته این مطلب بدین معنا نیست که مردم مراقبت‌ها و
توصیه‌های بهداشتی را کنار بگذارند، لذا باید با همان شدتی که تا
امروز این توصیه‌ها را رعایت کردند پیش روند تا ریشه کن شدن این