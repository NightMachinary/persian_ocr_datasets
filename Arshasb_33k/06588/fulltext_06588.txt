6588
گلستان بازگشت.
بازی با جان دوومیدانی‌کاران در اوج کرونا/ ضرورت برگزاری
مسابقات استانی چیست؟
به گزارش ایسنا، در شرایطی که استان اصفهان از نظر شیوع بیماری
کرونا در وضعیت هشدار قرار دارد، مسئولان دوومیدانی این استان
اقدام به برگزاری یک مسابقه در رده سنی پایه کرده‌اند. نکته قابل توجه
این است که این مسابقه در تقویم فدراسیون جایگاهی ندارد و در واقع
برنامه‌ استانی محسوب می‌شود، بنابراین رکوردهای به دست آمده
حتی اگر بالاتر از رکوردهای ملی هم باشد، ثبت رسمی نمی‌شود.
به همین دلیل این مسابقه زیر نظر فدراسیون برگزار نشد. عباسعلی
فیروزی، مسئول کمیته مسابقات فدراسیون دوومیدانی به ایسنا
گفت : این مسابقات جنبه تشویقی و استانی داشته و استان‌ اصفهان برای
برگزاری آن مستقل عمل کرده‌ است. رکوردهای این مسابقه برای ما
سندیتی ندارد و اگر زیر نظر فدراسیون بود، نماینده ما به محل برگزاری
اعزام می‌شد و به دستگاه زمان سنج الکترونیکی نیز احتیاج بود.
با این وجود و در شرایطی که بسیاری از مسابقات رسمی کشور حتی در
رشته‌ای انفرادی کم خطر همچون تنیس روی میز متوقف شده است،
چرا باید چنین مسابقه ای آن هم در رده‌های پایه برگزار شود؟
محمدرضا برکت، رئیس هیات دوومیدانی اصفهان در این مورد به