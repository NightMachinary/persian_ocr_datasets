13145
حلال کن آقای دایی!
به گزارش ایسنا، روزنامه دنیای‌ اقتصاد نوشت: «همان‌ طور که
پیش‌بینی می‌شد، از سرگیری مسابقات ملی بعد از وقفه کرونایی باعث
شد روند گلزنی‌های کریس رونالدو با تیم‌ ملی پرتغال از سر گرفته شود و
رکورد مشهور علی دایی به‌ خطر بیفتد. کاپیتان پیشین تیم‌ ملی ایران
سال‌هاست که با 109 گل، بهترین گلزن مسابقات ملی در سراسر جهان به
شمار می‌آید؛ رکوردی که به‌ نظر می‌رسید تا ابد به نام ایران محفوظ
خواهد ماند اما نابغه تلاشگر دنیای فوتبال حالا در آستانه تصاحب آن
است.
آبان سال گذشته بود که رونالدو گل شماره 99 خودش را برای تیم‌ ملی
پرتغال زد و فاصله‌اش را با علی دایی به عدد 10 گل کاهش داد اما کرونا
مسابقات ملی را 10 ماه تعطیل کرد. با شروع دومین فصل از لیگ ملت‌های
اروپا، بخت رکوردشکنی دوباره در اختیار رونالدو قرار گرفت. او
که بازی اول پرتغال برابر کرواسی را به‌ دلیل زنبورگزیدگی از دست
داده بود، خودش را به مسابقه دوم مقابل سوئد رساند و در جریان
پیروزی 2 بر صفر سرخپوشان هر دو گل تیمش را زد. به این ترتیب
رونالدو 101 گله شد و حالا از هر زمان دیگری به عبور از علی دایی نزدیک
است.
راستش این است که تقلای یکی از نوابغ دنیای فوتبال برای عبور از