21867
و «لاک پشت گوش قرمز» هستند.
غفاری با اشاره به اینکه لاک‌پشت لاک نرم چینی در بسیاری از
زیستگاه‌های شمال کشور رها شده‌ و به‌ویژه در منطقه میانکاله به عنوان
یک معضل درآمده‌اند، اظهار کرد: در منطقه میانکاله این گونه
لاک‌پشت از طریق حوضچه‌های پرورش ماهی وارد زیستگاه‌
رودخانه‌های طبیعی می‌شود و مشکل بزرگی را برای سایر گونه‌های
آن منطقه ایجاد کرده است.
وی افزود: لاک‌پشت گوش قرمز که کنار چشمانش دو لکه‌ قرمز دارد نیز
به عنوان گونه غیربومی، ‌گونه‌ای مهاجم محسوب می‌شود که اگر وارد
زیستگاه‌های طبیعی ما شود می‌تواند گونه‌های بومی را حذف کند.
غفاری در پایان تاکید کرد: مردم نباید گونه‌های لاک‌پشتی که
به‌صورت غیرقانونی به فروش می‌رسد را خریداری کنند چراکه یکی
از دلایلی که گونه‌های بومی ما در معرض تهدید هستند خرید و فروش
گونه‌های غیربومی به‌صورت غیر قانونی است بنابراین اگر مردم این
گونه‌ها را خریداری نکنند قاچاقچیان و صیادان نیز آن‌ها را از
زیستگاه‌شان جدا و به بازارعرضه نمی‌کنند.