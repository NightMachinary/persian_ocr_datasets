4150
افزایش جذابیت تولید برنج برای جوانان روستایی گیلان
حیدر کامیاب در گفت و گو با ایسنا گفت: گیلان 238 هزار هکتار
اراضی شالیزاری دارد و به اندازه کافی در استان ماشین نشا کار وجود
دارد که در همه این اراضی نشا برنج به صورت مکانیزه انجام شود.
وی با اشاره به محدودیت‌هایی که برای واردات ماشین‌آلات
برنجکاری جدید به دلیل انتقال ارز، تامین ارز مورد نیاز و حذف ارز
یارانه‌ای خرید ماشین آلات کشاورزی وجود دارد، افزود: با
اقداماتی که در سال گذشته انجام شددر حال حاضر 1200 دستگاه
نشا‌کار در گیلان توزیع شده، تا در فصل زراعیپیش رو نشا برنج در
مزارع را به صورت مکانیزه انجام دهند.
کامیاب ادامه داد: در فصل زراعی گذشته نشا مکانیزه در 67 درصد
اراضی شالیزاری گیلان انجام شد، از لحاظ کشت مکانیزه گیلان استان
اول در کشور است.
مدیر امور مکانیزاسیون جهاد کشاورزی گیلان در خصوص دلایل
استفاده نکردن 33 درصد دیگر کشاورزان که کشت برنج را به صورت
سنتی انجام می‌دهند، اضافه کرد: داشتن نیروی کار در داخل خانه
برای پرداخت نکردن اجاره ماشین نشا کار، بافت نامناسب اراضی
برنج کاری برای بردن ماشین نشا کار به مزرعه و خود کشاورز ترجیح
می‌دهد که از ماشین نشا کار استفاده نکند.