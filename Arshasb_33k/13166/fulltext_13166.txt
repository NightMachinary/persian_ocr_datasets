13166
زمینه هستیم و آن زمان باید حسن نیت و جدیت خود را نشان دهند و آن را
اعلام کنند. وی ادامه داد، هدف جنبش حماس دست یابی به توافق
مبادله اسرا به منظور نجات دادن اسرا از وضعیت سخت کنونی است و اگر
رژیم صهیونیستی هم این را می‌خواهد، باید وارد مذاکراتی جدی
جهت بررسی جزئیات کامل این قرارداد شود. این رهبر جنبش حماس
در خصوص نرمش‌های جزئی حماس برای پیشبرد معامله مبادله اسرا
گفت، مسائل اصولی و اولیه‌ای وجود دارند که نمی‌توان از آن گذشت
اما مسائلی وجود دارد که می‌توان نرمش‌هایی نشان داد اگر طرف مقابل
نیز در این زمینه نرمی نشان دهد.
حماس گزارش‌های بازداشت اعضایش به اتهام همکاری با اسرائیل را
تکذیب کرد
به گزارش ایسنا، به نقل از سایت شبکه روسیا الیوم، وزارت داخلی و
امنیت ملی در نوار غزه در بیانیه‌ای طی امروز (یکشنبه) اخبار جعلی
منسوب به وزارت مذکور درباره بازداشت تعدادی از افراد وابسته به
مقاومت به اتهام همکاری با اشغالگران را تکذیب و رسانه‌هایی که این
گزارش‌ها را منتشر کردند را به گمراهی و شایعه پراکنی و نشر اکاذیب
متهم کرد.
حازم قاسم، سخنگوی حماس نیز این گزارش‌ها را شایعاتی در خدمت
به اهداف اشغالگران در بی‌ثبات‌سازی جبهه داخلی در غزه توصیف