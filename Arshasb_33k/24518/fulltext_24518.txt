24518
بخشدار میانکوه شهرستان اردل خاطرنشان کرد: با حضور استاندار
چهارمحال و بختیاری و جمعی از مسئولان استانی و شهرستانی جلسه
مدیریت بحران تشکیل شد.
وی یادآور شد: مقرر شد در اولین فرصت علت اصلی وقوع حادثه
مشخص و نسبت به رفع آن اقدامات مقتضی صورت بگیرد.
امامداد شهبازی بخشدار میانکوه شهرستان اردل عصر امروز در این
رابطه به ایسنا گفته بود:این خط لوله به‌علت نشت گاز در حال سوختن
است.
وی افزوده بود: این حادثه ساعت 11 صبح امروز رخ داد و خوشبختانه
این حادثه تلفات جانی در پی نداشت.
بخشدار میانکوه شهرستان اردل با اشاره به اینکه نیروهای امدادی
برای خاموش کردن آتش و کنترل اوضاع به منطقه اعزام شده‌اند،
عنوان کرد: قطعا نشت نفت به خاک و بارندگی باعث آلودگی نفتی در
رودخانه سرخون در روزهای آینده می‌شود.
احتمالا فرسودگی دلیل حادثه خط لوله انتقال نفت در میانکوه است
سرپرست اداره‌کل مدیریت بحران چهارمحال و بختیاری هم با بیان
اینکه به احتمال بالای 90 درصد فرسودگی خط لوله انتقال عامل وقوع
حادثه بوده است، گفت: استان اصفهان مسئولیت مدیریت خط لوله
حادثه‌دیده را در شرایط فعلی بر عهده دارد.