21512
قالیباف در پایان نشست سران سه قوه: مجلس در فرصت باقی مانده به
دولت کمک می‌کند
به گزارش ایسنا، محمد باقر قالیباف که عصر امروز و پس از اولین جلسه
سران قوا در مجلس یازدهم سخن می‌گفت، تاکید کرد که این نشست با
اولویت مسائل اقتصادی که دغدغه اصلی مردم کشور و مناطق محروم
و سربازان و مجاهدان عرصه تولید و کشاورزی است، برگزار شد.
رئیس قوه مقننه با تاکید بر هماهنگی و همدلی و همراهی خوبی که
درحوزه مسائل اقتصادی میان قوا شکل گرفته است، گفت: مهم‌ترین
دغدغه سران قوا حل مشکلات اقتصادی است و امیدواریم با
تصمیم‌هایی که گرفته شد بتوانیم درحوزه بازار ارز و بورس و هدایت
نقدینگی و سروسامان دادن به بازار کالا اقدامات خوبی انجام دهیم.
قالیباف تاکید کرد: البته دولت و رئیس جمهور بارسنگین اجرای این
کار را بردوش دارد و حتما ما نیز در این فرصت باقی مانده از دولت که به
فرموده رهبر انقلاب 3 صد روز پیش روی دولت است، تلاش می‌کنیم تا
به دولت کمک کنیم تا تصمیم‌هایی که برای کاهش مشکلات مردم و
سروسامان دادن مشکلات اقتصادی دارد را انجام دهد.
وی همچنین با اشاره به موضوعات منطقه‌ای که در این جلسه مطرح شد،
گفت: آمریکا و رژیم صهیونیستی به صورت اجباری در حال عادی
سازی ارتباط این رژیم با کشورهای خلیج فارس هستند که این