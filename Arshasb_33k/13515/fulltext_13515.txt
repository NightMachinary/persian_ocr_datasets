13515
مکتوب می‌شود و دیگری در سطح شفاهی به صورت عامیانه ارائه
می‌شود. وقتی که مکتوب می‌شود، نوع نوشتاری احساسات بروز
پیدا می‌کند و زمانی که سینه به سینه نقل می‌شود، باز هم همان خاستگاه‌ها
را دارد.
این مدرس دانشگاه درخصوص لالایی در فرهنگ کشور اظهار کرد:
لالایی از نظر بنده دارای دو بخش نوا و محتواست؛ بخش نوا متعلق به
کودک است چون کودک فقط موسیقی را می‌شنود اما محتوا متعلق به
گوینده است‌. به عبارتی مادر یا پدر آرزوها، دغدغه‌ها یا
درخواست‌هایی را که دارد را در خلوت‌ترین و خصوصی‌ترین
لحظات با کودک خود زمزمه می‌کند. بنابراین بی‌پیرایه ترین
احساسات را با او درمیان می‌گذارد. لالایی‌ها در گذشته کمک می‌کرد
که ارتباطات خیلی خوبی را بین فرهنگ و ادبیات با کودک ایجاد کند و
کودکان یاد می‌گرفتند که چطور لهجه‌شان ادا می‌شود و مادران
تسکین پیدا می‌کردند؛ این‌طور هم انتقال فرهنگ اتفاق می‌افتاد و هم
امنیت روانی به وجود می‌آمد.
مودودی خاطرنشان کرد: یکی از کارکردهای ادبیات شفاهی و
فرهنگ عامه، بعد روان‌شناسی آن است. به عبارت دیگر در آن نه تنها
انتقال پند و اندرز صورت می‌گیرد و تجربیات و ارزش‌ها منتقل
می‌شود بلکه از لحاظ تسکین و آرامش بخشی نیز موثر است.