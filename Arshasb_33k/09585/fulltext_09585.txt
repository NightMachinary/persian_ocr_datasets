9585
جدیدترین کتاب ترامپ به نام آمریکای فلج سال 2015 توسط
انتشارات سایمون اند شوستر یعنی یک سال قبل از آنکه او در انتخابات
2016 پیروز شود منتشر شد. در سال 2018 او در توئیتر از خودش به
خاطر آنچه که نوشتن تعداد زیادی کتاب پرفروش خواند تعریف
کرد.
معمولا ساکنان سابق کاخ سفید معامله‌های بزرگی در حوزه کتاب با
هدف شرح وقایع رخ داده در پشت صحنه به هنگام حضورشان در
کرسی دولت انجام داده‌اند و باراک اوباما، رئیس جمهور سابق و میشل
اوباما همسرش بر اساس شایعات در سال 2017 بر سر چاپ کتاب
معامله‌ای به ارزش 65 میلیون دلار با انتشارات کراون داشته‌اند و
جدیدترین کتاب اوباما به نام یک سرزمین موعود قرار است چند روز
دیگر به بازار عرضه شود.
هر چند که هیچ ناشری هنوز مذاکره‌اش با دونالد ترامپ برای انتشار
کتاب خاطراتش از زمان خدمتش در دولت را تایید نکرده منبع
مذکور انتشارات سایمون اند شوستر را یک ناشر احتمالی از بابت سابقه
همکاری‌اش با ترامپ در گذشته و شراکت شخصی این رئیس جمهور
آمریکا با آن عنوان کرد.