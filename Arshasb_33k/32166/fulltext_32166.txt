32166
کتابخانه‌ها حضور داشته باشند.
یارانه صدودوازدهم فرداشب واریز می‌شود
به گزارش ایسنا، به روال ماه‌های گذشته یارانه خردادماه روز بیستم به
حساب سرپرستان خانوار واریز می‌شود. به همراه یارانه نقدی
افزایش حداقل مستمری خانوارهای مددجویان تحت حمایت
کمیته امام خمینی (ره) و سازمان بهزیستی نیز پرداخت خواهد شد.
مبلغ یارانه نقدی به مانند 10 سال گذشته 45 هزار و 500 تومان بوده و
طبق آخرین آماری که از سوی مسئولان دولتی اعلام شد حدود 78
میلیون نفر مشمول این مبلغ هستند.
در سال جاری حدود 42 هزار میلیارد تومان بابت یارانه نقدی 45 هزار و
500 تومانی پیش بینی شده است و از سوی دیگر پرداخت کمک‌های
معیشتی انجام می‌شود که برای هر یک از افراد به تناسب اعضای خانواده
متفاوت است اما در سال حدود 30 هزار میلیارد تومانی برای دولت
هزینه دارد که در مجموع یارانه نقدی پرداختی و مصوب در قانون
بودجه را در سال به 70 هزار میلیارد تومان می‌رساند.
غربالگری یارانه‌بگیران و عدم پرداخت به مجموع نیازمند و
غیرنیازمند موضوعی که در قوانین بودجه در رابطه با حذف سه دهک
بالای درآمدی مورد تاکید بوده اما تاکنون به این تکلیف به طور کامل
عمل نشده است.