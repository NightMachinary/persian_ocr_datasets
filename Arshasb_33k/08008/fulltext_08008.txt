8008
اظهار کرد: بنیاد برکت امام راحل و زیر مجموعه‌های این بنیاد نقطه
اطمینان و قوت قلبی برای مردم کشور بوده و به همان میزان که مردم
ایران احساس رضایت و خرسندی دارند بیش از آن اسباب خشم
دشمنان را فراهم شده است.
وی تصریح کرد: دین اسلام دین رحمت، کرامت، شرافت،
فضیلت‌ها، مهربانی‌ها و مبارزه با فساد است که پرچم این دین در حال
حاضر در کشورهای اسلامی برپا است که نظام سلطه به دنبال پایین
کشیدن این پرچم هستند.
نماینده ولی‌فقیه در لرستان خاطرنشان کرد: مسکن در حال حاضر یک
دارایی و سرپناه است که سبب می‌شود خانواده‌های دهک‌های
متوسط و کم‌درآمد جامعه از داشتن مسکن محروم بمانند و مسکن نقش
پررنگ و تأثیرگذاری در اقتصاد، اشتغال و توزیع درآمد دارد که اگر
برنامه‌های جامع و علمی مبتنی بر پژوهش و مدیریت جهادی اجرا شود
آثار مثبتی خواهند داشت ولی تاکنون این‌گونه نبوده دهک‌های
پایین جامعه در حوزه مسکن متضرر شده و از داشتن یک سرپناه محروم
می‌شوند.
شاهرخی اضافه کرد: خوشبختانه بنیاد برکت با پای‌کار آمدن به دنبال
کاهش آسیب‌های اجتماعی ناشی از قیمت بالای مسکن در بین
دهک‌های پایین جامعه به‌ویژه در لرستان است.