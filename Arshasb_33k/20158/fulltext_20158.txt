20158
موضوع معلولیت را حتی اگر در فیلم های داستانی، معلول شخصیت
اصلی هم نیست درکنار شخصیت های اصلی قرار بگیرد تا جامعه بتواند با
ان ارتباط برقرار کند.
وی با اشاره براینکه در برنامه های کودک نیز افراد معلول دیده نمی
شوند، اظهارکرد: در بسیاری از مواقع توهم کم بودن معلولین ایجاد
شده که یکی از دلایل اش این است که ما افراد دارای معلولیت را نمی
بینیم؛ زیرا شهر آمادگی پذیرایی از این افراد را ندارد و تردد در شهر برای
این افراد امکان پذیر نیست و از طرف دیگر هم در حوزه رسانه به معلولیت
به درستی پرداخته نمی شود.
این فعال اجتماعی حوزه معلولیت با بیان اینکه با عدالت رسانه ای فاصله
زیادی وجود دارد، عنوان کرد: اگر احساس شود که حدود 15 درصد
ازجامعه امروزی دارای معلولیت هستند و جمعیت این افراد به انضمام
خانواده این افراد که با این مسئله درگیر هستند آمار بالایی است متوجه
می‌شویم که به اندازه کافی در رسانه به این موضوع پرداخته نشده
است.
وی ادامه داد: اثرات کم توجهی به این موضوع را در خیابان، مطب
دکتر و... شاهد هستیم؛ زیرا زمانی که یک کودک اوتیسم بی قراری می
کند و تحمل شرایط محیط را ندارد سایر افراد آن کودک و خانواده اش را
درک نمی کنند و این مسئله را عدم تربیت درست کودک قلمداد می کنند.