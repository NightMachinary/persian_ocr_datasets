3283
استیضاح رییس جمهور در دستور کار مجلس نیست
شهباز حسن‌پور در گفت‌وگو با ایسنا، با اشاره به دیدار روز گذشته مقام
معظم رهبری با نمایندگان دوره یازدهم مجلس شورای اسلامیگفت:
در این جلسه نکات بسیار ارزشمندی مقام معظم رهبری مطرح کردند و
ایشان تاکید فرمودند که نمایندگان مجلس کار برای خدا و مردم باید
انجام دهند که این بیانات مسئولیت مجمع نمایندگان را نسبت به
گذشته خطیرتر کرده و باید نهایت تلاش را به کار گرفته تادر جهت
رضای خداوند و رفاه مردم گام‌های اساسی برداریم.
حسن پور از انسجام بسیار خوب مجمع نمایندگان استان کرمان سخن
به میان آورد و افزود: آیت الله موحدی کرمانی نماینده مردم کرمان در
مجلس خبرگان رهبری و امام جمعه موقت تهران نیز روز گذشته در
دیدار با نمایندگان استان کرمانبر رعایت مسایل اخلاقی و پیگیری
مسایل مردم تاکید داشتند.
نماینده مردم سیرجان و بردسیر در مجلس شورای اسلامی با اشاره به
دیدار امروز مجمع نمایندگان استان کرمان با رییس بنیاد شهید و امور
ایثارگرانکشورو معاون رییس جمهور اظهار کرد: جلسه برای پیگیر
مطالبات ایثارگران استان کرمان برگزار خواهد شد. باید مدنظر
داشت هر روز مجمع نمایندگان استان کرمان به طور متوسط یک جلسه
با مسئولین ارشد برای رفع مشکلات مردم و توسعه استان دارد.