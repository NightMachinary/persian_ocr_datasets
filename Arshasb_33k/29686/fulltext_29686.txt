29686
گفتگو با خبرگزاری آسوشیتدپرس آمریکا با اشاره به اینکه
امیدهایشان با پیروزی جو بایدن در انتخابات ریاست جمهوری
آمریکا بسیار بهبود یافت، ابراز امیدواری کرد که دولت جدید
آمریکا نقش محوری را در برقراری ثبات و آشتی در لیبی ایفا کند.
باشاغا در ادامه این گفتگو آمادگی خود را برای بر عهده گرفتن سمت
نخست وزیری دولت وحدت لیبی که احتمالا پیگیری مذاکرات صلح
میان طرف‌های درگیر و نظارت بر آن را بر عهده می‌گیرد، اعلام کرد.
وزیر کشور دولت وفاق ملی لیبی با اشاره به اینکه عقب‌نشینی نیروهای
خارجی از لیبی به صورت تدریجی انجام خواهد شد، گفت که آنها به
مسکو اعلام کردند در صورت عقب‌نشینی مزدوران واگنر (از لیبی)
حاضر به انجام مذاکرات تجاری با این کشور هستند.
او ضمن تقدیر از کمک‌های آمریکا در شکست داعش در شهر ساحلی
سرت در سال 2016، اظهار کرد: همکاری ما با آمریکا در این زمینه
هنوز ادامه دارد.
این وزیر دولت وفاق ملی لیبی در ادامه هشدار داد که افراطی‌ها پس از
اقدام خلیفه حفتر برای تسلط بر طرابلس، در حال حاضر جایگاه قبلی خود
را پس گرفته‌اند.
همچنین باشاغا ابراز امیدواری کرد که آمریکا از عملیات نظامی
بزرگ در غرب لیبی حمایت کند.