29417
صادرات استان کرمان اظهار کرد: در 9 ماه گذشته صادرات
گمرکات استان کرمان سه درصد از نظر وزنی و 30 درصد از نظر ارزشی
رشد داشته است.
وی افزود: اقلام مهم صادراتی استان شامل پسته و مغز پسته، خرما خشک و
تازه، شکر، مصنوعات مسی و ... است که در صارات همه موارد به جز
خرما رشد داشته ایم و صادرات پسته در سال جاری 662 میلیون دلار
بوده که بیش از 43 درصد افزایش نسبت به سال گذشته را نشان می دهد.
قوام تصریح کرد: در 9 ماه گذشته مجموع ارزش کالاهای صادراتی
استان کرمان از گمرکات استان و کشور یک میلیارد و 515 میلیون دلار
بوده که در مقایسه با سال قبل کاهش 27 درصد از لحاظ وزنی و رشد 48
درصدی از نظر ارزشی را نشان می دهد.
رییس اداره بازرگانی خارجی سازمان صمت استان کرمان با اشاره به
اینکه واردات استان کرمان در 9 ماه گذشته از نظر وزنی 36 درصد و از
نظر ارزشی 52 درصد کاهش داشته، بیان کرد: تراز تجاری در
گمرکات استان کرمان 455 میلیون دلار مثبت است.
وی در بخش دیگری از سخنانش اظهار کرد: شرکت های صادراتی
استان کرمان از تیرماه امسال به دلیل تعلیق کارت های بازرگانی در
بحث تعهدات ارزی دچار چالش شدند و در حال حاضر 79 شرکت تعلیق
است و 124 مورد رفع تعلیق شده است.