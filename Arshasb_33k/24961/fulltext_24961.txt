24961
رئیس تشکیلات خودگردان فلسطین را به بشار اسد، رئیس جمهوری
سوریه تحویل داد که محتوای این نامه در خصوص مسأله فلسطین است.
در همین راستا، فیصل مقداد، معاون وزیر خارجه سوریه روز یکشنبه
در مقر وزارت خارجه این کشور با زیاد ابوعمرو، معاون نخست وزیر
فلسطین دیدار کرد.
ابو عمرو در جریان این دیدار بر عمق روابط دوجانبه و هماهنگی
بی‌وقفه میان رهبران فلسطینی و سوری و تقویت آن در تمامی زمینه‌ها
تاکید کرد.
وی همچنین بر مخالفت رهبری فلسطین و در راس آن محمود عباس و نیز
ملت فلسطین با طرح به اصلاح صلح آمریکا موسوم به «معامله قرن» و طرح‌
الحاق بخش‌هایی از کرانه باختری به اراضی اشغالی تاکید کرد.
این مسئول فلسطینی ضمن تاکید بر موضع فلسطین در همبستگی با
سوریه که در معرض حملات اسرائیلی و آمریکایی قرار دارد و نیز
تصمیم واشنگتن مبنی بر به رسمیت شناختن حاکمیت اسرائیل بر
بلندی‌های جولان اشغالی، خاطرنشان کرد، فلسطین و سوریه در یک
جبهه قرار دارند و در برابر طرح‌های اسرائیلی و آمریکایی کنار
یکدیگر می‌ایستند.
ابوعمرو در ادامه افزود: ما از سوریه، حق و حقوق و مبارزه ملت آن در
مقابله با این طرح‌های اسرائیلی و آمریکایی حمایت می‌کنیم.