18989
ناصرشکریان امیری ضمن تبریک و تسلیت به مناسبت برگشت
پیکرهای مطهر 5شهید مازندرانی مدافع حرم واقعه خان طومان
اظهار کرد: خان طومان سوریه تجلی مردان مردی است که در عصر
حاضر اسطوره های بی نظیر و بی بدیل مقاومت و پایمردی هستند و در
مکتب سرخ عاشورا پرورش یافتند و اینگونه یک جهان را به حیرت وا
داشته اند.
وی در ادامه با اشاره به تفحص و برگشت پیکرهای شهدای سرافراز و
افتخار آفرین لشکر عملیاتی 25کربلای مازندران از منطقه خان
طومان سوریه پس از پنج سال، افزود: شهدای سرافراز انقلاب
اسلامی،هشت سال دفاع مقدس، شهدای راه علم و فن آوری هسته ای و
مدافعان حرم حریم اهل بیت (ع) و شهدای جبهه سلامت،اسطوره های
اعتقادی و احیاگر ارزش های اسلامی و الهی در جامعه هستند و این راه با
وجود این شهیدان قطعا روشن است .
شکریان امیری در بخش دیگری از سخنان خود با اشاره به ایثار و
جانفشانی مدافعان حریم حرم اهل بیت (ع) به ویژه دفاع از حریم عقیله
بنی هاشم حضرت زینب کبری (س)، تصریح کرد: شهادت این
شهیدان والا مقام و صبوری خانواده های این عزیزان نشان از استمرار
مکتب سرخ و عاشورایی حضرت سیدالشهدا (ع) و یاران باوفایش
دارد و این مکتب تا همیشه ادامه خواهد داشت .