3365
او درباره پیش بینی‌اش از سطح فصل بعد لیگ برتر فوتبال بیان کرد: ابتدا
باید مشخص کنند جذب بازیکن و مربی خارجی به درد پیشرفت و
توسعه فوتبال ایران می‌خورد یا خیر. فدراسیون فوتبال باید یک اتاق
فکر تشکیل دهد و با چند نفر از کارشناسان دلسوخته فوتبال، بازیکنان
سابق تیم ملی، کاپیتان های سابق و مربی های تیم ملی که زحمت این
فوتبال را کشیدند، جلسه بگذارد و نظر کارشناسانه بدهند. آن جا باید
تصمیم بگیرد که چه کاری انجام دهند. مسلماً به نفع فوتبال ایران است که
خارجی‌ها را بیاورند و به نظرم نمی‌توانند هم نیاورند چرا که این مساله
جزو مقررات فوتبال دنیا هستند. مگر می‌شود تیم‌هایی که در مسابقات
بین المللی شرکت می‌کنند،بازیکن بین المللی نداشته باشند.
اشکال کی‌روش فقط این بود که مغرور بود
این پیشکسوت فوتبال ادامه داد: مقررات فوتبال کارشناسی شده
است و فیفا سالیان سال نشسته است تا توانسته مقرراتی همه گیر را تصویب
کند. خیلی بد است اگر مثل کویت، ما هم چنین مشکلی پیدا کنیم و
فوتبال‌مان تعلیق شود. باز هم می‌گویم باید مربی و بازیکنان و مربیات
خارجی بیایند اما چه کسانی بیایند؟ کسانی باید بیایند که به نفع
فوتبال ایران باشد و فوتبال ما را با خودشان بالا بکشند. مربیان زیادی
مثل برانکو، رایکوف، ایویچ و کی ورش در ایران داشتیم که کار
بزرگی در فوتبال ما انجام دادند. کی‌روش فقط اشکالش این بود که