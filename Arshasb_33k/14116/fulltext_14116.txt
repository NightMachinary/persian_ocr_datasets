14116
ترافیکی بود که سال 1396 در سالن غدیر دانشگاه علوم انتظامی برگزار
شد. در آن مراسم تعدادی از ورزشکاران کشورمان به‌عنوان سفیران
پلیس راهنمایی و رانندگی معرفی شدند. آنجا علی دایی، فرشاد
پیوس، آرش برهانی و رضا عنایتی از سوی سردار مهری، رئیس پلیس
راهنمایی و رانندگی نیروی انتظامی، به‌عنوان سفیران پلیس راهور
معرفی شده و نشان مخصوص دریافت کردند. ورزشکارانی که به
نمایندگی از جامعه ورزشی این نشان را دریافت کردند، متعهد شدند تا
نسبت به رعایت و اجرای قوانین راهنمایی و رانندگی حساس باشند و
در این زمینه به فرهنگ‌سازی اقدام کنند.
سفیر دریاچه ارومیه
شاید کمتر به این مورد اشاره شده، ولی علی دایی سفیر بین‌المللی احیای
دریاچه ارومیه هم هست؛ او این عنوان را با حکم استاندار آذربایجان
غربی به دست آورد. داستان این یکی مربوط به سال 1394 است؛ آن زمان
مسابقه فوتسال تیم ملی فوتبال 98 ایران و تیم باشگاه 90 ارومیه برگزار
شد که علی دایی از طرف استاندار آذربایجان غربی با اهدای لوحی
به‌عنوان سفیر بین‌المللی احیای دریاچه ارومیه معرفی شد. در قسمتی از
آن لوح آمده بود: جناب آقای علی دایی، از اینکه جناب‌ عالی نیز به این
موضوع مهم زیست‌محیطی توجه ویژه‌ای دارید، به خود می‌بالیم و از
تلاشی که برای احیای دومین دریاچه شور جهان خواهید کرد،