12062
جان باختن یک مرد 40 ساله نیشابوری به دلیل سقوط داخل چاه
بنا بر گزارش روابط عمومی سازمان آتش نشانی و خدمات ایمنی
شهرداری نیشابور، سید مهدی حسینی رئیس سازمان آتش‌نشانی و
خدمات ایمنی شهرداری نیشابور، با بیان این خبر گفت: در ساعت 5 و سه
دقیقه بامداد امروز چهارشنبه 21 آبان‌ماه با تماس یک شهروند خبر
سقوط این فرد به داخل چاه به سامانه 125 اعلام شد که بلافاصله یک تیم از
نجاتگران ایستگاه آتش نشان شهید سعید صدیقی به محل اعزام شدند.
حسینی افزود : نجاتگران آتش نشان پس از بررسی موقعیت حادثه
اقدام به گذاشتن دستگاه دمکش برای تهویه هوای داخل چاه نمودند و
همزمان با نصب سه پایه نجات و ابزار فنی یکی از نجاتگران به داخل چاه
رفته و جسد بی جان این مرد را بالا کشیدند.
وی گفت: مرگ این فرد پس از رسیدن به دهانه چاه توسط تکنسین‌های
اورژانس تأیید شد و پیکرش به نیروهای سازمان آرامستان‌های
شهرداری نیشابور تحویل داده شد.
رئیس آتش نشانی نیشابور در خصوص علت بروز حادثه گفت: دهانه
این چاه که در داخل یک اتاقک قرار داشت باز بوده و علت نهایی حادثه
پس از بررسی‌های کارشناسان نیروی انتظامی و آتش نشانی مشخص
خواهد شد.
جان‌باختن یک پرستار بر اثر کرونا در شیراز