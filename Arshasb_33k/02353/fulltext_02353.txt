2353
ارتباط معلم و دانش آموزان در ارتقای علمی دانش آموزان بسیار
اثرگذار است.
وی از دولت خواست عدالت آموزشی را در برگزاری کلاس های
مجازی رعایت کند و گفت: بسیاری از خانواده ها تمکن مالی ندارند و
نمی توانند برای فرزندانشان گوشی های هوشمند جهت تحصیل در
فضای مجازی خریداری کنند و لذا وزارت آموزش و پرورش
اقدامات عملی لازم را در این خصوص انجام دهد.
نماینده ولی فقیه در گیلان دانش آموزان را نیازمند تعلیم و تربیت
همزمان دانست و تصریح کرد: همانگونه که به فکر سلامت جسمی
دانش آموزان هستیم، نباید از ویرانگری روحی و عقیدتی آنان در
فضای مجازی غافل شویم، زیرا این فضا فرصتی را فراهم می کند تا
فرزندان ما با محتواهای نامناسب نیز رو به رو شوند و متاسفانه هنوز
نتوانسته ایم این زشتی ها و پلشتی ها را مدیریت کنیم.
امام جمعه رشت با بیان اینکهمسئولان جمهوری اسلامی باید مردمی
باشند خاطرنشان کرد: مسئولان باید از مردم سرکشی داشته باشند و
بدون تشریفات به شهرها و روستاها بروند و درد دل های مردم را بشنوند و
از نزدیک با مشکلات مناطق مختلف آشنا شوند تا بتوانند برنامه ای برای
رفع آنان داشته باشند. متاسفانه برخی از مسئولان تنها در زمان
انتخابات به فکر مردم هستند و دیدارهای مردمی دارند.