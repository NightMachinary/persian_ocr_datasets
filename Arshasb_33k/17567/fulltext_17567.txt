17567
سالک: در قرنطینه خانگی هستم
احمد سالک در گفت و گو با ایسنا در خصوص ابتلای خود به ویروس
کرونا، اظهار کرد: روز شنبه 16 فروردین بود که تست کرونای بنده
مثبت اعلام شد و به همین دلیل از آن روز تا کنون در قرنطینه خانگی هستم.
وی افزود: خوشبختانه حال عمومی‌ام خوب است و با وجود ابتلا به
کرونا علائم خاصی از این بیماری را ندارم و از روزی که تست، مثبت
اعلام شد در قرنطینه خانگی هستم و باید 14 روز در قرنطینه بمانم.
امیدوارم تمام بیماران مبتلا به کرونا هر چه زودتر بهبود یابند.
ساماندهی رفوژهای معابر عمومی تبریز به منظور ایجاد فضای سبز
با هدف افزایش سرانه فضای سبز شهری و استفاده بهینه از فضاهای خالی
موجود در سطح شهر، سازمان سیما، منظر و فضای سبز شهری نسبت به
ساماندهی رفوژهای موجود در معابر شهری اقدام کرده است.
در این طرح که توسط عوامل فضای سبز مناطق دهگانه شهرداری تبریز
انجام می‌شود، بخشی از رفوژها که در حصار آسفالت یا بتن بوده و امکان
کاشت نهال یا درختچه در آن‌ها وجود ندارد، ساماندهی و برای کاشت
آماده می‌شود.
به گزارش روابط عمومی شهرداری تبریز، با این اقدام علاوه بر افزایش
سرانه فضای سبز شهر، اغتشاشات و آودگی‌های بصری نیز جای خود را
به چشم اندازی زیبا و سرسبز خواهد داد.