13302
حکم دادگاه بدوی پرونده اختلاس شهرداری پرندک صادر شد
موسی زارعی‌مهر در گفت‌وگو با ایسنا، اظهار کرد: پرونده کیفری
شهردار و اعضای سابق شورای اسلامی و کارکنان شهرداری پرندک به
اتهام اختلاس، تحصیل منفعت در معاملات دولتی و مداخله در معاملات
شهرداری و شورای شهر، در دادگاه کیفری دو شهرستان زرندیه مورد
رسیدگی قرار گرفت و منتج به صدور رای شد.
وی تصرف غیرقانونی در اموال عمومی را از دیگر اتهامات وارد شده به
این افراد دانست و افزود: تعداد متهمین این پرونده 6 نفر هستند که چهار
نفر از متهمان محکوم به تحمل حبس شده و دو نفر دیگر از اتهام انتسابی
تبرئه شدند.
زارعی‌مهر افزود: خبری که در فضای مجازی در خصوص میزان
مجازات اعلام شده در این پرونده منتشر شده صحیح نبوده و مورد
تائید نیست.
وی تصریح کرد: این رای پس از ابلاغ و در مهلت قانونی قابل
تجدیدنظر خواهی در دادگاه تجدیدنظر استان مرکزی است.
حکم قصاص نفس یک متهم به قتل اجرا شد
به گزارش ایسنا، مرکز رسانه قوه قضاییه اعلام کرد:
«حکم قصاص یک متهم به قتل که در سال 97 فردی را با ضربه چاقو به قتل
رسانده بود صبح امروز در زندان عادل آباد شیراز به مرحله اجرا درآمد.