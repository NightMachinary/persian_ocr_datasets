3528
استرس مضاعف
«به نظرم وقت آن رسیده سایه غول کنکور را از سر دانش‌آموزان
بردارند.» عرشیا جزو دانش‌آموزانی است که این روزها منتظر اعلام
روز کنکورش است. او می‌گوید: «از وقتی وارد دوره متوسطه دوم
شدم تمام نصیحت‌ها، رویاها، اخبار و توصیه‌ها و... به کنکور ختم
می‌شود و حالا هم که نامعلوم‌بودنش استرس مضاعف است. آن‌قدر
ناخن‌هایم را جویده‌ام که تمام انگشتانم زخم شده. فکر می‌کردم
تیرماه کنکور می‌دهم و برای همیشه از آن نجات پیدا می‌کنم.»
دوربودن از محیط مدرسه هم به استرس کنکور عرشیا دامن می‌زند.
«محیط مدرسه و بودن با بچه‌ها و معلم‌ها به‌ نظرم می‌توانست کمک بیشتری
کند. خیلی از دوستانم شرایطی مشابه من دارند. کاش کنکور را حذف
کنند و مثل بسیاری از کشورها هر کسی بر اساس علاقه‌اش رشته‌ای را در
دانشگاه بخواند.»
سپیده هم یکی دیگر از دانش‌آموزان کنکوری است که از استرس
مضاعف کنکور موهایش سکه‌ای ریخته است. «دو سال همه
زندگی‌ام را تعطیل کرده‌ام و حسرت یک سینما رفتن را به دلم گذاشته‌ام تا
مهندسی مکانیک صنعتی شریف قبول شوم. حالا با نزدیک‌شدن به
کنکور و نامشخص‌بودن آن استرس امانم را بریده. فکر می‌کنم این
بلاتکلیفی ناامیدم کرده و می‌ترسم تمام زحماتم به باد برود. گفته‌اند