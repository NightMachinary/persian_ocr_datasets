7345
وی در ادامه اظهار کرد: سوال اصلی کمیسیون بر این بود که آیا آمایش
سرزمینی در کشور محقق شده است یا خیر؟ و ما به دنبال این هستیم که
بدانیم وضعیت آمایش سرزمینی در سطح ملی و استانی چگونه است.
نماینده مردم طالقان و ساوجبلاغ در مجلس شورای اسلامی اظهار
کرد: براساس بحث و بررسی‌های صورت گرفته متاسفانه یکی از
مشکلات بزرگ در سطح استانی و ملی این است که رعایت اصول اساسی
در ساختارها و پیشرفت و توسعه صورت نگرفته و مطالعه پژوهش محور
در راستای آمایش سرزمینی آن طور که باید و شاید میسر نشده است.
وی در ادامه تاکید کرد: باید این خلأ موجود برطرف شود و یکی از
مطالبات اصلی کمیسیون دنبال کردن سند ملی آمایش است که تا به
امروز ابلاغ نشده است. ما به دنبال تحقق آمایش سرزمینی در راستای
توسعه استان‌ها هستیم.
بررسی وضعیت محصولات تراریخته در کمیسیون کشاورزی مجلس
جلال محمودزاده در گفت‌وگو با ایسنا در مورد جلسه امروز(سه‌شنبه)
کمیسیون کشاورزی، آب، منابع طبیعی و محیط زیست مجلس
شورای اسلامی اظهار کرد: نشست امروز ما در مورد محصولات
تراریخته بود. محصولات تراریخته همان محصولات غیر ارگانیک
است یعنی محصولی که روند تولید آنها (کاشت، داشت و برداشت) غیر
طبیعی بوده و در آن از فرآیند شیمیایی به کار استفاده می‌شود.