5658
اوضاع اشتغال در کشاورزی، صنعت و خدمات در کرونا
به گزارش ایسنا، آماری که چندی پیش مرکز آمار ایران در رابطه
وضعیت اشتغال و بیکاری منتشر کرد، نشان داد که در زمستان سال
گذشته، نرخ بیکاری حدود 1.7 درصد کاهش داشته و در مقابل بر تعداد
جمعیت شاغل افزوده شده است؛ به طوری که حدود 61 میلیون و 900
هزار نفر جمعیت 15 ساله و بیشتر در ایران وجود داشته و از این تعداد 42.4
درصد فعال (بیکار و شاغل) بوده‌اند که 23 میلیون و 435 هزار نفر شاغل
و دو میلیون و 785 هزار نفر بیکار هستند.
اما بررسی وضعیت اشتغال در بخش های مختلف نشان می‌دهد که در
بخش خدمات که بیشترین میزان اشتغال در آن وجود دارد افزایش
حدود 265 هزار نفری اتفاق افتاده است و 12 میلیون و 82 هزار نفر در
زمستان 1397 به حدود 12 میلیون و 347 هزار نفر رسیده است.
خدمات حدود 52.7 سهم شاغلان را به خود اختصاص می‌دهد که در
زمستان 1398 در مقایسه با دوره مشابه سال قبل افزایش یک درصدی را با
خود به همراه داشته است.
اما در بخش صنعت 31.7 شاغلان فعال هستند؛ به طوری که هفت میلیون
و 430 هزار نفر در این بخش مشغول به کار هستند که این تعداد نسبت به
زمستان 1397 حدود 130 هزار نفر کاهش داشته و سهم صنعت را از
شاغلان به 32.3 درصد رسیده است.