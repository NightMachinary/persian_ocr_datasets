23315
پزشکان اعتماد و برای ایمنی جان خود و دیگران به این توصیه‌ها عمل
کنند چراکه اگر ناخواسته خانواده‌ای را داغدار کنند حق‌الناس بر
گردن دارند.
وی با اشاره به اینکه مردم در این روزها می‌توانند مطالعه کنند، اضافه
کرد: ادبیات شاخه‌های مختلفی مانند ادبیات داستانی و دراماتیک
دارد؛ ادبیات نمایشی تخصصی است ولی به مردم توصیه می‌کنم در
دوران حضور در منزل رمان مطالعه کنند.
حبیبی توضیح داد: رمان‌های خوبی از نویسندگان ایرانی و خارجی
وجود دارد از نویسندگان ایرانی قصه‌های علی‌اشرف درویشیان را
معرفی می‌کنم که مردم می‌توانند آن را دانلود کنند؛ از رمان‌های
بزرگ «کلیدر» محمود دولت آبادی را پیشنهاد می‌کنم که اثر هنری
بسیار خوبی است، همچنین رمان «چشمهایش» بزرگ علوی را به
مخاطبان معرفی می‌کنم که رمان عاشقانه بسیار خوبی است و مردم
می‌توانند از مطالعه آن لذت ببرند.
وی عنوان کرد: در حوزه داستان‌های خارجی آثار ادبی قرن 19
روسیه خواندنی است و آثاری مانند داستان‌های کوتاه چخوف را
می‌توان به راحتی دانلود کرد که رگه‌های کمدی و طنز در آن وجود
دارد، همچنین از دیگر آثار این دوران می‌توانم به داستان‌های
«تولستوی» و «داستایوفسکی» اشاره کنم.