1926
اخبار رشد سطح ذخایر شناور نفت بسیار نگران کننده محسوب می
شود زیرا به معنای پر شدن ظرفیت فضای مخازن در خشکی با وجود رشد
ملایم تقاضا برای سوخت پس از کاهش محدودیتهای قرنطینه در ماه مه
است.
در یک خبر بد دیگر برای بازار نفت، بلومبرگ گزارش داد که واردات
نفت چین در اوت در مقایسه با رکورد بالای واردات این کشور در
ژوئن، کاهش یافت. اگرچه کاهش نرخ واردات نسبت به آمار ژوئن
قابل پیش بینی بود اما این موضوع از حساسیت بازار کم نکرد. طبق
گزارش بلومبرگ، واردات نفت چین که در ژوئن تحت تاثیر سقوط
قیمتهای نفت به رکورد بالایی صعود کرده بود، به دلیل پایان سهمیه
واردات پالایشگاههای خصوصی این کشور احتمالا کاهش
بیشتری پیدا خواهد کرد.
بر اساس گزارش اویل پرایس، با افزایش موارد ابتلا به کووید 19 در
بسیاری از کشورها از جمله هند و آمریکا، ابهامات نسبت به آینده
عوامل بنیادین بازار نفت به شکل غیرمعمولی بالا مانده است. با این حال
در سناریوی مقدماتی بانک مرکزی روسیه پیش بینی شده که قیمت هر
بشکه نفت تا پایان سال 2022 به حدود 50 دلار بهبود پیدا خواهد کرد.
بانک مرکزی روسیه در این سناریو تردیدهایی نسبت به روند احیای
اقتصاد جهانی نشان داده و خاطرنشان کرده که نسبت به بازگشت