24867
میشل عون: آتش سوزی بندر بیروت احتمالاً یک اقدام خرابکارانه بوده
است 
به گزارش ایسنا، به نقل از سایت المیادین، میشل عون، رئیس جمهوری
لبنان در آغاز جلسه شورای عالی دفاع پیرامون انفجار بیروت گفت،
آتشی که در بندر بیروت درگرفت احتمالا اقدامی خرابکارانه و
هدفمند یا نتیجه اشتباه فنی یا نادانی یا اهمال بوده استو در هر صورت
باید دلیلش در سریعترین زمان ممکن مشخص و عاملان مجازات
شوند.
وی افزود، به ویژه پس از فاجعه ای که آتش سوزی اول به بار آورد، هیچ
گونه خطایی که به چنین آتش سوزی منجر شود، دیگر قابل قبول
نیست. امروز باید روی بررسیاقدامات موثر برای اطمینان از تکرار
نشدن این اتفاق متمرکز شد.
پیش از این، عون از شورای عالی دفاع خواسته بود برای بررسی آتش
سوزی روز پنجشنبه بیروت تشکیل جلسه دهد.
در پی انفجار بیروت در چهارم اوت، روز پنجشنبه آتش سوزی بزرگی
در بندر بیروت رخ داد و بخش زیادی از بندر و منطقه اطراف آن را ویران
کرد.
اهالی بیروت شراره های آتشی که در منطقه ویران شده بندر بیروت
متصاعد می شد را دیدند اما دلیل این حریق بلافاصله مشخص نشد.