30816
کرونا و تغییر فسلفه زیست سیاسی
دکترعلی اصغر داوودی در لایو مدرسه علوم سیاسی با موضوع تحول
زیست سیاسی در بحران کرونا در مورد نقش فلسفه در کمک به گذر از این
وضعیت بحرانی گفت: یکی از اثرات مهم کرونا بر فلسفه سیاسی این است
که می‌تواند زمینه احیای فلسفه سیاسی دیرین را مهیا کند؛ به این معنا که
دانش سیاسی صرفا دانشی درباره امر واقع نیست بلکه ذاتا و ضرورتا به
امر مطلوب هم نظر دارد و مطالعه امور واقع صرفا به خاطر خود آن امور
نیست بلکه برای این است که ما را به سمت امر مطلوب رهنمون شود.
وی اضافه کرد: کرونا می‌تواند بی‌طرفی و بی‌تفاوتی ارزشی که
مطلوب اثبات‌گرایان در عصر مدرن بود را کنار گذارد تا ما در علم
سیاست به دنبال اطلاعاتی باشیم که دستیابی به امور مطلوب و اهداف
برتر را ممکن کند؛ نه این‌که صرفا داده‌هایی خنثی و بی‌طرف را دنبال
کنیم.
داوودی خاطرنشان کرد: از منظر فلسفه سیاسی به نظر می‌رسد دوران
پساکرونا دوران سرنوشت‌سازی است. تا کنون دو جریان فکری و
سیاسی مهم الگوهای متفاوتی را از چینش قدرت سیاسی در جامعه
مطرح کرده‌اند. کرونا سبب شد هر کدام از این الگوها یک مدل
مدیریتی خاص برای غلبه بر این بحران مطرح کند.
این استادیار گروه علوم سیاسی دانشگاه آزاد اسلامی مشهد بیان کرد: