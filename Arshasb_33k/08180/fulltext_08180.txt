8180
بهره‌برداری از یک واحد تولیدی ماسک و البسه بیمارستانی در اهواز
واحد تولیدی دیبا عافیت جنوب، تولیدکننده انواع ماسک
بهداشتی و البسه بیمارستانی، امروز (19 خردادماه) با حضور
غلامرضا شریعتی استاندار خوزستان و اخلاق محمدیان مدیرعامل
شرکت شهرک‌های صنعتی خوزستان، در شهرک صنعتی شماره یک
اهواز به بهره‌برداری رسید.
به گزارش ایسنا، این واحد صنعتی، علاوه بر تولید البسه بیمارستانی و
ماسک بهداشتی، تولیدکننده انواع البسه کار صنعتی و اداری و البسه
نظامی نیز خواهد بود. با بهره‌برداری از این واحد تولیدی، برای 35 نفر
به صورت مستقیم اشتغال‌زایی شده است. این واحد با سرمایه‌گذاری
40 میلیارد ریال به بهره‌برداری رسیده است.
همچنین پروژه‌های خیابان‌سازی، اجرای شبکه آب، فاضلاب و برق
بخشی از شهرک صنعتی شماره یک اهواز نیز امروز با حضور استاندار
خوزستان افتتاح شد.
این پروژه‌ها در راستای بهبود خدمات‌رسانی به واحدهای تولیدی
مستقر در این شهرک اجرا شده‌اند. اعتبار هزینه‌شده برای این طرح‌ها 30
میلیارد ریال بوده است و 43 واحد مستقر در این شهرک، از خدمات آن‌ها
بهره‌مند می‌شوند. بهره‌برداری از این طرح‌ها برای اشتغال 330 نفر
بسترسازی می‌کند.