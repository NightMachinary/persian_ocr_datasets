851
امور تربیتی در فضای غیررسمی با ذائقه دانش‌آموزان انطباق بیشتری
دارد و آنها لذت بیشتری از فضا می‌برند از این منظر وزارت آموزش و
پرورش از دو ماه قبل در ارتباط با فراغت دانش آموزان و انجام
فعالیت‌های تابستانی برنامه ریزی‌ها و پیگیری‌هایی را انجام داد تا در
هنگام تعطیلی مدارس فعالیت‌های تابستانی و تربیتی دانش آموزان در
فضای دیگری ادامه پیدا کند .
کاظمی با بیان اینکه در راستای تدوین برنامه‌های اوقات فراغت
دانش آموزان، 30هزار پایگاه تابستانی با حضور وزیر آموزش و
پرورش در بستر فضای مجازی افتتاح شد، گفت: روسای آموزش و
پرورش در استان‌های مختلف بسیج شده‌اند تا هرآنچه که در توان
دارند با ظرفیت مضاعف، در اختیار دانش‌آموزان قرار دهند.
معاون پرورشی و فرهنگی وزیر آموزش و پرورش خاطرنشان کرد:
اگرچه بیماری کرونا مشکلاتی را در کشور ایجاد کرد ولی زمینه‌ساز
فرصت‌ها و تغییر رویکردهای جدیدی در عرصه تعلیم و تربیت شد.
شعار ما این است که باید هر خانه به پایگاهی برای اوقات فراغت دانش
آموزان تبدیل شود و هر دانش‌آموز نیز نقش خود را در این زمینه ایفا
کند.
کاظمی افزود: در فعالیت‌های تابستانی تلاش شده که به مهارت‌های
ارتباطی، فرهنگی، اقتصادی، اشتغال‌زایی و همچنین موضوع