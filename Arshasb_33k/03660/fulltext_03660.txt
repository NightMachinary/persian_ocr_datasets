3660
یعنی در حوزه بازآفرینی نه تنها پیشرفت نکردیم بلکه عقبگرد داشتیم.
در این بین ترکیب انباشت تقاضا با نوسانات اقتصادی، معجون تلخی را
برای متقاضیان مسکن درست کرده است؛ تا جایی که گروهی از آنها
برای کاستن از این تلخی به شهرهای اقماری پناه برده‌اند. بر اساس
گزارش‌های میدانی، طی ماه‌های گذشته خرید و فروش مسکن در
شهرهای اطراف تهران رونق گرفته و احتمالا باید منتظر باشیم تا
حاشیه‌نشینی هم تشدید شود.
وام مسکن هم جوابگو نیست
در طول دولت تدبیر و امید، مبلغ وام مسکن افزایش یافت. سقف
تسهیلات خرید مسکن از محل پس انداز که در دولت قبل 20 میلیون
تومان بود به 160 میلیون تومان افزایش پیدا کرد اما حالا با نرخ میانگین
متری 19 میلیون تومانی قیمت مسکن در شهر تهران، با این پول فقط
می‌توان حدود هشت متر خانه خرید! وام مسکن از طریق خرید اوراق
هم در شهر تهران 240 میلیون تومان است اما با توجه به نرخ سود 18 درصد
به قدری تسهیلات و بازپرداخت آن گران تمام می شود که کسی به سمت
آن نمی رود. تسهیلات ساخت در بافت فرسوده هم از نیمه سال گذشته از
170 میلیون تومان به 250 میلیون تومان افزایش یافته اما کارنامه
نوسازی در بافت فرسوده گویای کارآمدی این نوع وام نبوده است.
پنج اقدام فوری دولت برای کنترل بازار مسکن