25441
مرتب تکرار خواهد شد.
طغیانی اظهار کرد: بنابراین باید خلق پول را رها کنیم و سوداگری را با
مالیات جریمه کنیم، تا انبوهی از نقدینگی از بازار خودرو سر در نیاورد
که بعد به دلیل اینکه بخواهیم آن را مهار کنیم و عطش آن را بخوابانیم به
سوی طرح‌هایی مانند قرعه‌کشی و ... برویم. بنابراین مهار نقدینگی و
جهت‌دهی آن به سمت تولید و افزایش تولید از اولویت‌های اصلی
مجلس باید باشد که اصلاح نظام بانکی و مالیاتی کشور از لوازم آن
است.
وی ادامه داد: البته با واسطه‌گری مولد مشکلی نداریم چرا که این نوع
واسطه‌گری می‌تواند به اقتصاد کمک زیادی کند و کالاها، خدمات و
منابع مالی را در اقتصاد بچرخاند، اما امروز متأسفانه اسیر
واسطه‌گری‌های غیر مولد در همه بازارها شده‌ایم.
نماینده مردم اصفهان در مجلس شورای اسلامی، خاطرنشان کرد:
سیاست خارجی کشور باید اهداف دیپلماسی کشور را به پیش برد به
خصوص در کشورهای همسایه که 600 میلیون جمعیت دارند و
نزدیک به 2 هزار میلیارد تومان واردات از ایران انجام می‌دهند. با ابزار
دیپلماسی باید تلاش کنیم جای محصول ایرانی و تولیدات ایرانی را
در این بازارها باز کنیم و نباید این امور به مسائل بزرگ‌تری در جهان
گره زده شود.