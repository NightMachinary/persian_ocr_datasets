14310
در مسیر تقویت سرمایه‌ اجتماعی، کرامت حرف اول را می‌زند
آیت‌الله عبدالکریم عابدینی در نشست شورای فرهنگ عمومی استان
قزوین که امروز 23 دی در سالن اجتماعات استاندار قزوین برگزار
شد، تصریح کرد: بررسی و رصد وضعیت سرمایه‌های اجتماعی، ذیل
فرهنگ عمومی گامی ارزشمند و مهمی است باید بامطالعه و رصد،
جایگاه استان را مشخص کرده و چشم‌انداز آینده را ترسیم کنیم.
وی افزود: لازم است در تمام عرصه‌ها، رویکرد ملی و بومی در پیش
بگیریم و چارچوبی مشخص داشته باشیم، در عرصه سرمایه‌های
اجتماعی نیز چه در عرصه مفاهیم اصلی، چارچوب نظری و چه در ترسیم
چشم‌اندازها و اجرای راهکارهای تقویت‌کننده سرمایه‌های
اجتماعی باید رویکرد ملی و استانی در پیش بگیریم.
امام‌جمعه قزوین در ادامه با تأکید بر اینکه اعتماد عمومی یک ثمره مهم از
شجره طیبه سرمایه اجتماعی محسوب می‌شود، خاطرنشان کرد:
اعتماد عمومی یک ثمره از شجره طیبه سرمایه اجتماعی است و صداقت
عنصر اصلی شکل‌گیری اعتماد عمومی است.
وی تأکید کرد: بی‌صداقتی اعتماد عمومی را دچار آسیب می‌کند،
امام علی (ع) فرموده اگر می‌خواهید به‌جایی برسید، راه آن صداقت
است و مسیری غیر صداقت، بی‌راهه محسوب شده و کسانی که
کوته‌فکر هستند به حیله و نیرنگ اقدام می‌کنند و این عناصر نامطلوب