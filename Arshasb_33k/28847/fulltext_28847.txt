28847
پوشش صد در صدی هزینه درمان بیماران تالاسمی از سوی بیمه سلامت
به گزارش ایسنا، حنان حاجی محمودی در مورد بیماران تالاسمی
افزود: سازمان بیمه سلامت 20 قلم از داروهای بیماران تالاسمی را
تحت پوشش قرار داده و سالانه حدود 51 میلیارد تومان برای این گروه
از بیماران هزینه می‌شود.
وی بیان کرد: فرانشیز خدمات درمانی که تعهد صد در صدی برای
پرداخت ندارند از سوی وزارت بهداشت حمایت می‌شود، در نتیجه
بیمار تالاسمی برای خدمات اساسی و ضروری خود هزینه‌ای
پرداخت نمی‌کند.
مدیرکل دفتر مدیریت خدمات تخصصی سازمان بیمه سلامت ادامه
داد: در کشور ما حدود 22 هزار بیمار تالاسمی ماژور، سیکل سل و
اینترمدیا داریم که شناسایی‌ شده‌اند. میانگین سنی بیماران تالاسمی
در ایران به 40 سال رسیده و شیوع بیماری تالاسمی در کشور یکسان
نیست. معمولا در نوار ساحلی و دراستان‌های حاشیه خلیج فارس و
دریای خزرمیزان ابتلا به این بیماری بیشتراست.
حاجی محمودی گفت: بیمه سلامت تمامی داروهای تخصصی
موجود در بسته خدمتی دارویی بیماران را تحت پوشش دارد. نوع
برند این داروها با فرانشیز به طور متوسط 8 تا 12 درصد و انواع تولید
داخل آنها با فرانشیز رایگان تحت پوشش قرار دارد.