3146
عالیات
حجت‌الاسلام والمسلمین سید احمدرضا شاهرخی در جلسه مشترک
اعضای هیئت‌امنای ستاد بازسازی عتبات عالیات لرستان که امروز
22 آبان‌ماه در خرم‌آباد برگزار شد، اظهار کرد: با توجه به شرایط
پیش‌آمده به‌دلیل کرونا می‌توان از ظرفیت فضای مجازی جهت
اقدامات و برنامه‌های عتبات عالیات و همچنین جمع‌آوری نظرات و
پیشنهادات برای ادامه کار و ارتباط با مردم بهره گرفت.
وی با بیان این‌که تعیین افرادی در ادارات و واحدهای صنفی جهت
برقراری ارتباط بین عتبات ادارات و واحدهای صنفی امری ضروری
است چراکه شعائر الهی راهنمایی به سمت دین خدا هستند، افزود:
شرکت در بازسازی عتبات عالیات، احترام گذاشتن و رعایت شان ائمه
تعظیم شعائر الهی، علامت حرکت به سمت خداوند و نوع مهرورزی به
ائمه است.
شاهرخی با بیان این‌که گسترش احادیث، عمل به توصیه و شرکت در
بازسازی بارگاه ائمه‌اطهار(ع) نوعی مهرورزی است، تصریح کرد:
پیامبر اسلام(ص) در حدیثی خطاب به امام علی(ع) می‌فرمایند:
خداوند قبر تو و فرزندانت را قطعه‌ای از بهشت قرار داده بر همین اساس
کسی‌که در بازساری عتبات عالیات شرکت می‌کند گویا قطعه‌ای از
قطعات بهشت را در همین دنیا برای خود تهیه می‌کنند.