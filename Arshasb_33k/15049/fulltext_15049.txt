15049
نداریم اما به این شرط که عمومی باشد نه اینکه فقط سینما و تئاتر را شامل
شود.
او یادآوری می کند: از 13 مهر ماه که تئاتر و سینما دوباره تعطیل شد،
عملا همه فعالیت‌ها ادامه داشت و آمار مبتلایان هر روز بالاتر رفت
بنابراین اگر قرار باشد به طور مثال تمام فعالیت‌ها برای مدت معینی
تعطیلی شود، با جان و دل می‌پذیریم اما وقتی جریان عادی زندگی ادامه
دارد و فقط سینما و تئاتر تعطیل می‌شوند، طبیعتا نه تنها آمار مبتلایان به
کرونا پایین نمی‌آید بلکه فقط دست اندرکاران این دو شاخه ضربه
می‌خورند.
جلیلی دوست با اشاره به موارد مندرج در ابلاغیه جدید وزارت ارشاد
مبنی بر اینکه فعالیت سالن‌های سینما و تئاتر تا قبل از ساعت 18 بلامانع
است، می‌گوید: ابلاغیه جدید یعنی قرار است تئاتر از بین برود چون
تئاتر بدون تماشاگر بی‌معناست. مخاطبی که عادت کرده بعد از ساعت
6 و 7 عصر به تماشای تئاتر بیاید، در ساعت‌های اداری، چنین کاری
نمی‌کند.
این کارگردان جوان اضافه می‌کند: بعد از بازگشایی تئاتر در چند ماه
گذشته، مخاطبانی بودند که در این وضعیت هم به تماشای تئاتر
می‌آمدند و این نشان می‌دهد که هم تئاتر جزیی از زندگی آنان شده و هم
به معنای این است که آنها شغل و منبع درآمدی داشته‌اند که توانسته‌اند