16480
رقیب چینی بیت کوین
به گزارش ایسنا، بلومبرگ در گزارشی می نویسد: مردم چین خیلی با
شیوه های پرداخت دیجیتال غریبه نیستند. خیلی از مواقع خرید
کردن در شانگهای و پکن با استفاده از اپلیکیشین هایی نظیر الی پی یا وی
چت پی کار راحت تری از خرید با اسکناس های کاغذی یوان در کیف
پول است. اکنون دولت چین از آغاز آزمایشی عملیات ارز دیجیتالی
این کشور خبر داده و امیدوار است تا زمان برگزاری مسابقات المپیک
زمستانی سال 2022 این ارز را رسما راه اندازی کند.
به عقیده برخی ناظران، این کار می‌تواند روزی توازن نفوذ اقتصادی
در جهان را به نفع چین تغییر دهد. مهم ترین فرق یوان دیجیتالی با سایر
ارزهای دیجیتالی موجود درآن است که این ارز رسما توسط دولت
مرکزی حمایت می شود در حالی که دیگرارزهای دیجیتالی از چنین
پشتوانه ای بی بهره هستند.
در سال های اخیر رشد روزافزون ارزهای دیجیتالی نظیر بیت کوین و
اتریوم یک خطر واقعی برای سیاست گذاران پولی ایجاد کرده و در
شرایطی که خیلی از کشورها هرگونه فعالیت ارزهای دیجیتالی را
ممنوع کرده اند، بانک مرکزی چین با درک فرصت های بزرگ ارزهای
دیجیتالی در این مسیر پیشگام شده است.
اریک روزنباخ، استاد دانشگاه هاروارد گفت: شاید هنوز خیلی تا عصر