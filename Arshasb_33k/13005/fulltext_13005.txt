13005
تجاری میان دو کشور تاکید داشت. سفیر ایران در اسلام آباد در پایان از
مواضع مقامات پاکستان و به ویژه اسد قیصر در موضوع مخالفت با
تحریم های ظالمانه و یکجانبه امریکا علیه ملت ایران تشکر کرد.
حسینی‌کیا: ظرفیت برخورد با مافیای خودرو وجود دارد اما اراده‌ای
نیست
به گزارش ایسنا، حجت الاسلام سیدجواد حسینی‌کیا در جلسه علنی
امروز دوشنبه (22 اردیبهشت‌ماه) در نطق میان دستور گفت: در
شرایطی که کرونا اقتصاد را تحت فشار قرار داده فشار مضاعفی بر
صاحبان مشاغل، قشر آسیب‌پذیر و کارگران فصلی وارد آمده که باید
اقدامات اساسی صورت گیرد. اما متأسفانه در مجلس طرح‌هایی روی
کار آمد که دردی از مردم دوا نکرد و آرامبخش آلام‌های آن‌ها نبود.
مردم گرفتار سیاسی‌کاری عده‌ای از مجلسی‌ها شدند.
این عضو فراکسیون ولایی مجلس با انتقاد از عملکرد دولت به خصوص
در عمل به وعده های حمایتی گفت: آیا از وضعیت کارگران فصلی و
صاحبان مشاغل و واحدهای تولیدی خبر دارید که به خاک سیاه
نشسته‌اند. آیا دولت خبری از گرانی خودرو دارد؟
وی اظهار کرد: در عرصه خودرو ظرفیت برخورد با مافیای خودرو
وجود دارد اما اراده‌ای برای آن وجود ندارد و برخی از دولت‌مردان بر
خودروسازی سایه انداخته‌اند.