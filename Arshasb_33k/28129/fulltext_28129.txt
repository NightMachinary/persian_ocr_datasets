28129
فراخواند
به گزارش ایسنا، به نقل از خبرگزاری اسپوتنیک، پاپ فرانسیس، رهبر
کاتولیک‌های جهان خواستار اجرای توافق آتش‌بس میان
ارمنستان و جمهوری آذربایجان شد و اظهار کرد، برای همه قربانیان
این درگیری دعا می‌کند.
پاپ فرانسیس در نطق هفتگی خود در واتیکان گفت: توافق آتش‌بس با
اهداف انسانی میان آذربایجان و ارمنستان که به معنای دستیابی به
پیمان صلح جدی در آینده است را ارج می‌نهم.
رهبر کاتولیک‌های جهان تأکید کرد: علیرغم اینکه آتش‌بس بسیار
شکننده به نظر می‌رسد، طرفین را به احیای آن تشویق می‌کنم و خود را در
دردی که از دست دادن جان انسان‌ها، رنج‌ها و تخریب خانه‌ها و
عبادتگاه‌ها به همراه داشته است، شریک می‌دانم.
پاپ فرانسیس اطمینان داد که برای همه قربانیان درگیری و همه کسانی
که اکنون زندگی آنها در معرض خطر است دعا می‌کند و از مومنان نیز
خواست تا برای این افراد دعا کنند.
بلافاصله پس از آغاز دور جدید درگیری‌ها میان باکو و ایروان بر سر قره
باغ، پاپ فرانسیس از دو طرف خواسته بود به زور و سلاح متوسل
نشوند، بلکه از طریق گفت‌وگو و مذاکره این مناقشه را حل و فصل کنند.
پاپ فرانسیس همبستگی جهانی با لبنان را خواستار شد