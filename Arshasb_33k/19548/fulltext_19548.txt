19548
صنعت میبد هنوز کرونازده نشده است
«حسین فلاح» در گفت‌وگو با ایسنا اظهار کرد: شیوع کرونا مشکلات
زیادی را برای تولیدکنندگان و صنعتگران کشور و حتی خارج از
کشور بوجود آورده است ولی خوشبختانه تاکنون صنعت میبد به
ویژه در حوزه کاشی و سرامیک از این بخش متضرر نشده است ولی با
توجه به درگیری این ویروس در کل دنیا و از رونق افتادن چرخه تولید و
صنعت در تمام کشورها، صنعت شهرستان نیز دیر یا زود دچار رکود
اقتصادی خواهد شد.
وی اضافه کرد: البته محدودیت‌های ایجاد شده در مرزهای کشور که
باعث واردات مواد اولیه و صادرات تولیدات داخلی را با مشکلاتی
مواجه کرده است، بی تاثیر در رونق صنعت شهرستان نبوده ولی هنوز
مشکلات چندانی را در این رابطه نداشته‌ایم.
فرماندار میبد با بیان این که شیوع کرونا باعث کم‌کاری و تعطیلی در
بسیاری از بخش‌های تولید و تاثیرات منفی زیادی بر صادرات
کشورمان داشته است، تصریح کرد: با وجود این که عمده صادرات
کشور مربوط به مواد معدنی و نفتی است، متاثر از کم‌رنگ شدن
مراودات بین المللی در اثر شیوع کرونا، آسیب‌ بیشتری به اقتصاد
کشور وارد کرده و از طرفی به دلیل خاص بودن ناشی از تحریم‌های
اقتصادی و چابک‌سازی آن، شاید کمتر از برخی کشورها متاثر بوده