25897
پاره کرد و در سطل زباله انداخت. یا صادق چوبک که از ایران مهاجرت
کرد و اواخر عمر دچار مشکل بینایی شده بود و در آمریکا نوشته‌های
خود را از بین برد. این‌ها جای پژوهش جدی دارد و نسل جوان باید روی
این موضوع کار جدی‌ای انجام دهد که چرا نویسنده برجسته به
این‌جا می‌رسد که نوشته‌هایش را از بین ببرد؛نمی‌توان با یک پاسخ
ساده از کنار آن‌ها گذشت.
این نویسندهدر پایان با اشاره به انتشار آثارش در سال جاری گفت:
آخرین کتاب من رمان 900 صفحه‌ای «حماسه بابک خرم‌دین» است
که 10 سال از عمر خود را به پای آن گذاشتم، البته هفت سال پژوهش کردم
و نوشتنش سه سال طول کشید. این رمان چنان فرسوده‌ام کرد که یک
سال است دست به قلم نبرده‌ام. اما در این مدت که منتشر شده ندیده‌ام
درباره این رمان تاریخی و تخیلی کسی نقد جدی قابل تأملی نوشته باشد.
اگر در کشور دیگری چاپ شده بود به عنوان یک رمان خارق‌العاده
تحسینش می‌کردند اما تا امروز هیچ واکنشی نسبت به این کتاب
نبودهاست. البته نظر دادن درباره این رمان سخت است زیرا منتقد باید
سراغ منابع این کتاب برود که تقریبا نایاب است و کسی می‌تواند نظر
بدهد که رمان را بشناسد. همچنین کتاب «قصه‌های زاگرس» نیز از من
منتشر شده که شامل 54 داستان استاما مورد بحث قرار نگرفت و متاسفانه
با دیوار سکوت برخورد کرد. «آیین یارسان در اساطیر اقوام کرد»