5095
«اینک اندکی بیش از 90 سال است که ساختمان سه‌گوش در میانه شهر
اهواز و در کرانه کارون با قامتی برافراشته ناظر رهگذران است و
منظور نظر آنان. در گذر این زمان نه چندان دراز سه‌گوش از فراز بام بلند
خویش بارها شاهد کامروایی و نامرادی‌های اهواز و اهوازیان
بوده؛ مردمانی که هر روزه صدبه‌صد و هزاربه‌هزار با چشمی بر این بنای
باشکوه از کنار آن می‌گذرند. اما اهمیت و اعتبار سه‌گوش محدود به
این نیست. هرچند تداعی سه‌گوش و اهواز درست همچون تداعی
همسایه آن، پل سفید، حقیقتی است آشکارتر از آفتاب عالمتاب.»
وی در بخش دیگری گفته است: «به لحاظ شخصی نیز من بیش از 30 سال با
سه‌گوش زندگی کرده‌ام؛ از زمانی که در سال 1358 به عنوان
دانشجوی رشته زبان و ادبیات انگلیسی وارد آن شدم تا اکنون که
سال‌هاست در آن تدریس می‌کنم. این ساختمان برای من همواره
خاطره‌انگیز بوده است؛ خاطراتی گاه شیرین و گاه تلخ.»