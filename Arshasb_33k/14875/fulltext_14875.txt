14875
کرد: حوالی ساعت 21 هفدهم اردیبهشت ماه، گزارش وقوع یک فقره
قتل از طریق کلانتری حکیمیه به پلیس آگاهی اعلام شد. در پس وقوع
این قتل رسیدگی به موضوع در دستور کار کارآگاهان اداره دهم
قرار گرفت و آن‌ها به محل اعزام شدند.
وی با بیان اینکه کارآگاهان در محل با جسد مرد 36ساله ای به نام فرهاد
روبرو شدند که دستهایش از پشت بسته و یک شال زنانه دور گردنش بود
گفت: بر اساس شواهد و برخی مدارک مشخص بود که وی به دلیل خفگی
جان خود را از دست داده است همچنین آثار انگشت مقتول بر روی
تعدادی سفته زده شده بود که تعدادی از سفته ها نیز در محل کشف شد.
معاون مبارزه با جرائم جنائی پلیس آگاهی پایتخت ادامه داد: یکی از
آشنایان مقتول به نام مهشید که جسد را کشف کرده بود طی بازجویی
های اولیه به کارآگاهان گفت موبایل مقتول دو روز از دسترس خارج
بوده و آن ها با یکدیگر تماسی نداشتند، بنابراین پس به منزلش مراجعه و
مشاهده کرده که خودروی مقتول در پارکینگ است، همچنین
متوجه شده که تلویزیون روشن است. بر همین اساس با پلیس و آتش
نشانی تماس گرفته که بعد از گشوده شدن در با جسد فرهاد روبرو شدند.
کارآگاه گودرزی افزود: در گام نخست تحقیقات، کارآگاهان
اداره دهم به بررسی دوربین های مداربسته ساختمان های مجاور محل
وقوع جنایت پرداختند که مشخص شد در ساعت 21 شب حادثه یک زن