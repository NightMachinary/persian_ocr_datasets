7997
بن سلمان تندروها را به مشت آهنین تهدید کرد/با ربط دادن اسلام و
تروریسم مخالفیم 
به گزارش ایسنا، به نقل از خبرگزاری اسپوتنیک، محمد بن سلمان،
ولیعهد عربستانگفت: فساد در عربستان ریشه‌کن شده و از امروز به بعد
تکرار نخواهد شد. فساد طی دهه‌های گذشته مثل سرطان گسترش
یافت و پنج الی 15 درصد بودجه دولت را به هدر داد. این یعنی عملکرد
بسیار بدی در سطح خدمات، پروژه‌ها، تعداد مشاغل و غیره صورت
گرفته است نه تنها برای یک یا دو سال بلکه در طول 30 سال. این آفت دشمن
اول توسعه و شکوفایی و سبب از دست رفتن بسیاری از فرصت‌های
بزرگ در عربستان است. نتایج کمپین مبارزه با فساد برای همگان
واضح است طوری که مجموع پول‌هایی که از حل و فصل‌های
پرونده‌های فساد به دست آوردیم به 247 میلیارد ریال در طول سه سال
گذشته می‌رسد یعنی 20 درصد مجموع درآمدهای غیرنفتی.
وی تأکید کرد: نتیجه کمپین مبارزه با فساد همچنین درآمدهای
دیگری شامل ده‌ها میلیارد بود که به وزارت دارایی منتقل شد.
وی گفت: پدیده افراط‌گرایی بین ما شیوع پیدا کرده بود و به مرحله‌ای
رسیدیم که در بهترین حالت هدف سازگاری با این آفت بود. از بین
بردن آن گزینه مطرح شده‌ای نبود سیطره بر آن نیز مطرح نشده بود. در
سال 2017 وعده دادم که ما فورا تندروی را از بین خواهیم برد و عملا