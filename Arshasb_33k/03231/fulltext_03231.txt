3231
استقرار «اودا باشی‌ها» و نگهبانی‌های شبانه در بازار تبریز
احمد حمزه زاده در جلسه‌ هماهنگی امور بازار تبریز، با اشاره به آسیب
شناسی‌های انجام شده، اظهار کرد: براساس آسیب‌شناسی‌ها و
بررسی‌های تخصصی، در این جلسه مقرر شد تا اداره توزیع برق استان در
خصوص نحوه پست گذاری، انشعابات و جلوگیری از برداشت‌های
غیر مجاز برق در اسرع وقت اقدام کند.
وی ادامه داد: با پیشنهاد سازمان آتش نشانی شهرداری تبریز، مقرر شد تا
با همکاری مجموعه بازار تبریز، پست‌های ثابت آتش نشانی در بازار
تاریخی مستقر شود تا در صورت وقوع هرگونه حادثه در اسرع وقت
اقدام شود.
وی در ادامه با اشاره به این‌که یکی از عوامل پر خطر در حاشیه بازار تبریز،
استقرار انبارهای مواد اشتعال زا است، گفت: اقدامات لازم برای
ساماندهی و جمع‌آوری انبارهای موجود در جوار بازار تبریز با
همکاری سازمان صمت و شهرداری تبریز انجام خواهد شد.
حمزه‌زاده به استقرار «اودا باشی‌ها» در بازار تبریز و نگهبانی‌های
شبانه اشاره کرد و گفت: بر اساس هماهنگی‌های انجام شده با هیئت
امنای بازار تبریز، مقرر شد تا اودا باشی‌ها توسط هیئت امنای بازار در
سراها، تیمچه‌ها و دالان‌ها برقرار شود و همچنین با همکاری نیروی
انتظامی شهرستان تبریز گشت شبانه پشت بام بازار اجرایی شود.