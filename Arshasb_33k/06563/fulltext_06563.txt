6563
بازگشت لواندوفسکی به تمرینات بایرن مونیخ
به گزارش ایسنا و به نقل از اسکای اسپورت، تمرینات بایرن مونیخ
بیش‌تر از سه هفته است که به خاطر شیوع کرونا در آلمان تعطیل شده
است.
باوجود افزایش آمار قربانیان و مبتلایان به ویروس کرونا در آلمان،
باشگاه‌های این کشور تمرینات خود را البته با رعایت فاصله اجتماعی
و در شرایط خاص آغاز کرده‌اند.
بایرن مونیخ هم رسما تمرینات خود را آغاز کرد تا هم تیم خود را آماده
ادامه بوندسلیگا کند و هم برای لیگ قهرمانان اروپا آماده شود.
در تمرینات بایرن مونیخ روبرت لواندوفسکی بهترین گلزن این تیم
هم شرکت کرد.
لواندوفسکی به خاطر آسیب دیدگی یک ماه دور از میادین بود و الان
بدون مشکل در تمرین شرکت کرد تا آماده ادامه فصل شود.
بایرن بازیکنان را به گروه‌های 4 و 5 نفر تقسیم کرد که بیشتر تمرین این تیم
به صورت جداگانه و شوت‌زنی به سمت دروازه بود و فعلا قرار است که
تمرینات گروهی برگزار نشود تا شرایط برای آن مهیا شود.
مسوولان بوندسلیگا اعلام کردند که تنها در صورتی این رقابت‌ها را
ادامه می‌دهند که فضای ایزوله خاصی در نظر گرفته شود و از بازیکنان
تست گرفته شود.