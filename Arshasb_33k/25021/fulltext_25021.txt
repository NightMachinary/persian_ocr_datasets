25021
آقای ربانی در جریان بود و بنابراین دیگر من وارد پرونده نشدم. البته در
جریان بودم و بعضی تهمت‌ها هم زده شد؛ مثلا می‌گفتند کسی که انفجار
را انجام داده، گاهی با مجاهدین انقلاب نیز رفت‌وآمد داشته است و
چون به نخست‌وزیری نفوذ کرده بود، آقایان تصور می‌کردند دستی
در کار است و در اوین لاجوردی عده‌ای را بازجویی کرد که مفصل
است. در اروپا هم شخصی در این‌باره دستگیر شد و بعدها کاملا معلوم شد
عامل انفجار، نفوذی مجاهدین است. او قبلا در ارتش کار کرده بود که
یکی دو نفر از دوستان مجاهدین انقلاب هم حضور داشتند. تصور
می‌کردند این آقا از سوی مجاهدین انقلاب نفوذ کرده است و چون
آقای نبوی هم به مرحوم رجایی خیلی نزدیک بود، فکر می‌کردند
تأییدکننده آن نفوذی، آقای نبوی باشد که بعدها حل شد.
برخورد با حزب توده در زمان دادستانی شما اتفاق افتاد. شرح ماجرا
چیست؟
بعد از جریانات سال 60 و فرار مجاهدین خلق، امنیت کشور قوی شده
بود. حزب توده بر اساس خیانتی که کرده بودند، اطلاعات سپاه و
اطلاعات نخست‌وزیری دنبال آنها بودند و پیش من آمدند. آقایان
محسن رضایی، خسرو تهرانی، بهزاد نبوی و دیگران به منزل ما آمدند و
تصمیم گرفته شد پرونده به جریان بیفتد. البته من شخصا تصمیمی
نمی‌گرفتم و جمعی بود و مستقیم هم به حضرت امام نمی‌توانستیم بگوییم