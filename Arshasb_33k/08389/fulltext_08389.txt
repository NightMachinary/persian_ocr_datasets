8389
بیانیه ریاست جمهوری عراق درخصوص حمله پهپادی ترکیه
به گزارش ایسنا، سخنگوی ریاست جمهوری عراق در بیانیه‌ای اعلام
کرد: ما حمله آشکار ترکیه به منطقه سیدکان در اقلیم کردستان را
محکوم می‌کنیم.تعدی‌های نظامی مکرر ترکیه در خاک عراق نقض
خطرناک حاکمیت عراق و نقض صریح قوانین و منشورهای بین‌المللی
و روابط حسن همجواری به حساب می‌آید.
سخنگوی ریاست جمهوری عراق خاطرنشان کرد: ما اقدامات
خصمانه را که به کشته شدن تعدادی از شهروندان بی‌گناه و نیز افسران
گارد مرزی قهرمان انجامید، محکوم کرده و خواهان توقف هر چه
سریعتر این تعدی‌ها و نشستن بر سر میز مذاکره و تفاهم برای حل مشکلات
مرزی میان دو کشور همسایه از طریق راهکارها و مکانیزم‌های
مسالمت‌آمیز در راستای حفظ امنیت و ثبات منطقه هستیم.
بیانیه سفارت ایران در کابل در محکومیت حملات تروریستی روز
جاری
به گزارش ایسنا، در بیانیه سفارت ایران در کابل آمده است:بدون
تردید افزایش خشونت ها در شرایطی که بیماری کرونا دشواری های
فراوانی را بر مردم شریف افغانستان تحمیل کرده و ضروری است
همگان بر اساس سنت های حسنه اسلامی در ماه مبارک رمضان، شفقت و
مهربانی را بر مسلمانان و همنوعان خود روا داشته باشند، امر بسیار