31003
کشته شدن چهار نیروی پلیس افغانستان در حمله طالبان
به گزارش ایسنا، به نقل از خبرگزاری آناتولی، شاه عادل شاه،
سخنگوی اداره امنیت استان بلخ در شمال افغانستان اعلام کرد که
عوامل مسلح طالبان در منطقه باب یوسف، به پست ایست بازرسی پلیس
حمله کردند.
وی ادامه داد: در این حمله چهار نیروی پلیس افغانستان کشته و هفت تن به
گروگان گرفته شدند. شاه عادل شاه بیان داشت، تعدادی از
شبه‌نظامیان طالبان بعد از رسیدن نیروهای پشتیبان به منطقه، کشته
شدند.
تا کنون طالبان هیچگونه بیانیه‌ای در این رابطه منتشر نکرده است.
کشته شدن یک سرباز لبنانی در پی حمله مسلحانه در البقاع
به گزارش ایسنا، به نقل از شبکه خبری روسیا الیوم، فرماندهی ارتش
لبنان در بیانیه‌ای اعلام کرد: افراد مسلح به گشت ارتش و مراکز نظامی در
مناطق طلیا، بریتال، الخضر و دورس در بقاع واقع در شمال شرق لبنان
تیراندازی کردند که به کشته شدن یکی از نظامیان منجر شد.
در این بیانیه آمده است: روز گذشته نیز عباس المصری به همراه جعفر
العفی از افراد تحت تعقیب در نزدیکی ایست بازرسی دورس شروع به
تیراندازی کرد که نیروهای ما مجبور به تبادل آتش شدند. در جریان
این تیراندازی عباس المصری و جعفر العفی زخمی شدند.