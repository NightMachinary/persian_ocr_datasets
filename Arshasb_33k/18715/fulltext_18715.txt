18715
دانشگاهی بازنگری شوند و به رشته‌های کاربردی و معطوف به مساله
اولویت پیدا کنند. همچنین حمایت‌های زیرساختی و مالی از
دانشگاه صورت گیرد و اگر می‌خواهیم کیفیت آموزش را بهبود
ببخشیم نیازمند ملزوماتی هستیم که باید برای پیشرفت به کار گیریم.
گسترش روحیه و اخلاق، عقلانیت باوری و عقلانیت محوری رسالت
دانشگاه‌ها است
احمد فرزانه، نویسنده و پژوهشگر اجتماعی در خصوص
مسئولیت‌پذیری دانشگاه اظهار کرد: اکنون ما از نبود رفاه اجتماعی
رنج می‌بریم و اینکه بدانیم رسیدن به موفقیت و سعادت در چه مرحله و
زمانی اتفاق می‌افتد، توافق حداکثری میان افراد وجود ندارد و
زمانی که چنین توافقی وجود نداشته باشد، هر فردی با توجه به غایت
خود فرمانی را صادر می‌کند. بنابراین همبستگی اجتماعی در ایران
ضعیف است و فردگرایی شدید باعث می‌شود رنگ و بوی دانشگاه متاثر
از جامعه کل شود و اگر وفاقی بین اساتید و مدیران دانشگاهی در زمینه
جامعه صورت نگیرد، آن مسئولیت‌پذیری و تعهد به وجود نخواهد
آمد.
وی افزود: عدم تعادل‌هایی که در جامعه وجود دارد سبب نابرابری
شدید اقتصادی، عدم وفاق و همبستگی اجتماعی و ضعف تعاملات،
بی‌اعتمادی، عدم تعهد گسترده و... می‌شود که جلوه‌های آن‌ها را در