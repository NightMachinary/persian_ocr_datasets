14329
آن تاکید شده است با حرکت های انقلابی و ارزشی و توجه کردن به
جوانان متخصص و متدین ایرانی آینده ای روشن و آنچه درخور شأن
این مردم است را شاهد خواهیم بود.
در همه کسب و کارهای نو کشور رد پای کرمانی ها دیده می شود
سیدمهدی طبیب زاده امروز 23 مهرماه در سیزدهمین جشنواره
کارآفرینان برتر استان کرمان اظهار کرد: باید همه ما باید به تعریف
مشترک از کارآفرینی برسیم ضمن اینکه شرایط کشور و استان نیاز به
کار جدید دارد که این در مفهوم واقعی کارآفرینی نهفته است.
وی افزود: کارآفرینی ارزش آفرینی، ایجاد ساختار، ایحاد بازار و
مواد اولیه جدید، خلاقیت و نوآوری است و اگر به این مفهوم خوب
توجه کنیم بخشی از مشکلات حل می شود.
طبیب زاده تصریح کرد: در اتاق بازرگانی کانون کارآفرینی را
تشکیل داده ایم که تجمیع فعالیت ها بهترین کار است و اینکه ابتدا به
مفهوم مشترک برسیم و مشکلات و راه حل را بدانیم.
رییس اتاق بازرگانی کرمان گفت: کرمان پر از استعداد است و بسیاری
از کارآفرینی ها و کسب و کارهای نوئی که در کشور رشد فزاینده
داشته، کرمانی ها به نوعی در آن دخیل هستند.
وی افزود: چرا بیش از 80 درصد دانشجویان نخبه، برگزیدگان
جشنواره ها و نفرات برتر کنکور در استان جذب نمی شوند؟