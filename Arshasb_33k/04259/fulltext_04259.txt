4259
افزایش مأموریت‌های ترافیکی اورژانس در ایام سرد سال
عباس اولیاسمیع در گفت‌وگو با ایسنا، با بیان اینکه با ورود فصل سرما و
شروع بارش‌ها مأموریت‌های ترافیکی اورژانس نسبت به ایام خشک
سال بیشتر می‌شود،تصریح کرد: حوادثی مانندلیز خوردن و سر
خوردن عابران پیاده و حوادث ترافیکی که به سبب لغزندگی
جاده‌هاست، در ابتدای فصل سرما بیشتر می‌شود چراکه مردم هنوز
آمادگی لازم برای مواجهه با این شرایط را ندارند.
وی با بیان اینکه طرح امداد زمستانه دستگاه‌های خدمات‌رسان هر
ساله از 20 آبان‌ماه آغاز شده و تا 20 مرداد ادامه دارد، افزود: طرح امداد
زمستانه یک طرح کشوری است و 30 دستگاه خدمات‌رسان مانند
هلال‌احمر و راهداری به صورت مستقیم و غیرمستقیم در این طرح
حضور دارند و هر دستگاه وظیفه خود را برای کمک به مردم انجام
می‌دهد.
مدیر روابط عمومی مرکز مدیریت حوادث و فوریت‌های پزشکی
استان همدان مطرح کرد: اورژانس هنگام وقوع مشکلات و
حوادث، در حوزه نجات شرح وظیفه‌ای ندارد و فقط از نظر درمانی
ورود می‌کند و اقدامات پیش بیمارستانی را انجام می‌دهد.
وی در رابطه با تجهیزات مورد نیاز در اورژانس بیان کرد: در 365 روز
سال لازم است داروها و اقلام پیش‌بیمارستانی در اختیار پایگاه‌ها و