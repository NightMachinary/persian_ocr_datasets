14678
وی با بیان اینکه تعامل خوبی بین مسئولان دستگاه‌های اجرایی استان
قزوین است، افزود: باید همه مدیران دست به دست هم دهند تا بتوانند در
سایه این تعامل برنامه‌های ترویجی که امروز مورد نیاز آحاد جامعه
بویژه نسل جوان است، اجرا کنند. هر یک از دستگاه‌های اجرایی دارای
ظرفیت و پتانسیل‌های مختلفی هستند که مسئولان با بهره‌گیری از آنها
می‌توانند در بهتر اجرا شدن این برنامه‌ها، کمک بسزایی کنند.
حقایق‌پور با بیان اینکه انقلاب اسلامی نقطه عطفی در تاریخ است، بیان
کرد: این انقلاب همه معادلات مادی دشمنان اسلام که با زور و قدرت بر
مردم ایران حکومت می‌کردند را بر هم زد و نور امید را در دل‌های مردم
ایران و حتی مسلمانان جهان ایجاد کرد. مردم ایران با دست‌های خالی
توانستند مقابل رژیم شاهنشاهی و سران استکبار جهانی مانند آمریکا
و انگلیس بایستند و قدرت پوشالی آنها را برهم بزنند و رسوایشان کنند
که این نشان از قدرت بالای مردمی این کشور است. امروز باید عزت و
اقتدار مردم ایران در دوران انقلاب اسلامی و دستاوردهایی که آنها در
سایه این انقلاب به دست آوردند برای نسل امروز طی ایام‌الله دهه‌ مبارک
فجر تبیین شود. مدیرکل بنیاد شهید و امور ایثارگران استان قزوین با
اشاره به اینکه دشمنان مدام در حال شبهه‌افکنی بین نسل امروز هستند تا
آنها را از انقلاب دور کنند، گفت: برنامه‌های ترویجی باید با کیفیتی
برگزار شود که پاسخگوی این شبهات باشد. تلاش می‌شود برنامه‌های