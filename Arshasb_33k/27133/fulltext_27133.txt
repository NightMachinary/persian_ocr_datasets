27133
واکنش آمریکا به ناآرامی های ذی قار و کشته شدن فعال عراقی
به گزارش ایسنا، به نقل از سومریه نیوز، سفارت آمریکا در بیانیه‌ای
اعلام کرد که واشنگتن کشته شدن حیدر یاسر، فعال و امداد رسان را
محکوم کرده و با مردم در اندوه کشته شدن وی همدردی می‌کند.
در این بیانیه آمده است: صحنه‌های این جنایت وحشیانه عملا هولناک
است و ما با تمام کسانی که خواهان سپردن جنایت کاران به عدالت
هستند، هم صدا می‌شویم.
سفارت آمریکا ادامه داد: ما از مسئولان امنیتی عراقی می خواهیم تا
اجازه فعالیت‌های اعتراضی مسالمت آمیز را به مردم بدون آنکه ترسی
نسبت به جان آن‌ها یا سلامت شخصی‌شان وجود داشته باشد، بدهند.
نیروهای امنیتی حدود دو روز قبل جسد حیدر ناصر، فعال مدنی را در
جنوب استان ذی قار پیدا کردند.
شاهدان عینی و تظاهرکنندگان اعلام کردند این فعال به عنوان
امدادگر پزشکی در تظاهرات میدان الحبوبی در مرکز شهر ناصریه
فعالیت می‌کرد.
اخیرا اعتراضات در ذی قار شدت یافته است و درگیری‌های شدیدی
میان تظاهرکنندگان و نیروهای امنیتی به وقوع پیوسته که به کشته
شدن یک پلیس و زخمی شدن 33 پلیس دیگر انجامیده است.
واکنش ابتکار به تغییر جلد کتاب ریاضی سوم دبستان