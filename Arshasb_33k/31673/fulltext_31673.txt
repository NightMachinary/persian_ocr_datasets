31673
کیانی جایگزین مازیار ناظمی در فدراسیون اتومبیلرانی شد
به گزارش ایسنا، پس از کاندیداتوری مازیار ناظمی در انتخابات
فدراسیون موتورسواری و اتومبیلرانی، مسعود سلطانی‌فر وزیر
ورزش و جوانان، شهزاد کیانی را به عنوان سرپرست جدید
فدراسیون موتورسواری و اتومبیلرانی معرفی کرد.
بر این اساس جلسه معارفه سرپرست جدید فدراسیون امروز با حضور
خسروی، مدیر کل دفتر امور مشترک فدراسیون‌ها و علیرضا باقری،
کارشناس دفتر امور مشترک فدراسیون‌ها به عنوان نمایندگان
وزارت ورزش و جوانان، شهزاد کیانی، مازیار ناظمی، فیروزه سید
مهدی و پرسنل اداری فدراسیون برگزار شد و پس از سخنان ناظمی،
خسروی و کیانی متن حکم سلطانی‌فر، وزیر ورزش و جوانان به شهزاد
کیانی توسط قربانی قرائت و توسط خسروی تحویل وی شد.
متن حکم به شرح ذیل است: جناب آقای شهزاد کیانی با توجه به تعهد و
تجربه جنابعالی در امور مدیریتی و به استناد اختیارات مندرج در ذیل
ماده 10 اساسنامه فدراسیون‌های ورزشی به موجب این ابلاغ به عنوان
سرپرست فدراسیون موتورسواری و اتومبیلرانی منصوب
می‌شود. شایسته است ضمن انجام امور جاری فدراسیون، با هماهنگی
معاونت توسعه ورزش قهرمانی و حرفه‌ای در اسرع وقت نسبت به
برگزاری مجمع انتخاباتی فدراسیون اقدام کنید. توفیق روز افزون