9642
ترامپ علیه ترامپ؛ شکاف در خانواده ترامپ بر سر پذیرش شکست
به گزارش ایسنا به نقل از دویچه وله، جارد کوشنر، مشاور ارشد دونالد
ترامپ و داماد او بر این باور استکه زمان پذیرش شکست در انتخابات
ریاست جمهوری فرا رسیده و از پدر زن خود خواسته است به شکستدر
کارزار انتخاباتی گردن نهد. این موضوع را دو منبع خبری به اطلاع
خبرنگار سی‌ان‌ان رسانده‌اند.
از سوی دیگر فرستنده خبری سی‌ان‌ان به نقل از یک منبع خبری دیگر گفته
است که ملانیا ترامپ، همسر دونالد ترامپ نیز از او درخواست مشابهی
کرده است.
این در حالی است که هر دو پسر دونالد ترامپ، دونالد جونیور و اریک، از
او خواسته‌اند به دعوای حقوقی بر سر نتایج انتخابات در برخی از
ایالت‌ها ادامه دهد.
پسران ترامپ از او خواسته‌اند تا با ادامه مناقشه حقوقی کار را به دادگاه و
پس از آن به دیوان عالی بکشاند. ترامپ تا این لحظه این سیاست را دنبال
کرده است. او بار دیگر با انتشار یک پست توییتری از تقلب در انتخابات و
سرقت دوره دوم زمامداری خود سخن گفته است.
پسران ترامپ از او خواسته‌اند حزب جمهوریخواه را تحت فشار قرار
داده و فرمانداران ایالت‌های کلیدی را ناگزیر به تن دادن به بازشماری
آرا بکند.