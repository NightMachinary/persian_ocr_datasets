19524
بختیاری ساکن در لرستان و دیگر ایلات و طوایف آن هستند، از جمله
این دستبافته‌ها می‌توان به نمکدان، جل(روزینی)، هور،
هوراسبان، خورجین، گلیم(له)، جاجیم، سیاه چادر،
وریس(کشه)، چوغا، پلاس و چیت اشاره کرد.
وی با بیان اینکه صنایع دستی شهری از دیرباز متناسب با امکانات و
فرهنگ شهرهای مختلف برای پاسخگویی به نیازهای جوامع وابسته
به آن ایجاد شده، اضافه کرد: مهمترین مرکز اینگونه از صنایع در
لرستان شهرستان بروجرد بوده که در این زمینه از قدمتی دیرینه
برخوردار است.
مدیرکل میراث فرهنگی، گردشگری و صنایع دستی لرستان افزود:
گیوه‌بافی و گیوه‌دوزی، حرمی بافی، ماشته بافی، خراطی، منبت،
معرق و چوب، سوزن دوزی، آجیده دوزی، قلمزنی، علم سازی، قفل
سازی سنتی، نمد مالی، زرگری و ساخت زیور آلات سنتی، دوخت
البسه محلی، ساخت سازهای سنتی، طراحی سنتی، تذهیب و تشعیر،
رنگرزی سنتی، نقاشی روی شیشه و ورشو سازی برخی از صنایع دستی
شهری لرستان محسوب می‌شوند.
قاسمی در خصوص صنایع دستی روستایی بیان کرد: این صنایع
خاص جامعه روستایی بوده که در لرستان دنباله صنایع دستی عشایری
است با تحولی گاه جزیی در تکنیک و ابزار و عمده‌ترین این صنایع