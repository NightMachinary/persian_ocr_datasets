23832
عملیات کربلای 5 در دی‌ماه 1365 آغاز شد اما چند مرحله داشت و با
سماجتی که دشمن نشان می‌داد، بسیار طولانی شد. تقریباً تا اواخر سال
65، عملیات ادامه یافت و تا آخرین روزها نیز رزمندگان شهدایی را
تقدیم کردند. چنانکه خود حاج‌حسین در مراحل پایانی عملیات
کربلای 5 به شهادت رسید. قسمت بود که من هم در مجروحیت ایشان در
عملیات خیبر کنارش باشم و هم در لحظه شهادتش در کربلای 5.
روز هشتم اسفندماه 1365 همراه شهیدخرازی در شلمچه بودیم. خط
مقدم چندصد متر از ما جلوتر بود اما خمپاره‌های دشمن مرتب منطقه‌ای
را که ما در آن قرار داشتیم هدف قرار می‌دادند. شهیدخرازی یک
اخلاقی که داشت، همیشه دغدغه نیروها را داشت و خیلی وقت‌ها
خودش شخصاً غذای نیروها و امکاناتشان را تأمین و مهیا می‌کرد. آن
روز هم شهیدخرازی از بی‌سیم متوجه شد که به دلیل نرسیدن آذوقه و
مهمات به بچه‌های حاضر در خط مقدم، آن بچه‌ها در مضیقه و سختی
هستند. خیلی ناراحت شد و از ما خواست به سرعت خودرویی را برای
فرستادن غذا به نیروهای خط مقدم آماده کنیم. قبل از آنکه ماشین از راه
برسد، ایشان بخشی از وصیتنامه‌اش را داخل سنگر برای ما خواند. یادم
است که گفت دوست دارد نام فرزندش که هنوز متولد نشده بود؛ اگر پسر
است مهدی و اگر دختر است زینب باشد و او را با نان و رزق حلال بزرگ
کنند. حالتش عجیب بود. حتی گفت که از خدا شهادت خواسته و