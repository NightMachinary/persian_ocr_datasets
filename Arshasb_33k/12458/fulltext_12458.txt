12458
جلسه هماهنگی طرح ملی قرآنی 1454 برگزار شد
به گزارش ایسنا به نقل از روابط عمومی معاونت قرآن و عترت وزارت
فرهنگ و ارشاد اسلامی، جواد شیخ‌اکبری، مدیر شبکه قرآن و
معارف سیما در این جلسه که برای هم‌افزایی نهادهای قرآنی کشور و در
محل شبکه قرآن برگزار شد، طی سخنانی بیان کرد: امسال طرح ملی
قرآنی 1454 متفاوت با سال‌های قبل و با محوریت آیات کاربردی
قرآن کریم حول محور خانواده و آرامش برنامه‌ریزی شده و در طول
شبانه‌روز با بخش‌های متنوعی از جمله آشنایی با مفاهیمی که مردم به
صورت روزمره با آن ارتباط دارند، پخش خواهد شد. همچنین،
بخش‌های نمایشی و ارتباط زنده با مراکز استان‌ها نیز از دیگر
برنامه‌های این طرح خواهد بود.
وی افزود: در این طرح ملی، شبکه‌های سیما شامل شبکه‌های یک، دو،
سه، چهار، پنج، کودک، افق و آموزش روزانه 20 دقیقه را متناسب با
رویکرد محتوایی و ساختار هر شبکه به این طرح ملی اختصاص
می‌دهند.
شیخ‌اکبری بیان کرد: امسال با توجه به شرایط کنونی کشور در مورد
بیماری کرونا، برنامه‌ریزی برای استفاده از فضای مجازی و پخش
برنامه در شبکه‌های اینترنتی انجام شده است. همچنین، از ظرفیت
کلاس‌های مجازی دارالقرآن در حوزه آموزش مفاهیم استفاده