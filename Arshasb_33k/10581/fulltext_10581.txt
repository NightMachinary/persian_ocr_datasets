10581
برگزار شد، با بیان اینکه تقابل توسعه دهنده ورزش نخواهد بود و در
شرایط کنونی باید تلاش کنیم تعامل را اولویت کارهای خود قرار
دهیم، گفت: امروز ورزش ایران به‌ویژه کشتی نیاز مبرم به تعامل همه
فعالان این عرصه برای رسیدن به جایگاه واقعی خود را دارد.
وی با اشاره به اینکه کشتی زنجان از صبغه درخشانی برخوردار است و
معتقدیم این رشته در زنجان باید بتواند به روزهای اوج خود بازگردد،
افزود: برای اینکه بتوان برای کشتی زنجان توسعه متوازنی متصور
شد، این توسعه باید در همه بخش‌ها از جمله عرصه داوری، مربیگری،
ورزشکاران و ... صورت گیرد تا بتوان به‌معنای واقعی کلمه معترف بود
که کشتی زنجان امروز حرف‌های زیادی برای گفتن دارد.
این فعال ورزشی با تاکید بر اینکه اعتلای کشتی ایران باید همه جانبه
بوده و نمی‌توان با تقویت تک‌بعدی و گلخانه‌ای به این رشد متوازن
دست یافت، تصریح کرد: خوشبختانه نگاه امروز فدراسیون به کشتی
زنجان، نگاه مثبتی است؛ چرا که مسئولان هیئت کشتی استان ثابت
کردند که در چنین شرایطی حضور در رقابت‌های معتبری چون لیگ
برتر را به عنوان یک وظیفه قلمداد کرده و فارغ از هر نتیجه‌ای در آن
حضور پیدا می‌کنند.
دبیر با یادآوری اینکه کشتی زنجان برای اینکه بتواند داشته‌های
خود را به منصه‌ظهور بگذارد باید در رقابت‌هایی چون لیگ برتر که به