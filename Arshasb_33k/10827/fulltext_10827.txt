10827
ارتباط با بیماری کرونا تقدیر و تشکر نموده و آن را مایه امید و دلگرمی
مردم دانستند.
همچنین، حضرات آیات برای موفقیت بیش از پیش رییس قوه قضاییه
و سایر مسئولان نظام قضایی کشور دعا کردند.
تماس تلفنی الکاظمی و ترامپ/ آمادگی واشنگتن برای ارائه
کمک‌های اقتصادی به بغداد
به گزارش ایسنا، به نقل از پایگاه شفق نیوز، دولت عراق با انتشار بیانیه‌ای
اعلام کرد، مصطفی الکاظمی، نخست‌وزیر این کشور با دونالد
ترامپ، رئیس‌جمهوری آمریکا تلفنی گفت‌وگو کرد.
بر اساس این بیانیه، در این گفت‌وگوی تلفنی، نخست‌وزیر عراق و
رئیس‌جمهوری آمریکا در خصوص همکاری برای مبارزه با کرونا و
افزایش سرمایه‌گذاری اقتصادی میان دو کشور توافق کردند.
رئیس‌جمهوری آمریکا در این تماس تلفنی آغاز به کار الکاظمی به
عنوان نخست‌وزیر عراق را به وی تبریک گفت و نخست‌وزیر جدید
عراق نیز از ترامپ بابت این تبریک تشکر کرد.
الکاظمی همچنین بر علاقه‌مندی بغداد نسبت به ایجاد روابط حسنه با
آمریکا تأکید کرد.
ترامپ نیز در این گفت‌وگو اظهار کرد: عراق کشوری قوی و مهم است و
نقشی محوری در منطقه و دستیابی به ثبات منطقه‌ای و بین‌المللی دارد.