29851
چگونه بر عادت‌های بد خود غلبه کنیم؟
به گزارش ایسنا، سواد زندگی نوشت: «بسیاری از کارهایی که
به‌صورت روزانه انجام می‌دهید، ریشه در عادت‌های ما دارند و طبق
عادت‌هاست که کاری را انجام می‌دهیم یا رفتار می‌کنیم. کاری که
به‌صورت مستمر انجام می‌دهید، در نهایت باور و شخصیت شما را شکل
می‌دهد و فردی را که هستید به تصویر می‌کشد. برای مثال ممکن است بر
طبق عادت هر روز صبح ورزش کنید، شب‌ها به مطالعه کتاب بپردازید
یا این که وقتتان را با دوستان خود بگذرانید. تمام این کارها، ریشه در
نگرش شما نسبت به زندگی و سبک زندگی‌تان دارد. بسته به این که یک
عادت و نگرش مربوط به آن خوب یا بد باشد، می‌تواند منجر به خوشحال
بودن شما در زندگی یا کسل و بی‌حوصله بودن‌تان شود.
عادت‌ها چگونه شکل‌ می‌گیرند؟
به طور کلی فرآیند شکل‌گیری یک عادت 4 مرحله اصلی دارد: نشانه،
انگیزه، پاسخ و پاداش.
مرحله اول: نشانه
در این مرحله یک نشانه مانند یک قلاب در ذهن شما عمل می‌کند و باعث
می‌شود تا یک رفتار را شروع کنید. این نشانه، بخش کوچکی از
اطلاعات است. این اطلاعات به شما القا می‌کند که پس از انجام آن کار،
چه پاداشی انتظار شما را می‌کشد. ذهن شما به طور مستمر در حال تجزیه و