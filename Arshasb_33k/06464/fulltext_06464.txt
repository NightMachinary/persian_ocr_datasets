6464
بازگشایی فرهنگسراها در حال پیگیری است
ایرج داوودبیگی در گفت‌وگو با ایسنا، در رابطه با بازگشایی
فرهنگسراهای استان زنجان، اظهار کرد: بر اساس مصوبات ستاد ملی
کرونا و طبق صورت‌جلسات ستاد کرونای استان که برای همه
فرهنگسراها و آموزشگاه‌ها تعطیلی ذکر شده‌ بود، فرهنگ‌سراها در
استان به دلیل شیوع ویروس کرونا تعطیل شدند.
وی با اشاره به اینکه قبلاً نیز پیگیر بازگشایی فرهنگ‌سراهای استان
بودیم ولی با توجه به وضعیت استان در رابطه با شیوع ویروس کرونا، با
بازگشایی موافقت نشده‌ بود، افزود: امروز نیز در حال پیگیری برای
بازگشایی فرهنگسراها از ستاد کرونای استان هستیم تا از آسیب بیشتر
فرهنگ و هنر در استان جلوگیری کنیم که امیدواریم با این بازگشایی
موافقت حاصل شود.
این مسئول تصریح کرد: در صورت بازگشایی فرهنگسراها، حضور
در این مکان‌ها مانند گذشته نبوده و برای آن‌ها نیز یک سری قوانین در
راستای رعایت پروتکل‌های بهداشتی و فاصله‌گذاری اجتماعی در
نظر گرفته‌ خواهد شد.
داوودبیگی با بیان اینکه فرهنگسراها خانه دوم اصحاب فرهنگ و هنر و
رسانه هستند، ادامه داد: فرهنگسراها بخش کلانی از آموزش‌ها،
نشست‌های تخصصی، کارگاه‌ها و ورکشاپ‌ها، اجراهای صحنه‌ای