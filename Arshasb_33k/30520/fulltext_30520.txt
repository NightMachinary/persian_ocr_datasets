30520
زود پرده دری و توهین می‌کنند. نویدکیا بازیکن بزرگ و با اخلاقی
بوده است ولی برای قبول این مسوولیت باید خیلی شرط و شروط بگذارد
و با تفکر این شغل را قبول کند. از طرفی این که او بخواهد زیر دست یک
مربی دیگر کار کند به خودش برمی‌گردد. من فکر می‌کنم تیم بزرگ
آدم‌های بزرگ برای اراده کردن می‌خواهد. نویدکیا به عنوان
بازیکن این بزرگی را دارد ولی تجربه کار کردن با بازیکنان را ندارد.
مخصوصا بازیکنان امروزی که کار کردن با آن‌ها شیوه‌های خاص
خودش را دارد و مثل گذشته نیست که بازیکن پایبند مسائل اخلاقی و
اصولی باشند. وقتی آقای قلعه‌نویی از تیمی می‌رود ممکن است
عده‌ای از بازیکنان را با خودش ببرد. سپاهان باید بازیکنان خوبش را
حفظ کند و یارگیری کند. باید تیمی بسته شود تا تماشاگر به آرامش
برسد. او درباره وضعیت ذوب‌آهن در جدول با توجه به برد هفته قبل برابر
پرسپولیس هم ‌توضیح داد: وقتی به امتیازات نگاه می‌کنیم این تیم
هنوز خطر سقوط را احساس می‌کند. ذوب‌آهن دو بازی سخت با
نساجی و گل‌گهر دارد. گل‌گهری که خودش حاشیه امنیت ندارد.
آن‌ها نفت مسجدسلیمان را بردند و این انگیزه بالایی ایجاد کرده است. با
پاداش‌های خوبی که برای بازیکنان گل‌گهر در نظر می‌گیرند، قطعا
برای ماندن تلاش زیادی می‌کنند. ماندن ذوب‌آهن بستگی به نتایج
تیم‌های دیگر هم دارد. بوی خطر برای ذوب‌آهن هنوز به مشام می‌رسد