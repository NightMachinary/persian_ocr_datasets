17458
سازمان امور عشایری نسبت به تأمین آب شرب عشایر اقدام کند
22 مهرماه نشست نایب رئیس مجلس با بزرگان عشایر شاهسون اردبیل
به منظور حل و فصل مشکلات آنها پیرامون تغییر کاربری اراضی
اطراف سد خداآفرین از دیمی به آبی برگزار شد.
در این نشست مسئولان مربوطه اعم از قاسم تقی‌زاده خامسی معاون
وزیر نیرو، علیرضا اورنگی رئیس سازمان جنگل‌ها، مراتع و
آبخیزداری کشور، اکبر بهنام‌جو استاندار اردبیل و مسئولانی از
سازمان امور اراضی، سازمان جنگل‌ها و مراتع طبیعی، سازمان امور
عشایری، استانداری اردبیل حضور داشتند.
در ابتدای این نشست علی نیکزاد که ریاست این نشست را برعهده
داشت، به تغییر کاربری اراضی پیرامون سد خداآفرین از آبی به دیمی
به عنوان مشکل عشایر شاهسون اردبیل اشاره کرد و از بزرگان عشایر
حاضر در این نشست خواست تا به بیان مطالباتشان بپردازند.
در ادامه یکی از بزرگان عشایر شاهسون به نمایندگی از طرف سایرین به
اعطای سند یا اجاره به شرط تملیک برای این اراضی، تغییر عرف محل از 6
هکتار بر مبنای قانون و متناسب با تورم کنونی، تعیین تکلیف فرزندان
تحصیلکرده عشایر برای بهره‌مندی از اراضی در اختیار آنها بعد از فوت
پدر، ضرورت بهره‌مندی فرزندان دختر از این اراضی به عنوان ارثیه،
تعیین تکلیف دام عشایر و اراضی در داخل هر تعاونی و نگهداری ادوات