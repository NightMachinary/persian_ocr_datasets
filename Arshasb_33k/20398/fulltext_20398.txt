20398
مهمان‌ها بدهیم به محله‌ای در حاشیه زاهدان بردیم و بین مردم نیازمند
توزیع کردیم. آنجا خانواده‌هایی زندگی می‌کنند که سه سال است
آب و برق ندارند؛ کسانی که چند ماه است مرغ نخورده‌اند یا آخرین بار
که برنج خورده بودند یادشان نیست. وقتی می‌فهمیدند عروس و
داماد هستیم با همه وجود برای خوشبختی‌مان دعا می‌کردند و این از
100 تا کادو برای ما بیشتر ارزش دارد. این بهترین لحظه زندگی‌ام بود. به‌
جای این که جشن عروسی بگیریم و همه را در معرض خطر ابتلا قرار دهیم
شادی آغاز زندگی مشترک‌مان را با انسان‌های نیازمند تقسیم کردیم.»
آزیتا کیخواه هم دو سالی است در داروخانه پدرش در زاهدان کار
می‌کند. او در تأیید حرف‌های همسرش می‌گوید تا لحظه‌ای که با
واکنش مثبت و استقبال اطرافیان و دوستان نسبت به‌ کاری که کردند
مواجه نشده بود از این که قید جشن عروسی را زده بودند، نگران بود: «هر
دختری آرزو دارد با لباس سفید عروسی و در حضور همه فامیل و دوستان
به خانه بخت برود. از طرف دیگر وضعیت این روزها و شیوع کرونا ما را
بیشتر نگران می‌کرد و سلامتی همه برای ما مهم بود. وقتی قرار شد به جای
عروسی به حاشیه شهر برویم و غذای عروسی‌مان را به نیازمندان بدهیم
کمی نگران شدم؛ فکر می‌کردم فامیل چه می‌گویند؟ اما وقتی با استقبال
همه مواجه شدیم و این کار با بازخورد مثبتی همراه شد متوجه شدم
بهترین کار را انجام داده‌ایم. یک پرس غذا شاید برای خیلی از ما چیزی