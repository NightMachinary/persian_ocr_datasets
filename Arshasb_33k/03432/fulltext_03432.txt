3432
معاون اول رییس جمهور با اشاره به شرایط سخت و خطیر پیش روی
دولت تصریح کرد: دولت با محدودیت های فراوانی در بخش بودجه
روبرو است؛ اما تمام تلاش خود را به کار خواهد بست تا اجازه ندهد که
یأس و ناامیدی بر جامعه مستولی شود.
جهانگیری همچنین با قدردانی از وزیر فرهنگ و ارشاد اسلامی بخاطر
پیگیری مصوبات جلسه گذشته و اجرایی شدن برنامه های حمایت از
اصحاب فرهنگ، هنر و رسانه در برابر آسیب های کرونا، گفت:
وزارت فرهنگ و ارشاد اسلامی با وجود محدودیت ها، اقدامات
خوبی در راستای تدوین و اجرای بسته حمایتی شامل پرداخت 3 ماه
حق بیمه اصحاب فرهنگ، هنر و رسانه و اعطای تسهیلات ارزان قیمت به
آنها انجام داده است.
در این جلسه عباس صالحی وزیر فرهنگ و ارشاد اسلامی نیز گزارشی از
وضعیت اجرایی شدن «تصمیمات جلسه اردیبهشت ماه معاون اول
رییس جمهور که با هدف حمایت از اصحاب فرهنگ، هنر و رسانه در
برابر آسیب های کرونا برگزار شده بود» ارائه کرد.
وزیر فرهنگ و ارشاد اسلامی همچنین از اجرایی شدن و پرداخت سه ماه
حق بیمه سهم اصحاب فرهنگ، هنر و رسانه توسط دولت به میزان 35
میلیارد تومان خبر داد و گفت: پرداخت تسهیلات کمک معیشتی ایام
کرونا به میزان 120 میلیارد تومان برای اصحاب فرهنگ و هنر عضو