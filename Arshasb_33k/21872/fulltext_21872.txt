21872
نوجوانان اظهار کرد: از سال 1304 به این سو درباره اطفال و نوجوانان
قوانین و مقرراتی داشته ایم که در ادوار مختلف اصلاح شده اند و
آخرین قانون در این حوزه مربوط به سال 1389 بود که تا اردیبهشت
امسال که قانون جدید ابلاغ شد قابل اجرا بود.
وی افزود: 9 ماده قانونی وجود داشت و لایحه بیشتر قضایی بود تا لایحه
حمایتی که توجه همه جانبه ای به حقوق کودکان داشته باشد. گرچه
قانون جدید حمایت از اطفال و نوجوانان 14 سال طول کشید تا در
مجلس تصویب و ابلاغ شود اما خوشبختانه این قانون نوآوری های
بسیار خوبی در حمایت همه جانبه از اطفال و نوجوانان دارد که باید به آن
پرداخته شود.
دبیر مرجع ملی کنوانسیون حقوق کودک با بیان اینکه ما باید ابعاد
مختلف قانون را مورد بحث و بررسی قرار دهیم گفت: این قانون، یک
قانون همه جانبه است. هرچند نقدهایی بر قانون داریم، اما نسبت به
قوانین قبلی از جامعیتی برخوردار است به ویژه در زمینه حمایت از بزه
دیدگی اطفال و نوجوانان و وضعیت های مخاطره آمیزی که آنها را
تهدید می کند.
عباسی به برخی مواد قانونی اشاره کرد و گفت: می توانیم این قانون را در
دو حوزه پیگیری کنیم که نخست حوزه حمایتی است و قانونگذار
تولیت آن را به سازمان بهزیستی داده است که اتفاق خوبی است. برای