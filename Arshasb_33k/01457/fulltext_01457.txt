1457
ابلاغ 34 اولویت عمومی و تخصصی وزارت جهاد کشاورزی از سوی
روحانی
به گزارش ایسنا، حجت الاسلام و المسلمین حسن روحانی در این
پیوست حکم، از خاوازی خواسته است که برنامه‌های وزارتخانه
تحت مدیریت خود را با توجه دقیق به جهت‌گیری‌ها و اولویت‌های
سی و چهار گانه تنظیم کرده و برنامه‌های اجرایی را ظرف 2 ماه به دفتر وی
ارایه کند.
رئیس جمهور همچنین در این پیوست حکم، سازمان برنامه و بودجه
کشور را موظف کرد هر 6 ماه یک بار گزارش مقایسه‌ای از پیشرفت و
تحقق برنامه درباره اولویت‌های ابلاغی را به دفتر رئیس جمهور ارایه
نماید تا عملکرد و چگونگی پیشرفت برنامه‌ها ارزیابی شود.
متن حکم پیوست به این شرح است:
«بسم الله الرحمن الرحیم
جناب آقای دکتر کاظم خاوازی
وزیر محترم جهاد کشاورزی
دولت دوازدهم، بر اساس برنامه‌هایی که در دوران انتخابات ریاست
جمهوری به مردم ارائه شده است و نیز مبتنی بر برنامه تقدیم شده به مجلس
شورای اسلامی در هنگام معرفی وزرا، رسالتی بس سنگین بر عهده دارد.
این دولت باید بتواند طی دوره فعالیت خود، کشور عزیزمان ایران را از