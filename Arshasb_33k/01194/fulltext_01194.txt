1194
آکسفام: کرونا ضربه‌ای مهلک برای یمن است
به گزارش ایسنا، به نوشته روزنامه فرامنطقه‌ای القدس العربی، سازمان
امداد رسانی آکسفام عصر روز جمعه در بیانیه‌ منتشر شده توسط محسن
صدیقی، مدیر دفتر این نهاد بین‌المللی در یمن درباره این موضوع
هشدار داد. در این بیانیه آمده است: اعلام اولین مورد قطعی ابتلا به کرونا
در یمن، ضربه‌ای نابود کننده برای کشوری تلقی می‌شود که پس از پنج
سال درگیری‌های ویران‌کننده، از ضعف امکانات بهداشتی رنج می
برد؛ امری که شانس مهار این بیماری را کاهش می‌دهد. در این بیانیه
اشاره شده است که بیش از 17 میلیون تن در یمن قادر به دستیابی به آب
پاکیزه نیستند و برای میلیون‌ها یمنی که در اردوگاه‌های پناهجویان و
اماکن پر ازدحام زندگی می‌کنند، انزوای اجتماعی و شستن مکرر
دست‌ها امری بسیار دشوار است. طبق این بیانیه، تنها نیمی از مراکز
درمانی یمن با ظرفیت کامل فعالیت می‌کنند و کمبود قابل توجهی در
زمینه دارو، تجهیزات و پرسنل پزشکی وجود دارد. احتمال شیوع
گسترده ویروس همزمان با کاهش کمک‌ها به بخش‌هایی از کشور،
‌فاجعه‌ای برای میلیون‌ها انسانی است که هم‌اکنون در لبه پرتگاه
زندگی می‌کنند. در پایان این بیانیه تاکید شده است: همه طرف‌ها باید
در اسرع وقت با آتش بس موافقت کنند تا دسترسی کامل و ایمن به
کمک‌های بشردوستانه فراهم شود. آکسفام، اتحادیه بین‌المللی