2506
استان کردستان و اعضای حقیقی و حقوقی انجمن برگزار شد، اظهار
کرد: در حال حاضر تنها کتابخانه عمومی نهادی در این شهرستان،
کتابخانه شهید دکتر مجید شهریاری است و این امر زیبنده و شایسته
نیست.
وی با اشاره به نرخ بالای سواد در شهرستان دهگلان، عنوان کرد: این
شهرستان از نظر نرخ سواد و افراد تحصیل کرده در استان کردستان
زبانزد است و باید با برنامه ریزی و جذب اعتبارات لازم شاخص
زیربنای کتابخانه های عمومی را ارتقا داد.
فرماندار با اشاره به شاخص بالای امانت کتاب در تنها کتابخانه
عمومی شهرستان دهگلان، بیان کرد: این امر نشان می دهد میزان توجه به
کتاب در این شهرستان بالاست و باید بسترهای لازم برای ارتقای
شاخص های کتابخوانی فراهم شود.
شمس، نقش فضای مجازی را در اجرای برنامه های فرهنگی مهم برشمرد و
گفت: استفاده مفید از این ظرفیت به ویژه در حوزه فرهنگ می تواند
تاثیرات مثبتی به همراه داشته باشد.
وی خواستار همکاری و هماهنگی بیشتر دستگاه های فرهنگی شد و
افزود: موازی کاری سبب هدر رفت زمان و هزینه می‌شود و باید
دستگاه های متولی این بخش با هماهنگی و برنامه ریزی مناسب برنامه
های مشترک و اثرگذاری برگزار کنند.