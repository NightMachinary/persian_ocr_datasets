10211
فاطمه محمدبیگی دیگر نماینده مردم قزوین، البرز و آبیک در مجلس
شورای اسلامی نیز در ادامه این جلسه اظهار کرد: مجمع نمایندگان
استان قزوین به‌صورت جدی پیگیر مشکل شهر تاریخی قزوین است،
آنچه در این مدت مشاهده کردیم این است که در قزوین برای حل
مشکلات منتظر حضور بالادستی‌ها هستیم، درست است که برخی از
مشکلات نیاز به رأی شورای عالی معماری و شهرسازی دارد اما اگر
یکدست باشیم و صدای واحد از استاندار، شورای شهر و نمایندگان به
گوش برسد شورای عالی معماری و شهرسازی نیز قبول می‌کند.
وی افزود: در حال حاضر مشکل اصلی ما چندصدایی بودن است، اگر
بتوانیم مدیریت واحد داشته باشیم هیچ نیرویی یارای مقابله با وحدت
ما را نخواهد داشت، مدیریت در شرایط فعلی سخت است اما نیاز به همدلی
و تلاش بسیاری دارد، ما آماده تعامل هستیم و پیشنهاد می‌کنم
کارگروهی ایجاد شود تا مشکلات شهری در آن بررسی و حل شود.
محمدبیگی بیان کرد: ساکنین بافت‌های تاریخی مانند سردار،
بلاغی و هادی‌آباد نسبت به اجرای طرح‌ها بلاتکلیف هستند، در
مناطق اصیل ما افراد بومی محل را ترک کردند افغان‌ها جای آن‌ها را
گرفتند درنتیجه بافت فرهنگی ما تغییر پیداکرده است، ما به افغان‌ها
احترام می‌گذاریم اما حضور آن‌ها بافت تاریخی و فرهنگی ما را به هم
زده است، این بستر توسط ما ایجادشده بنابراین باید آن را حل کنیم.