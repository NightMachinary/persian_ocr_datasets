30606
از ناحیه برخی روش‌های مخرب معمولاً متوجه بازارهای دیگر است،
نباید متوجه بازار سرمایه و سهامداران آن به خصوص مالکان سهام
عدالت باشد. لذا به همه مسئولان مرتبط تأکید می‌کنم مراقبت لازم را از
این بازار به عمل آورند.
رئیس جمهور اضافه کرد: سامانه‌ای که برای اطلاع‌رسانی مستقیم
مردم از تحولات و اتفاقات مرتبط با سهام عدالت راه‌اندازی شده
است، می‌تواند در عین پاسخگویی به ابهامات و سوالات، هم برای
سهامداران و هم برای مدیران شرکت‌های سرمایه‌گذاری اصلی
اعتمادآفرین باشد.
روحانی با بیان اینکه در واگذاری اختیار سهام عدالت به مالکان آن، به
صراحت به مردم اعلام کرده‌ایم که دولت از این به بعد صاحب اختیار
ثروت و سهام آن نیست، اظهار داشت: به مردم اعلام شده است که از این
پس برای مدیریت دارایی خود در زمینه سهام عدالت مالک و کاملاً
صاحب اختیارند و خود می‌توانند در مورد نحوه استفاده از حق
مالکانه تصمیم بگیرند، البته توصیه دولت این است که دارندگان،
سهام خود را نفروشند و از منافع بلندمدت آن بهره‌مند شوند.
روحانی با تأکید بر ضرورت تقویت و تعمیق بازار سرمایه از وزارت
امور اقتصادی و دارایی و شورای عالی بورس خواست برای
راه‌اندازی بورس املاک تلاش و سرعت عمل داشته باشند.