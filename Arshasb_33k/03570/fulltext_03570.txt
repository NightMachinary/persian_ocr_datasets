3570
موسوی با بیان این که وزارت امور خارجه همچنان به تلاش‌های
دیپلماتیک و حقوقی برای احقاق حق این دانشجویان ادامه خواهد داد،
خاطرنشان کرد: همچنین پیگیری موضوع در دستور کار
وزارتخانه‌های بهداشت، درمان و آموزش پزشکی و علوم، تحقیقات
و فن‌آوری که در تسهیل اعزام دانشجویان به مجارستان اقدامات
بسیار ارزشمندی را انجام داده اند، قرار دارد.
اظهار تاسف پامپئو از بازداشت میلیونر هنگ‌کنگی/ تیک‌تاک تهدید
امنیت ملی آمریکاست 
به گزارش ایسنا، به نقل از خبرگزاری رویترز، جیمی لای، میلیونر و
ناشر برجسته هنگ‌کنگی، عالی‌رتبه‌ترین فردی است که روز دوشنبه
توسط پلیس هنگ‌کنگ و تحت قانون امنیت ملی این دولت‌شهر به اتهام
تبانی با نیروهای خارجی بازداشت شده‌ است.
لای 71 ساله، مالک روزنامه مشهور اپل دیلی، یکی از حامیان برجسته
جنبش حامی دموکراسی در هنگ‌کنگ و یکی از منتقدان صریح
حکومت چین است.
مایک پامپئو، وزیر امور خارجه آمریکا در توییتی نوشت: این اقدام
بیش از پیش ثابت می‌کند که حزب کمونیست چین آزادی‌های
هنگ‌کنگ را سرکوب کرده و مردم این دولت‌شهر را از حقوق‌شان
محروم کرده است.