12655
لایحه شفافیت، تعارض منافع و ارتقا سلامت نظام اداری برای مبارزه با
مفاسد اقتصادی به مجلس شورای اسلامی فرستاده است که امیدوارم با
پیگیری‌های سازمان امور اداری و استخدامی این لوایح، به زودی در
مجلس جدید مورد بررسی و تصویب قرار گیرد.
جهانگیری ایجاد میز خدمت در همه دستگاه‌های اجرایی را اقدامی
مناسب در جهت افزایش رضایتمندی و اصلاح نظام اداری کشور
برشمرد و گفت: اینکه در همه دستگاه‌ها میز خدمت مستقر باشد و مراجعان
با راهنمایی مسئول میز خدمت در طبقات مختلف ادارات سرگردان
نشوند اقدامی مناسب است که باید در همه دستگاه‌ها اجرایی شود.
وی در ادامه پایین بودن بهره وری را یکی از اصلی ترین مسایل و
مشکلات کشور دانست و گفت: با گذشت بیش از چهل سال از پیروزی
انقلاب اسلامی میزان بهره وری در استفاده از نیروی انسانی و
سرمایه‌های مادی کشور پایین است و این در حالیست که برنامه سوم
توسعه قرار بوده 33 درصد از رشد اقتصادی سالانه از افزایش بهره وری
باشد اما تقریباً در اکثر برنامه ها این اتفاق محقق نشده است.
معاون اول رئیس جمهوری افزود: قطعاً سازمان ملی بهره وری
نمی‌تواند به تنهایی در کسب این میزان از رشد اقتصادی تأثیرگذار
باشد بلکه هر مجموعه‌ای که در تولید ناخالص داخلی کشور نقش دارد
باید در ارتقای بهره‌وری تلاش کند. ما نیازمند جهت گیری‌های