14662
کیلومتر به شبکه اصلی آبیاری منتقل می‌شود.
دزدی از خانه پائولو روسی در جریان مراسم خاکسپاری‌اش
به گزارش ایسنا و به نقل از آس، خبر شرم‌آوری درد مرگ پائولو روسی را
بیش‌تر کرد. در روز خاکسپاری، در حالی که ایتالیا به خاطر از دست
دادن یکی از محبوب‌ترین قهرمانانش می‌گریست، چند سارق وارد
خانه، مهاجم بازنشسته در توسکانا شدند. فدریکا کاپلتی، همسر
روسی پس از بازگشت از مراسم متوجه دزدی از خانه‌اش شد. یکی از
ساعت‌های پائولو، 100 یورو پول نقد و اشیا دیگر به سرقت رفته بود.
دزدان از طریق پنجره وارد خانه ستاره پیشین تیم ملی فوتبال ایتالیا
شدند.
مراسم خاکسپاری که در ویچنزا برگزار شد به صورت زنده از
تلویزیون پخش می‌شد. هم تیمی‌های پیشیین روسی در جام جهانی
1982، مارکو تاردلی، جان‌کارلو آنتونینی، آنتونیو کابریتی و
فولویو کولوواتی در حالی تابوت را حمل می‌کردند که صدای
هزاران نفر از بیرون کلیسا شنیده می‌شد که قهرمان‌شان را صدا
می‌کردند.
در میان 250 میهمان دعوت شده چهره‌های برجسته ایتالیا همچون
روبرتو باجو، برونو کونتی و روبرتو بتگا حضور داشتند.
روسی پنج‌شنبه به دلیل بیماری در 64 سالگی درگذشت.