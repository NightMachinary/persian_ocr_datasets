16791
وزارت خارجه روسیه گفت: کشورهای غربی در نشست اخیر شورای
اجرایی سازمان منع تسلیحات شیمیایی برای تصویب گزارش
نخست تیم تحقیقات و حقیقت یاب مربوط به حوادث منطقه اللطامنه در
استان حماه در ماه مارس 2017 که ارتش سوریه را به استفاده از سلاح
شیمیایی متهم می‌کند، تلاش زیادی کرد. روسیه بارها با استناد به
حقایق گسترده به این سازمان توضیح داده است که این گزارش به لحاظ
سیاسی جانبدارانه و مغرضانه، از حیث حقیقت نادرست و به لحاظ حرفه
ای و فنی ضعیف است.
وی تاکید کرد: تیم تحقیقاتی که با ابتکار عمل آمریکا تشکیل شده،
هیئتی غیر قانونی است که کشورهای غربی بر آن تسلط دارند و نماینده
یک پروژه ژئوپلیتیک با هدف تضعیف مواضع دولت سوریه است.
زاخارووا ادامه داد: این رویکرد زیان آور و پلید موجب ناراحتی و
نارضایتی می شود. روسیه با همکاری با گروه بزرگی از اعضای مسوول
در جامعه بین الملل بیانیه‌ای را صادر و نسبت به سیاسی کاری عملکرد
سازمان منع تسلیحات شیمیایی هشدار داده است.
وی در پایان گفت: نباید این سازمان در گرو کشورهایی باشد که
دستورکارهای مغرضانه و تنگ نظرانه خود را تحمیل می کنند. در
صورتی که سازمان به اقدامات این کشورها پایان ندهد، شکست
خواهد خورد.