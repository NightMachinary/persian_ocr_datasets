14187
فضاهای ورزشی را بدنبال داشته و این مسئله باعث شده تا ورزشکاران
پارادومیدانی هم به مانند ورزشکاران دیگر رشته های ورزشی
تمرینات منسجمی نداشته باشند.
این ملی پوش پارادوومیدانی تاکید کرد: باتوجه به اینکه بسیاری از
پیست‌های دوومیدانی در یکی دو هفته اخیر بازگشایی شده‌اند و زمان
کمی تا برگزاری این مسابقات داریم، امکان اینکه بتوانیم دوباره به
سطح آمادگی بالایی برای مسابقات برسیم وجود ندارد و همین
موضوع اعتراض بسیاری از ملی پوشان را در پی داشته است.
وی عنوان کرد: از آخرین باری که در یک مسابقه رسمی حضور داشته‌ام
و با کفش های میخی روی تارتان دویده‌ام، ماه ها می‌گذرد و در این
مدت در یک شرایط غیراستاندارد و روی آسفالت و جاده‌های خاکی با
استرس و ترس از مبتلا شدن به کرونا تمرین کرده‌ام. در این شرایط
طبیعی است در مدت یک ماه نشود معجزه ای کرد و برای مسابقات به سطح
آمادگی مطلوبی رسید.
این دونده 100 متر معلولین در خصوص سطح آمادگی فعلی‌اش هم
گفت: برای اینکه بتوانم در مسابقات پیش رو کسب سهمیه کنم، باید
حداقل رکورد 11:95 ثانیه را ثبت کنم، البته اخیرا در رکوردگیری
که هیات استان انجام داد، رکوردی نزدیک به همین زمان را توانستم
ثبت کنم.