5190
مشغول آماده‌سازی نمایش‌هایشان بودند، مبلغی از این بودجه را
دریافت می‌کنند که این هم عملی نشد و دلخوشی بیهوده‌ای بود. تازه ما
جزو خوش شانس‌ها بودیم که به دلیل شرکت در جشنواره، کمک
هزینه‌ای دریافت کردیم که بعید است حتی کفاف هزینه پذیرایی از
اعضای گروه را بدهد. حال هزینه ساخت دکور سنگین‌مان، بماند.
این مدرس تئاتر با ابراز تاسف از وضعیت دشوار گروه‌های نمایشی
افزود: اخیرا هم اعلام کرده‌اند هر گروهی که اجرایش را ادامه بدهد،
نیمی از کمک هزینه‌اش را می‌گیرد که به جایی نمی‌رسد و کل مبلغ آن
نیمی از دستمزد یکی از اعضای گروه هم نیست!
همت با اشاره به دیگر مورد مندرج در پروتکل بهداشتی تئاتر مبنی بر
اینکه نیمی از ظرفیت سالن باید خالی بماند، افزود: هیچ معلوم نیست
تکلیف این صندلی‌های خالی چه می‌شود. اجرا با این وضعیت، توجیه
اقتصادی ندارد آن هم در سالنی مانند قشقایی با 90 و اندی صندلی که در
شرایط فعلی، حدود 45 نفر را می‌تواند میزبانی کند.
بازیگر نمایش «تهرن» و «پرتره مرد ریخته» افزود: بیشتر مردم جامعه
درگیر بیکاری شده‌اند و تاکنون دولت از هر گونه کمکی برای جبران
این وضعیت امتناع کرده است. بار روی دوش مردم بیشتر هم شده یا
مجبورند برای امرارمعاش، خود را در معرض بیماری قرار دهند یا
بسوزند و بسازند. حالا هم که مواجه با موج فزاینده این ویروس