20635
عملکرد شرکتی که 50 میلیارد گرفته بیاورید/ فضای هنری را تخریب
کردید
به گزارش ایسنا به نقل از قوه قضاییه، در ابتدای این جلسه قاضی مسعودی
مقام گفت: از متهم امامی خواست به ادامه دفاعیات خود در مورد شرکت
روشه بپردازد.
متهم امامی در جایگاه قرار گرفت و گفت: ممنونم از شما که اجازه دادید
در دادگاه تیم رسانه ای من هم داخل بیایند، من از رسانه هایی که در جلسه
قبل بودند مخصوصا خبرگزاری میزان که صدای ما را و مطالب و اخبار
را منصفانه انعکاس دادند واقعا ممنونم و تشکر می کنم.
وی تاکید کرد گره‌های این پرونده فقط با گوش دادن بدون پیش فرض
حل می‌شود امید است روالی که شما در پیش گرفتید تا آخر دادگاه ادامه
یابد.
وی ادامه داد: با توجه به اینکه مدارکم در دستم نیست جلسه بعدی در مورد
شرکت‌ها توضیح خواهم داد.
در ادامه وکیل متهم امامی در جایگاه قرار گرفت و گفت: ادله اثباتی باید
به رویت برسد وی ادامه داد: شرکت سون گردش مالی داشته است چرا
نماینده دادستان این را اعلام نمی‌کند.
قاضی به او گفت در این زمینه به راحتی می‌توانید گردش مالی شرکت را
ارایه دهید.