1591
اجباری به حضور دانش‌آموزان در مدارس وجود ندارد
هوشنگ بازوند در جلسه امروز (20 شهریور) شورای اداری استان، با
اشاره به بازگشایی مدارس در شرایط شیوع کرونا، گفت: بازهم تاکید
می کنیم، هیچ اجباری برای حضور دانش آموزان در مدارس وجود
ندارد و آنهایی که تمایل دارند بصورت حضوری و در غیراینصورت
با توجه به بستر و فضای مجازی ایجاد شده از طریق شبکه شاد آموزش‌ها
را دنبال کنند.
وی افزود: معلمان باید سلامت دانش آموزان را در اولویت قرار داده و
نسبت به اجرای پروتکل های بهداشتی سرکلاس های درس حساسیت
داشته باشند و در مجموع اداره کل آموزش و پرورش استان باید به گونه
ای عمل کند که والدین نگرانی در خصوص سلامت فرزندانشان
نداشته باشند.
هنوز از وضعیت اجرای پروتکل های بهداشتی در اتوبوسرانی و
تاکسیرانی گلایه مندیم
استاندار کرمانشاه با انتقاد از وضعیت رعایت پروتکل های بهداشتی
در تاکسیرانی و اتوبوسرانی کرمانشاه گفت: مسئولیت این وضعیت با
شهرداری کرمانشاه است و باید نظارت ها و برخوردها در این زمینه
تشدید شود، چرا که بحث سلامت مردم در میان است و همچنان از
وضعیت موجود در تاکسیرانی و اتوبوسرانی گلایه مندیم.