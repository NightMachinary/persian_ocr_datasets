1162
به گزارش ایسنا، روزنامه شهروند نوشت: «بنا داشت نان بپزد. روز اول،
دوم، سوم و دست‌ آخر شجریان تا روز دهم نانی پخت که زیر دندان
پیرنیاکان مزه کرد. «داریوش بیا این نان را امتحان کن!» خاطره از
سال‌هایی است که محمدرضا شجریان در شهرک غرب خانه داشت.
داریوش پیرنیاکان هر روز عصر به خانه‌اش می‌رفت تا با هم کارهای
جدید را تمرین کنند. صحبت از این است که شجریان چطور به به قله
آواز رسید؟ داریوش پیرنیاکان که خود از موزیسین‌های نسل
طلایی موسیقی ایران است، بارها گفته که شجریان قله تکرارنشدنی
آواز ایرانی است و بابت این تحسین مورد انتقاد‌هایی هم قرار گرفته. او
عوامل زیادی را در رسیدن رفیق 40‌ساله‌اش به اوج آواز موثر دانسته
اما در عین حال معتقد است که از همه مهم‌تر، روحیه «جست‌وجوگر»
شجریان بوده است: «هیچ‌وقت و در هیچ رده‌ای از یادگرفتن و
آموختن درباره چیزی که به آن علاقه داشت، دست برنداشت. از نظر من
تا 200‌ سال دیگر هم شاید کسی چون او در موسیقی و آواز ایران پیدا
نشود.»
بزرگان و هنرمندان دیگر هم بارها درباره شجریان صحبت کرده‌اند.
کامبیز روشن روان او را حافظ موسیقی ایران دانسته و استاد شفیعی
کدکنی هم همین نظر را دارد. حسین علیزاده می‌گوید که شجریان
سرمایه ملی و جهانی است و حسام‌الدین سراج معتقد است که او را میراث