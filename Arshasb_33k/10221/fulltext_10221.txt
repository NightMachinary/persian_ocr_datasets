10221
خوبی پر کند. با تمام این اوصاف میزبان اردوی تیم ملی و مسابقات
کوراش بوده‌ایم و در همین حین سالن ووشو را نیز افتتاح کرده‌ایم.
مدیر کل ورزش و جوانان خراسان رضوی تصریح کرد: با صحبتی که
با سپاه داشتیم قرار بر این شده است که سالن‌های ساخته شده و در حال
ساخت این نهاد به علت اینکه به امکانات خاصی مجهز نیستند را در اختیار
بگیریم تا بتوانیم آن‌ها را برای استفاده هیات‌های ورزشی مانند
کوراش، ووشو، جودو، تکواندو و ... آماده کنیم.
فتاحی افزود: در حال حاضر آمادگی داریم که در پروسه‌ای، چند سالن
در مرکز استان و در شهرستان‌ها در اختیار هیات‌ها قرار دهیم و این کار
مشروط بر این است که فدراسیون در تجهیز کردن سالن‌ها به ما کمک
کند.
وی ادامه داد: اگر فدراسیون و هیات ووشو برای تجهیز کردن سالن‌ها
اعلام آمادگی کنند ما می‌توانیم به همان میزان از سپاه سالن‌هایی را
تحویل گرفته و در اختیار آنان قرار دهیم. با این کار زمان‌هایی که
ووشو فعالیتی در سالن ندارد، می‌توانیم قراردادی با دیگر ورزش‌ها
برای استفاده از سالن‌ها ببندیم که این خود درآمدی ثابت ایجاد
می‌کند؛ در همین راستا هم‌چنین تعداد ورزشکاران علاقه‌مند به چنین
رشته‌هایی نیز افزایش پیدا می‌کند که این خود گامی جدید و رو به جلو
محسوب می‌شود.