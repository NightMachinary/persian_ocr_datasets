9940
برای شهرهای زیر 200 هزار نفر جمعیت با وضعیت قرمز و نارنجی وجود
ندارد ، اما به دلیل بالا بودن آمار تردد بین شهری در مازندران این
محدودیت یلدایی اعمال خواهد شد.
حسن نژاد افزود: مازندران بالاترین تردد خودروهای بین شهری را
در بین استان های کشور دارد و ساده انگاری در اجرای محدودیت ها
سطح آلودگی به ویروس کرونا را در داخل استان افزایش خواهد داد.
وی نزدیکی روستاها به شهرها در مازندران را هم دلیل اصلی بالا بودن
تردد درون شهری دانست و ادامه داد : اگر چه تردد درون و بین شهری در
استان با اجرای محدودیت های کرونایی از اول آذرماه تاکنون
حدود 40 درصد کاهش یافت ، ولی همچنان آمار ترددها بالا است.
معاون سیاسی ، امنیتی و اجتماعی استاندار مازندران گفت : رسانه ها با
همکاری دستگاه های نظارتی به خصوص سازمان صنعت ، معدن و
تجارت باید اطلاع رسانی دقیقی نسبت به تشدید محدودیت های
کرونایی به شهروندان داشته باشند تا پس از اجرا مشکلاتی برای
شهروندان ایجاد نشود.
وی اضافه کرد: تمامی دستگاه های نظارتی در شهرستان ها با همکاری
فرمانداران موظفند تا محدودیت های کرونایی شب یلدا را به درستی
اجرا کنند و با متخلفان سلامت نیز به شدت برخورد خواهد شد.
حسن نژاد هدف اصلی از تشدید محدودیت های کرونایی شب یلدا را