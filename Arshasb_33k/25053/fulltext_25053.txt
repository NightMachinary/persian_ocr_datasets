25053
وی افزود: موفقیت های فرهنگی کشور در حوزه های مختلف آن هم در
شرایطی که کشور مورد تهاجم فرهنگی شدید دشمن قرار دارد، به
نوعی یک اعجاز است و همان طور که مقام معظم رهبری در سخنان خود
فرموده اند، اگرچه هنوز خرمشهرهای بسیاری پیش روست، اما
دشمنان هرگز نمی پذیرند که جمهوری اسلامی در این نبرد فرهنگی به
موفقیت دست یافته است و نقشه شومشان را ناتمام باقی گذاشته است که
این تنها ناشی از عدم تحلیل درست ذهن این افراد و ناتوانی آنها در بررسی
وقایع است.
قمی با بیان اینکه دشمن در اوایل دهه هفتاد سعی داشت با اقدامات خود
ریشه فرهنگی این کشور را بزند، گفت: خوشبختانه اقدامات دشمن در
آن زمان به جایی نرسید و همان زمان جوانانی در کشور سر برآوردند
که امروزهحماسه های شجاعانه بی بدیلی را در سراسر عالم رقم بزنند.
دستگاه تحلیلی دشمن نمی تواند این موفقیت ها را تشخیص دهد و این
موفقیت های شایسته ایران را در حوزه فرهنگی نمی تواند هضم کند.
رئیس سازمان تبلیغات اسلامی کشور تاکید کرد: هیچ یک از ما اجازه
نداریم صدماتی را که در نبرد فرهنگی با دشمن دیده ایم نادیده بگیریم و
از اشکالاتی که در این حوزه داشته ایم چشم پوشی کنیم. اهالی فرهنگ و
هنر بیش از همه باید به خودشان سخت بگیرند و شرایطی که مبارزه
فرهنگی پیچیده شده است، با اراده های قوی خود و با اصول صحیح در