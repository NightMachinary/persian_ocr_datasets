13941
فصل یک رویارویی دیگر داشته باشند اما فوتبال همیشه شگفتی‌های
خاص خودش را دارد. این داربی که در یکی از روزهای چهارم یا پنجم
شهریورماه برگزار خواهد شد، یکی از عجیب‌ترین شهرآوردهای
تاریخ فوتبال ایران خواهد بود؛ چرا که در ورزشگاه کاملا خالی از
تماشاگر آزادی برگزار می‌شود. بعد از دیدار برگشت دو تیم در لیگ
آزادگان سال 73 که در بندرعباس و بدون حضور تماشاگران برگزار
شد، این دومین تقابل خاموش سرخابی‌ها خواهد بود. پرسپولیس و
استقلال پیش از این سه بار در مسابقات جام‌حذفی رودرروی هم قرار
گرفته‌اند. اولین بار سال 67 پرسپولیس در ضربات پنالتی بر حریف
سنتی‌اش غلبه کرد، دومین بازی را هم پرسپولیس در فینال جام‌ حذفی
سال 78 با نتیجه 2 بر یک برد اما در سومین بازی، شاگردان پرویز مظلومی
در پاییز 90 با سه گل در وقت‌های اضافی پرسپولیس را شکست دادند.
حالا نوبت تقابل چهارم است و باید دید این بار مصاف دو قطب فوتبال
ایران با چه نتیجه‌ای به پایان می‌رسد.
جالب اینجاست که تقابل همیشه پرخبر پرسپولیس و استقلال، دیروز
بلافاصله با اولین حواشی همراه شد. تنها پنج دقیقه بعد از قرعه‌کشی،
افشین پیروانی، سرپرست پرسپولیس ابراز امیدواری کرد «اتفاقات
هفته‌های اخیر تکرار نشود.» اشاره پیروانی به چند پنالتی
بحث‌برانگیزی است که این اواخر به سود استقلال اعلام شده؛ در نقطه