14567
بهبودی 80 درصد بیماران با مصرف مسکن و استراحت در منزل
میرزائی با یادآوری اینکه تاکنون هیچ دارویی به‌عنوان داروی
قطعی برای درمان کووید 19 اعلام‌ نشده است، تأکید
کرد:بیشترداروهایی که استفاده می‌کنیم بیشتر جنبه کمک‌کننده
دارد، درعین‌حال که در اغلب موارد نیاز به مصرف داروی خاصی
نیست و بیش از 80 درصد موارد بیماران با مصرف مسکن‌ها و استراحت
در منزل بهبود می‌یابند.
فوق تخصص بیماری‌های نقص سیستم ایمنی و سرطان، مصرف
مایعات زیاد در دوران استراحت در منزل را به بیماران توصیه و تأکید
کرد: به افراد توصیه می‌کنیم در موارد خفیف بیماری وقتی تب بالا و
تنگی نفس ندارند؛ به بیمارستان‌ها و مراکز درمانی مراجعه نکنند و در
خانه بمانند؛ چراکه با آمدن این افراد به سطح شهر ممکن است افراد
دیگری نیز آلوده شوند، بنابراین بهتر است این دسته از افراد در منزل
بمانند و خود را قرنطینه کنند.
توصیه‌هایی برای مراقبت از بیماران در منزل
وی درباره توصیه‌های بهداشتی برای مراقبت از بیماران در منزل نیز،
گفت: فرد بیمار باید خود را در اتاقی با در بسته و پنجره‌های باز قرنطینه
کند. رفت‌وآمد به اتاق بیمار در حد آوردن مواد غذایی و خروج بیمار
از اتاق برای استفاده از سرویس بهداشتی و حمام باشد.