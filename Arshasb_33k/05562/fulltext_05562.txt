5562
اینها نیست، لااقل این روزها نیست. مرگ می‌تواند در ایران کرونا
زده مترادف ترس باشد، می‌تواند مجسمه غم باشد، می‌تواند انگ
باشد، چماق باشد. قطعه 326 بهشت زهرا(س) برهوت است،
بی‌درخت، ‌بی‌سایه،‌ با ردیف هولناک قبرهای آماده و بلوک‌های
سیمانی که کامیون کامیون خالی‌شان می‌کنند و روی گورها
می‌چینند و بعد فرغون فرغون رویش خاک می‌ریزند، خاک نرم، خاکی
که انگار الکش کرده‌اند، که با هر خرده نسیمی بلند می‌شود و می‌نشیند
روی لباس‌های مشکی عزا. دختر هیکلی است ولی از غم مرگ پدر
می‌لرزد، جیغش پشت ماسک خفه می‌شود و لبه‌های ماسک قطرات
اشکش را می‌چیند. ماسک کنار می‌رود و او چند قطره‌ای آب می‌نوشد تا
جیغ بعدی و ادامه بی‌تابی‌اش در آغوش مردی محرم،‌ مهار شود. سر
خاک شلوغ است و اقوام بالای گور شلوغ کرده‌اند. مداح دارد ترکی
می‌خواند و گریه می‌گیرد. ماسک مداح سریده است زیر چانه ولی
صاحبان عزا ماسک را دو دستی چسبیده‌اند؛‌ همه با ماسک ولی شانه به شانه
هم، نزدیک و بی فاصله.
انگ کرونا
«میتی» را آورده‌اند و قوم و خویشش مثل ستاره‌های دنباله دار عقبش
راه افتاده‌اند. همه ماسک زده‌اند، همه گویا ترسیده‌اند، می‌گویند
قربانیان کرونا را اینجا دفن می‌کنند و زنی که میتش روی برانکارد و