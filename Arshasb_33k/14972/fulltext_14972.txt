14972
ولی در هر حال واقعیت این است که بررسی‌های ما حاکی از آن بود که در
دانشگاه اردکان از نظر فنی (وضعیت سرورها و پهنای باند) این شرایط
را دارا هستیم و لذا به همین دلیل این امکان به سامانه اضافه شد.
دکتر فتح‌زاده ادامه داد: ضمن تأکید بر آن که بستر دانشگاه بر پایه اعتماد
به دانشجویان استوار شده، یادآوری می‌کنیم احراز هویت،مسئله
مرسومی در ثبت و بررسی فرآیندهای مبتنی بر بسترهای الکترونیکی
است و در واقع خواسته غیرمنطقی و توهین‌آمیزی محسوب
نمی‌شود.
معاون آموزشی پژوهشی دانشگاه اردکان در پاسخ به سوال برخی
دانشجویان که ادعای اعلام دیرهنگام تغییر در شیوه برگزاری
آزمون این مرکز آموزشی را داشتند نیز گفت: البته دانشجویان عزیز
بدانند تغییر در شیوه برگزاری امتحان تعریف خاص خود را دارد به این
مفهوم که مثلاً یک امتحان تستی بخواهد به صورت تشریحی یا یک
امتحان جزوه‌باز بخواهد به صورت جزوه بسته برگزار شود که لزوماً
مستلزم اعلام به موقع و زودهنگام در انجام آن است اما دانشگاه در شیوه‌
برگزاری امتحانات هیچ تغییری ایجاد نکرده و فقط و فقط افزونه‌
شناسایی چهره به سامانه اضافه شده است که این امر قبلاً نیز در
آزمون‌های حضوری به صورت فیزیکی (لیست حضور و غیاب) و
درج امضا توسط شخص دانشجو صورت می‌گرفت.