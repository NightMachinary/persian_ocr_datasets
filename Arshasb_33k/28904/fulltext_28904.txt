28904
حضور و اثرگذاری مردم در کلیه حوزه‌ها و سطوح اجرایی و مدیریتی
جامعه، یکی از مهم‌ترین شاخص‌های توسعه پایدار و متوازن
کشورها محسوب می‌شود. استفاده از ظرفیت‌های علمی و تجربی
آحاد جامعه، دخالت دادن مردم در تعیین جهت‌گیری ساختارهای
مدیریتی و همچنین تقویت انسجام و هم‌افزایی اجتماعی از ثمرات
مطلوب نقش‌آفرینی تشکل‌های اجتماعی است که از جمله
موفق‌ترین سازوکارها برای استفاده بهینه از ظرفیت کنش‌گران
اجتماعی برای حصول به خیر اجتماعی به شمار می‌رود.
سازمان‌های مردم‌نهاد، مجموعه تشکل‌های خودجوش مدنی و
مردمی هستند که چارچوبی منسجم برای ادغام ایده‌ها و افکار و
عملکرد کنش‌گران اجتماعی پدید می‌آورند و با تجمیع و بارش
افکار و اراده‌های کنش‌گران متعهد و مسئولیت‌پذیر، گام‌های
موثری برای رفع معضلات اجتماعی برمی‌دارند.
این تشکل‌ها با تکیه بر سرمایه برآمده از اعتماد و عزم مشترک، حلقه
مستحکمی جهت تعامل دولت با جامعه مدنی به وجود آورده و شور و
نشاط و انگیزه مضاعفی برای حرکت رو به رشد و توسعه پایدار میهن
اسلامی می‌آفرینند.
در این مقطع همزمان با شیوع ویروس منحوس کرونا و مشکلات و
تنگناهای متعددی که این بیماری برای زندگی و معیشت و کسب‌وکار