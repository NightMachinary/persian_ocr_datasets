19909
اهداف تعیین شده را محقق کند.
طرح جامع تامین آب شرب استان اردبیل تدوین و مصوب شده است
عباس جنگی مرنی در نشست مشترک با اعضای شورای عالی استان
اردبیل، اظهار کرد: شان و جایگاه اجتماعی منتخبان مردم استان در
شوراهای اسلامی شهرستان ها و شورای عالی استان از اهمیت ویژه ای
برخوردار است و شرکت آب منطقه ای اردبیل آمادگی دارد برای تعامل
بیشتر و همفکری لازم هر 6 ماه یکبار نشست مشورتی را در راستای
بررسی مسائل و حل مشکلات شهرستانهای مختلف استان و
همکاری‌های دوجانبه برگزار کند تا با استفاده از ظرفیت شوراهای
اسلامی شهرستانها، بسیاری از چالشهای حوزه آب رفع شود.
جنگی مرنی با اشاره به ضرورت فرهنگسازی در مصرف آب و توجه به
الزامات توسعه پایدار با رویکرد تعدیل نمودن مسائل مربوط آب و
حفظ و صیانت از منابع آب سطحی و زیرزمینی خاطرنشان کرد: با پرهیز
از اقدامات مقطعی، ضرورت دارد مردم را نسبت به اقدامات خوب و
اثربخش وزارت نیرو و شرکت آب منطقه ای اردبیل و برنامه های حوزه
آب در استان اردبیل بیشتر آشنا کنیم تا با تکیه بر گفتمان فرهنگی و
شفافیت و صداقت و فعالیت شبانه روزی پرسنل خدوم صنعت آب در
این حوزه بتوان، کارها و برنامه های آتی مدیریت پایدار منابع آب
در استان را به شکل مطلوب به پیش برد.