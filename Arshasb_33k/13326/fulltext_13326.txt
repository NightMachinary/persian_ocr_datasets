13326
خارجی‌ها فدای مدیران بی‌مسئولیت سرخابی می‌شوند
به گزارش ایسنا، چند روزی است که با تصمیم وزارت ورزش و جوانان
استفاده از مربی و بازیکن خارجی برای استقلال و پرسپولیس ممنوع
شده است و تا اطلاع ثانوی سرخابی‌ها تنها می‌توانند قرارداد
خارجی‌های فعلی خود را تمدید کنند و خبری از بازیکن و مربی
خارجی جدید نیست. تصمیمی که به دلیل بدهی‌های فراوان
سرخابی‌ها به بازیکنان و مربیان خارجی گرفته شد که البته این تصمیم
باعث می‌شود صورت مسئله و مشکل اصلی به چشم نیاید.
مدیران بی‌مسئولیت پشت میز ریاست سرخابی‌ها
ثبات، واژه‌ای ناآشنا با مدیریت 2 باشگاه مطرح پایتخت یعنی استقلال
و پرسپولیس است. در سال‌های اخیر رفت و آمدهای زیادی در
ساختمان مدیریت 2 باشگاه وجود داشته است و هر مدیری تا صندلی
ریاستش گرم نشده، جای خود را به نفر بعدی داده است. اتفاقی که به نظر
اپیدمی شده و انگار هر کسی می‌داند اگر مدیرعامل استقلال یا
پرسپولیس شود، عمر مدیریتش به یک سال هم قد نمی‌دهد و باید جایش
را به نفر بعدی بدهد.
به زعم بسیاری از کارشناسان این اتفاق سبب شده تا هر مدیری که روی
کار می‌آید به فکر منافع شخصی‌اش باشد و کاری به عاقبت این 2 باشگاه
پرطرفدار نداشته باشد.