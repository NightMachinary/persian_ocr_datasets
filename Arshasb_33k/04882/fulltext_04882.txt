4882
انتظامی دارند در همین شرایط نیز کارها به خوبی دنبال شده است.
اشتری ادامه داد: در طرح همدلی و کمک مومنانه، 70 هزار بسته معیشتی
به واسطه کمک کارکنان نیروی انتظامی تهیه کردیم که ارزش هریک از
این سبدها بین 350 تا 500 هزار تومان بوده است.
وی بیان کرد: خدمات سردار شجاع در پنج سال گذشته، باعث ایجاد
کارهای زیربنایی و زیرساختی بسیاری در استان در ارزیابی‌ها جز
استان‌های خوب تلقی می‌شده‌اند.
اشتری با بیان اینکه اکنون از سردار شجاع در فرماندهی مرزبانی
خراسان رضوی استفاده خواهد شد، خاطرنشان کرد: در جایگزینی
فرمانده انتظامی استان نیز به دنبال فردی که شایستگی لازم را داشته باشد
بودیم و سرهنگ فرشید را شناسایی و به عنوان فرمانده انتظامی این
استان معرفی می‌کنیم.
امنیت شبکه اطلاعات ملی، وضعیت مطلوبی ندارد
سهیل تقوی در گفت‌وگو با ایسنا، در خصوص وارداتی‌ بودن اینترنت
در کشور اظهار کرد: اینترنت، سرویسی‌ است که از ابتدا در کشور ما به‌
صورت وارداتی شکل گرفت و متاسفانه از گذشته تفکری در جامعه ما به
راه افتاد که این سرویس باید از خارج از کشور خریداری شود، در
حالی‌ که در بسیاری از کشورها، خود آن کشور باید سرویس‌ها و
خدمات داخلی کشور را بر بستری شکل دهد.