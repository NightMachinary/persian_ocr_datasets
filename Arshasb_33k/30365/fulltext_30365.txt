30365
است.
شیشه فروش با اشاره به ادامه فعالیت سامانه بارشی در مناطق شمال، شمال
غربی و مرکزی تا روز یکشنبه هفته آینده، گفت: رگبارهای بهاری
گاهی طی 20دقیقه بارش منجر به روان آب ها و سیلاب می شود.
وی ادامه داد: براین اساس ستادهای مدیریت بحران در سطح استان را
فعال کرده ایم و طی یک سال گذشته اقدامات خوبی ازجمله بازدید و
ارزیابی وضعیت رودخانه ها، ساماندهی 140 کیلومتر مسیر
رودخانه ها و لایه روبی و کنترل فرسایش رودخانه ها، شناسایی سازه
های پرخطر در مسیر رودخانه ها و اجرای طرح های مختلف، تشکیل
ستادهای مدیریت سیل در همه شهرستان ها، انجام مطالعات تعیین بستر
و حریم در 1900 کیلومتر از مسیر رودخانه ها و ممنوعیت برداشت
مصالح از رودخانه ها انجام شده است.
مدیرکل مدیریت بحران استانداری اصفهان با بیان اینکه ادارات راه و
شهرسازی، شهرداری ها و دهیاری ها موظف شده اند سیل بندها را از نظر
استحکام بررسی و تقویت کنند، افزود: مطالعات پهنه بندی سیلاب در
50 درصد استان انجام شده است، همچنین 60 اکیپ بازدید کننده به
مناطق شهری و روستایی اعزام شده اند تا هرجا مسیر رودخانه بسته شده
بازگشایی کنند، در بیرون شهرها هم شرکت آب منطقه ای موظف شده
اقدامات لازم را انجام داده و گشت و بازرسی داشته باشد.