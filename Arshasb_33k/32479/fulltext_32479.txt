32479
وی گفت: بر خلاف هفته‌های گذشته، اکنون شاهد روند صعودی
تعداد مبتلایان سرپایی شناسایی شده و کاهش بستری ناشی از این
بیماری در کشور (البته به جز استان خوزستان)، هستیم. به طوری که
حداکثر، 25 درصد موارد شناسایی شده، از موارد ارجاعی به
بیمارستان‌ها و بستری بیمارستانی است و مابقی موارد سرپایی و
مواردی هستند که با گسترش بیماریابی و بیماریابی زودهنگام،
شناسایی شده‌اند.
سخنگوی وزارت بهداشت با بیان اینکه موارد بستری ناشی از
کووید19 عموما متوجه استان خوزستان است، گفت: امیدواریم با
مراعات بهداشت فردی و اجتماعی روند کاهشی در این استان را هم در
روزهای آینده شاهد باشیم.