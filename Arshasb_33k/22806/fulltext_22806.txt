22806
او خاطرنشان کرد: نقطه ضعف استقلال در کارهای دفاعی است و فکر
می‌کنم آبی‌ها در کار تیمی مشکل دارند و باید به آن توجه کنند. در
مقابل پرسپولیس هم در خط حمله مشکل دارد و با این وجود باید دید این
نقاط ضعف چه نتیجه‌ای را رقم می‌زند.
بازیکن پیشین استقلال درباره خاطراتش از داربی گفت: همه بازی‌ها
برای من خاطره است و بازی‌های خیلی سنگینی ما در آن موقع تجربه
کردیم. زمان ما حساسیت بیشتر می‌شد چون به ما می‌گفتند مواظب
باشید تماشاگران به هیجان بیش از حد روی نیاورند. در آن زمان تیم
استقلال در اوج بود مقام‌های مختلفی از جمله نایب قهرمانی آسیا را
کسب کرده بود و در آن دوره ما شرایط خیلی خوبی داشتیم.