25347
نشانه‌های مهم برای پیشگیری از خودکشی 
به گزارش ایسنا، دکتر مهدی صمیمی اردستانی به مناسبت روز جهانی
پیشگیری از خودکشی، با اشاره به اینکه بر اساس مطالعات بین المللی
خودکشی به طور قطع نشانه اختلال روانپزشکی است، افزود: این
امکان وجود ندارد که فردی بدون اینکه بیماری داشته باشد
خودکشی کند، این ادعا در هر دو صورت تشخیص یا عدم تشخیص
بیماری قبل از اقدام به خودکشی صادق است.
وی خودکشی را اقدامی درونی دانست و ادامه داد: این تفکر به دنبال
ظهور یک بحران شکل می‌گیرد و به خیال این افراد، خودکشی تنها راه
مقابله با بحران است. در مقابل برخورد منطقی در زمان مواجهه با
مشکلات و سعی در حل مسائل در شرایط نامطلوب از نشانه‌های فردی با
سلامت روانی است که می‌تواند احساسات و عواطف خود را کنترل
کند.
این متخصص اعصاب و روان در خصوص شخصیت افرادی که ممکن
است این انتخاب را داشته باشند، افزود: در صورتی که شدت
واکنش‌های احساسی و عاطفی افراد به دنبال استرس‌ها و هیجانات،
بیش از شرایط معمول باشد و مهارت کافی برای مدیریت استرس در
دسترس نباشد، ریسک اقدام به خودکشی افزایش می‌یابد. این عوامل
در کنار اختلالات زمینه‌ای روانی بیان می‌شود. البته این یک نظریه