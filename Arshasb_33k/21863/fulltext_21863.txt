21863
کنفرانس با وجود مخالفت برخی کشورها و تلاششان برای سیاسی
کاری مساله آوارگان برگزار می‌شود. کشورهایی که در براندازی
دولت دمشق ناکام ماندند، به طرق مختلف مالی و اقتصادی و اتخاذ
محدودیت‌هایی تلاش می‌کنند از ارائه کمک‌ها به آوارگان مانع
شوند اما این شیوه ها غیر انسانی و بی‌تاثیر است.
وی افزود، مخالفت برخی از کشورها و در راس آنها آمریکا با مشارکت
در این کنفرانس نشان دهنده دوگانگی استانداردهایی است که در
قبال سوریه در پیش می‌گیرند و تلاش می‌کنند این کشور را در راستای
منافع کشور خود و منافع ژئوپلیتیک تحت سلطه بگیرند.
وزیر خارجه روسیه این کشورها را به تداوم حمایت از تشکیلات
مخالف دولت سوریه که برخی از آنها تروریستی هستند متهم و مسوول
درد و رنج ملت سوریه عنوان کرد.
لاورنتیف به نمایندگی از لاوروف گفت، کمک به بازگشت آوارگان
سوری ضمن احترام به حاکمیت و تمامیت ارضی سوریه مطابق با
قطعنامه 2254 شورای امنیت مهمترین اقدام برای تضمین ثبات دراز
مدت در سوریه است.
جوزپ بورل، مسوول سیاست خارجی اتحادیه اروپا با صدور بیانیه
ای اعلام کرد، اتحادیه و کشورهای عضو در این کنفرانس حضور
نخواهند داشت زیرا شروط مشارکت اتحادیه برآورده نشده است.