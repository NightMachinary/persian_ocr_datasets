21859
او تصریح کرد: هنوز خیلی زود است که درباره گام‌های روسیه در
صورتیکه موجودیت معاهده استارت جدید متوقف شود بحث
کنیم.
او تاکید کرد: ما برای هر نوع گروه وقایع آماده هستیم و این درست
است و چنانچه این معاهده تمدید نشود گزینه‌های زیادی وجود
دارند. من می‌توانم به شما اطمینان دهم که هدف کلی ما ادامه
گفت‌وگوی راهبردی با آمریکا و همچنین گفت‌وگو در خصوص
تدابیر کنترل تسلیحاتی جدید با در نظر گیری همه فاکتورهای
تاثیرگذار بر ثبات استراتژیک است.
این وزیر امور خارجه روسیه تاکید کرد: مسکو واشنگتن را برای
تمدید این معاهده متقاعد نخواهد کرد.
وی افزود: اگر آنها با قطعیت چنین تمدیدی را منتفی بدانند ما برای
متقاعد کردن آنها تلاش نخواهیم کرد. به همان اندازه‌ای که
آمریکایی‌ها نیاز به تمدید این معاهده دارند ما هم نیاز داریم. هم اکنون
آنها درخواست‌های ما برای تمدید این معاهده برای پنچ یا چند سال
دیگر بدون قید و شرط را همچون نوعی بازی می‌بینند.
همچنین به نوشته اسپوتنیک، لاوروف گفت: مسکو به هر گونه تقابل
احتمالی در نشست بعدی اعضای دائم شورای امنیت سازمان ملل
واکنش نشان خواهد داد.