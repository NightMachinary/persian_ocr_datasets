12641
اظهار داشت: 49 میلیون نفر از مردم ما دارای سهام عدالت هستند که
امروز ارزش شرکت ها و سهام آنها افزایش یافته است. ارزش یک سهم یک
میلیونی متعلق به اقشار بی بضاعت امروز معادل 8 میلیون تومان شده است
و ارزش سهم 500 هزار تومانی سایر سهامداران نیز به 4 میلیون تومان
رسیده است.
جهانگیری افزود: ارزش سهام یک خانواده 4 نفره معادل 32 میلیون
تومان شده است. در این شرایط که اگر برخی طبقات 2 تا 3 میلیون تومان
پول وارد چرخه زندگی آنها شود مشکلاتشان تا حدی مرتفع می شود
باید امکان فروش این دارایی فراهم شود.
معاون اول رییس جمهور افزود: باید راهکاری فراهم شود تا صاحبان
سهام عدالت بتوانند بخشی یا همه دارایی خود را به فروش برسانند.
مطمئن هستم مهمترین نکته در پیام رهبر معظم انقلاب نیز که در روز
پنجشنبه اعلام شد یافتن راهکاری برای کمک به مردم بود.
وی با اشاره به جلسه روز چهارشنبه خود با دستگاه هایی که می توانند به
مردم کمک کنند گفت: ستاد اجرایی فرمان حضرت امام(ره)، بنیاد
مستضعفان، آستان قدس رضوی و سپاه پاسداران و دستگاه های دیگر به
خوبی به صحنه آمدند تا از فشار بر مردم کاسته شود اما به نظر من مهمترین
امکان در این شرایط برای کمک به مردم استفاده از امکان سهام عدالت
است.