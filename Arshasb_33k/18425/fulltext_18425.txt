18425
سپاهان و قلعه‌نویی خیلی زود بهم رسیدند/ فتاحی: هیچ مسئله‌ای پیش
نمی‌آید
به گزارش ایسنا، رضا فتاحی، سرپرست سپاهان درباره برگزاری
مراسم قرعه کشی بیستمین دوره لیگ برتر گفت: به هر حال قرعه‌کشی
مانند هر سال بود و تیم‌ها باید بالاخره با هم بازی کنند و فرقی ندارد با
تیم‌های مختلف در چه هفته‌ای بازی کنیم.
او درباره مصاف تیمش با گل‌گهر سیرجان در هفته نخست اظهار کرد: ما
در هفته اول مهمان تیم گل‌گهر سیرجان هستیم و ان‌شا الله بازی خوبی
شود.
سرپرست سپاهان درباره تقابل تیمش با امیر قلعه‌نویی که فصل گذشته
هدایت این تیم اصفهانی را بر عهده داشت و امکان وجود برخی حواشی
در پیرامون این مسابقه گفت: هیچ مسئله‌ای پیش نمی‌آید. قلعه‌نویی دو
سال برای سپاهان زحمت کشید. همانطور که 10 سال قبل هم دو سال
برای ما کار کرده بود. او مربی قابل احترامی است و آرزو می‌کنیم بازی
خوبی را شاهد باشیم. فوتبال همین است. یک روزی پیش می‌آید که
مربیان و بازیکنان مقابل تیم سابق خود قرار می‌گیرند.
فتاحی درباره افت سپاهان در اواخر لیگ برتر نوزدهم اظهار کرد:
یک‌سری اتفاقات رخ داد که من مهمترین علت آن را کرونا می‌دانم.
سپاهان با هوادارانش زنده است و نبود آن‌ها به ما ضربه زد. آرزو می‌کنم