70
ما با آن روبرو هستیم و مدیریت ضعیف بازاریابی ما را بر آن داشته تا با
برگزاری کلاس‌های دانش‌افزایی در این زمینه به مدیران باشگاه‌ها
کمک کنیم تا این ضعف را رفع کنند. وی نابسامانی باشگاه‌ها و دور
شدن از نگاه حرفه‌ای را یادآور شد و بیان کرد: عدم بهره‌گیری از
نیروهای متخصص در باشگاه‌ها و همچنین عدم برنامه‌ریزی بلندمدت
از دیگر چالش‌ها و موانع پیش روی فوتبال استان و شهرهای مختلف
است که امیدواریم با یک نگاه درست تک تک این موانع را رفع کنیم.
رئیس هیئت فوتبال استان اردبیل ضعف مدیریت و کمبود
متخصصان و نبود روش اصولی در استعدادیابی را مانعی عمده در
فوتبال شهرستان‌ها برشمرد و گفت: با یک تدبیر درست می‌توان
استعدادها را در این رشته ورزشی به خوبی شناسایی کرده و به معرفی
چهره‌های شاخص در این زمینه همت کرد. نوتاش درآمد کم
هیئت‌های فوتبال را از نقل و انتقالات و عدم وجود صنایع پایه در استان
و مشارکت پائین آنها را در اسپانسری باشگاه‌های فوتبال یادآور شد و
گفت: هیئت فوتبال استان اردبیل با اولویت سعی می‌کند تا این موانع را
برطرف و اصول توسعه را مورد توجه قرار دهد. وی افزود: ما برنامه‌های
محوری را در سرلوحه کارهای خود قرار دادیم و امیدواریم با این
برنامه‌های محوری که منطبق بر اصول علمی و فنی است بتوانیم جایگاه
فوتبال را در استان تقویت کنیم.