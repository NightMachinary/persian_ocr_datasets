18030
به اهداف تشکیلات، سختی‌های فراوان را در پیش دارد و اگر حوصله،
بردباری و بلندهمتی را سلاح خود نکند در اثر فشارهای جانبی و
پیشامدهای ناگوار حرکات غیرمترقبه‌ای از خود نشان می‌دهد که
بعضاً اعتبار مدیریت و مسئولیت او را به زیر سؤال می‌برد.
وی ادامه داد: سعه صدر آن‌قدر مهم است که امام علی(ع) آن‌ را ابزار
حکومت می‌داند و می‌فرماید: «شرط لازم برای پذیرش هر
مسئولیتی، سعه‌صدر است.»
سعه صدر؛ خصیصه یک مدیر در هر سطح و مرتبه‌ای
نظری عنوان کرد: سیاست و مدیریت اجتماع، ظرفیت و شرح صدر
می‌طلبد تا به مدد آن بتوان موج‌های سنگین مشکلات را کنترل کرد و از
موانع و سختی‌ها به آسانی عبور کرد.
این استاد حوزه و دانشگاه با اشاره به این‌که برترین خصیصه یک مدیر در
هر سطح و مرتبه‌ای «شرح صدر» است، عنوان کرد: ضرورت
برخورداری از این صفت، در مدیریت‌های کلان و رهبری مردم در
جنبه‌های مختلف تربیتی و سیاسی، بیشتر خود را نشان می‌دهد آن‌که
سینه‌اش گشاده است، گره‌های مشکلات را با تسلط و اطمینان خاطر
می‌گشاید.
وی افزود: نبود ظرفیت و سعه صدر در یک مدیر، شیرازه کارها را در هم
می‌ریزد و قدرت تصمیم‌گیری را از او می‌گیرد.