26513
هشدار پلیس آگاهی درباره پیامک های ناشناس واریز پول
به گزارش ایسنا سرهنگ شهاب امینی با اشاره به گزارش برخی موارد
سواستفاده از طریق ارسال پیامک‌های ناشناس اظهارکرد:
کلاهبرداران در این روش متقلبانه اقدام به ارسال پیامک‌هایی با
مضامینی همچون: بزن به این کارت و... کردند و در این بین افرادی که
منتظر اعلام شماره کارت از سوی طلبکاران، دوستان و آشنایان
هستند، وجه درخواستی را بدون بررسی‌های لازم انتقال می‌دهند.
وی افزود: با تحقیقات صورت گرفته مشخص شده است تمامی افراد
مالباخته فقط با دیدن پیامک و همزمانی آن با پرداخت بدهی و...، دست به
این اقدام زده‌اند اما اگر قبل از هرگونه انتقال وجه و مشاهده سرشماره
ناشناس، دقت لازم را به عمل می‌آوردند، به‌طورقطع مورد ضرر و
زیان قرار نمی‌گرفتند.
امینی با بیان این که یکی از راه‌های اطمینان از واقعی بودن پیامک،
تماس با فرد ارسال کننده است، خاطرنشان کرد: شهروندان لازم است
در این گونه موارد عجله‌ای برای واریز وجه نداشته باشند و قبل از
هرگونه اقدامی، مشخصات دریافت کننده پول را به‌دقت بررسی
کنند.
به گزارش پایگاه خبری پلیس، رئیس اداره اجتماعی پلیس آگاهی
ناجا از مردم خواست: مراقب پیامک‌های فریبنده‌ای که سعی دارند