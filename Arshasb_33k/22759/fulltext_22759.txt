22759
امارات متحده عربی قصد داشت آخرین یهودیان باقی مانده در یمن را
نیز به این کشور منتقل کند.
مقامات کاخ سفید هم اعلام کرده‌اند که توافق عادی سازی روابط
میان اسرائیل و امارات متحده عربی 15 سپتامبر در کاخ سفید به شکل
رسمی به امضای طرفین خواهد رسید.
دونالد ترامپ، رئیس جمهوری آمریکا در 15 سپتامبر جاری در کاخ
سفید میزبان رهبران اسرائیل و امارات خواهد بود.
گفته می‌شود این توافق‌نامه با حضور بنیامین نتانیاهو نخست‌وزیر
اسرائیل و عبدالله بن زاید آل نهیان، وزیر امور خارجه امضا خواهد شد.
دونالد ترامپ، رئیس‌جمهور آمریکا در 13 اوت اعلام کرد که
اسرائیل و امارات متحده عربی در خصوص عادی‌سازی کامل روابط
دوجانبه موافقت کرده‌اند.
امارات متحده عربی سومین کشور عربی بوده است که با اسرائیل برای
عادی‌سازی روابط توافق کرد. پیش از این مصر در سال 1979 و اردن
در سال 1994 با اسرائیل به توافق رسیدند.