6785
مشارکت در خدمت‌رسانی خود از طریق شوراها نقش آفرینی
می‌کنند. در خدمات فرهنگی، اجتماعی، عمرانی و ... مردم از طریق
شوراها نقش‌آفرین هستند و این اهداف شوراها باید همیشه به طور جد
مد نظر قرار گیرد. شوراها و اعضای آن باید دژ محکمی در برابر فساد و کج
فهمی‌ها باشد. این دژ باید سدی در برابر هر کجی باشد که بخواهد حقوق
عامه را ضایع کند.
رییس قوه قضاییه ادامه داد: شوراها در این جهت باید همکار همه
بخش‌ها در کشور باشند و در مقابل زیادی‌خواهی، رانت‌خواری و
فساد ایستادگی کنند. از این حیث شوراها همکار دستگاه قضایی
محسوب می‌شوند. بی‌تردید با توسعه اقتصادی و اجتماعی موافق
هستیم، اما هرگونه توسعه اقتصادی فرع بر حفظ محیط زیست است.
اساس شوراها این است که به دنبال پیشرفت شهرها و آبادی‌ها باشند، اما
این امر باید به گونه‌ای باشد که محیط زیست مورد آسیب قرار نگیرد.
رئیسی در بخش دیگری از صحبت‌های خود با اشاره به اختیار شورای
عالی استان‌ها در ارائه‌ طرح به مجلس شورای اسلامی اظهار کرد: قانون
برای شما این حق را تعیین کرده، اما در کنار هر حقی تکالیفی مشخص
شده است یعنی حق و تکلیف در کنار هم هستند؛ لذا باید بررسی شود که
تکالیف به درستی انجام شده است یا خیر و از این حقی که داده شده است به
طور کامل بهره گرفته شده یا خیر.