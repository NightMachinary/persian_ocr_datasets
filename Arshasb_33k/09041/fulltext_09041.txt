9041
وی اظهارکرد: برای بهسازی این راه ها به سازمان جهاد کشاورزی
مراجعه می کنیم و این سازمان اعلام می کند که به اداره راه و ترابری
بروید، به اداره مذکور می رویم آن ها هم اعلام می کنند که جهاد
کشاورزی هزینه اش را پرداخت کند تا بیایم کار را انجام دهیم.
دهیار روستای کلاته بهار تصریح کرد: مقدار خرابی جاده های بین
مزارع تا اندازه ای بود که روستایی ها مجبور می شدند تا با بیل و کلنگ
راه را برای رفت و آمد تراکتور مناسب تر کنند تا آن ها بتوانند برای
جابجایی محصول تردد کنند.
راه هایی که با دست و بیل مناسب سازی شد
سرافراز دهیار روستای کلاته ابریشم از توابع بخش جرگلان نیز در
ادامه در گفت و گو با ایسنا، با اشاره به خرابی خیلی زیاد راه های بین مزارع
گفت: در گذشته علاوه بر تراکتور، از خودروهایی همچون نیسان و
مزدا نیز برای جابجایی محصول تا بردن آن ها به کنار کامیون استفاده
می کردیم.
وی افزود: اما با جاری شدن سیل دیگر امکان رفت و آمد نیسان و مزدا
امکان پذیر نبود و تردد تراکتور نیز به سختی انجام می شد.
سرافراز با بیان اینکه برداشت گندم در این منطقه از ماه آینده آغاز می
شود، تصریح کرد: هنوز هیچ خبری از مسئولان برای بهسازی این راه
ها نیست و فکر می کنم مردم همانند سال گذشته که راه را با دست و با بیل