7788
برگزاری یادواره شهدای وحدت با حضور قالیباف در مشهد
سید حسن مرتضوی امروز در نشست خبری یادواره شهدای وحدت
که در محل قرارگاه ثامن الائمه برگزار شد، با اشاره به اینکه «در حال
حاضر، شرایط خاص و سختی در درون کشور داریم»، اظهار کرد:
باتوجه به شرایط فعلی ضرورت دارد تا همواره هوشمندی، همدلی،
استقامت، صبوری، مدیریت جهادی و برخورد با مشکلات برای
آحاد مردم به عنوان اصل اجتناب ناپذیر مطرح کرد.
وی افزود: تلاش دشمنان این است که باورهای راستین و اعتقاد
مستحکم ما به نظام اسلامی را خدشه‌دار کنند. ما بایستی هر لحظه از هر
موضوعی استفاده کنیم تا بتوانیم امید بخشی بیشتر را به جامعه تزریق
کنیم. امروز ما باید شایستگی‌های بسیار بزرگ مردم ایران را در چهار
دهه انقلاب یادآور شویم و همواره خود را برای دفاع مقید بدانیم. یکی
از مولفه‌های قدرت در نظام اسلامی، همدلی و هم‌افزایی در فهم درست
سخنان مقام معظم رهبری است که خود را باید نسبت به این مسئله مجهز
کنیم.
فرمانده قرارگاه ثامن الائمه نیروی زمینی سپاه با اشاره به اینکه «یکی از
اصلی‌ترین مولفه‌های که بتواند ما را در قدرت‌های دفاعی کمک کند،
این است که یاد و سیره عملی شهدا را خوب شناخته و عمل کنیم»، بیان
کرد: ما همواره فضای معنوی و عاطفی را در جامعه زنده نگه داریم.