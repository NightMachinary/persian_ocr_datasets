16040
غلامعباس بهرامی‌نیا در گفت‌وگو با ایسنا اظهار کرد: طبق
گزارش‌های آماری تلفات حوادث رانندگی اخذشده از سازمان
پزشکی قانونی کشور، خوزستان در چهار ماهه ابتدای امسال و در
مقایسه با مدت مشابه سال گذشته، بیشترین کاهش درصدی در تعداد
متوفیان حوادث جاده‌های روستایی را داشته است.
وی افزود: با توجه به اقدامات انجام‌شده در حوزه راهداری و ایمنی
ترافیک، خوزستان در تعداد متوفیان حوادث جاده‌های روستایی به
کاهش صد درصدی رسیده است. بر این اساس خوزستان توانسته رتبه
نخست کشور در کاهش تعداد متوفیان حوادث جاده‌های روستایی
را به دست آورد.
مدیرکل راهداری و حمل و نقل جاده‌ای خوزستان تصریح کرد:
همچنین استان خوزستان با ثبت 35.9 درصد کاهش در تعداد
مصدومان تلفات جاده‌ای در چهار ماه نخست سال، در مقایسه با مدت
مشابه سال گذشته در رتبه سوم کشور قرار دارد.