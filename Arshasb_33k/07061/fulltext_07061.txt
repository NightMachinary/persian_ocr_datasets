7061
برای مدیریت چالش‌ها، نیازمند پژوهش‌های کاربردی هستیم
ارسلان زارع امروز در مراسم اختتامیه بیست‌ویکمین جشنواره
پژوهش و فناوری استان که در سالن غدیر استانداری برگزار شد؛ با
تبریک هفته پژوهش به فعالان این عرصه و گرامیداشت یاد و خاطره
شهدای عرصه علم و دانش به ویژه دانشمند شهید محسن فخری زاده،
حضور در جمع دانشگاهیان و جوامع علمی را همواره برای خود
روحیه‌بخش دانست و اظهار کرد: در دنیای امروز نسبت به دهه های اخیر
پژوهش و تحقیق به عنوان اساس دانش محسوب می شود و حصول دانش
نیز در سایه انجام پژوهش، امکانپذیر است.
وی با اشاره به اینکه پژوهش علم را شکوفا کرده و به توسعه و بسط حوزه
آموزش و ارتقا سطح کیفیت منجر می شود، گفت: به طور قطع پژوهش
نیازمند محیطی مساعد و آرام است و آرامش پژوهشگر می تواند زمینه
ساز شکوفایی علم باشد.
نماینده عالی دولت در گیلان به تأثیرات شگرف اطلاع رسانی و آگاهی
بخشی افکار عمومی و نسل جوان در حوزه پژوهش اشاره و خاطرنشان
کرد: تجلیل از پژوهشگران، استادان و دانش پژوهان به عنوان یک
ارزش در جامعه نهادینه و موجب ترغیب فعالان این حوزه می شود.
وی با بیان اینکه در دهه های اخیر دانشگاه ها به سه نسل آموزش محور،
پژوهش محور و فناور محور تقسیم شدند، گفت: امروزه در