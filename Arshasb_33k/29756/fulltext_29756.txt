29756
آن با تغییرات اقلیمی که باعث کاهش میزان بارش برف و افزایش
میزان، مدت و شدت بارش باران شده باعث می‌شود سدهایی که در
گذشته طراحی شده بودند دیگر توانایی کنترل و مدیریت سیل را
نداشته باشند.
وی در ادامه تصریح کرد: پیش از وقوع سیل لازم است بخشی از آب
سدها تخلیه شود اما به‌دلیل اقلیم خشک و نیمه خشک کشور و
خشکسالی‌های پی‌درپی نسبت به تخلیه بخشی از آب سد اقدام نمی‌شود
بنابراین سدها به شرطی می‌توانند در کنترل سیلاب موثر باشند که در
وهله نخست طراحی و ساخت آن‌ها مطابق با استانداردهای فنی باشد و در
وهله دوم از طریق طراحی یک سیستم هشدار و پیش‌بینی سیل دقیق و
آنلاین بتوان پیش از رسیدن سیلاب به مخزن سد، بخشی از مخزن سد را
تخلیه کرد تا سد بتواند سیل ورودی را کنترل کند اما به‌دلیل اینکه چنین
سیستم‌های هشدار و ابزار اندازه‌گیری دقیق باران و سیل را در دسترس
نداریم معمولا سدها تخلیه نمی‌شوند و یکباره سیل عظیمی به راه
می‌افتد که سد توانایی مدیریت آن را ندارد. از این رو بنا بر اجبار
دریچه‌های تخلیه سد باز می‌شوند و خانه و زندگی افرادی که در پایین
دست با خیال راحت و به امید اینکه سدی در بالادست حافظ آن‌ها است
زندگی می‌کنند، شسته می شود و از بین می‌رود.
ساخت و ساز در حریم رودخانه‌ها به اعتبار سدها