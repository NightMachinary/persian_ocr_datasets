14522
در این درخواست که از جانب دولت گامبیا در هشتم ژوئن در دادگاهی
محلی در آمریکا ثبت شده، از فیس‌بوک خواسته شده تا تمامی اسناد و
مدارک تولیدی، پیش‌نویس شده و ثبت شده در صفحه فیس‌بوک
مقام‌های ارتش و نیروهای پلیس میانمار ارائه شود.
این پرونده به یک قاضی ارجاع می‌شود که قرار است نشستی با
نمایندگان این رسانه اجتماعی و گامبیا در اسرع وقت داشته باشد.
فیس‌بوک تایید کرده که از درخواست گامبیا آگاه است و بر اساس
قوانین موجود آن را ارزیابی می‌کند.
در میان مقام‌های میانماری که داده‌های فیس‌بوک درباره آنها، مورد
درخواست قرار گرفته، می‌توان به «مین آنگ هلیانگ»، فرمانده
نیروهای مسلح میانمار اشاره کرد. همچنین جزئیات مربوط به 20
حساب کاربری متعلق به مقام‌ها و سازمان‌های بلاک شده توسط
فیس‌بوک جزو موارد درخواستی وکلا است.
قضات دیوان بین‌المللی دادگستری به میانمار دستور داده‌اند،تا
زمانی که این پرونده به صورت کامل مورد بررسی قرار گیرد، این
کشور اقدامات فوری برای حفاظت از جمعیت روهینجا در مقابل
نسل‌کشی و سایر اشکال خشونت انجام دهد.