6642
می‌شود. پیمان فخری خیلی از موقعیت‌ها را از خودش سلب کرد فقط
برای این که سابریست‌ها به مدال المپیک برسند. تمام نفرات شانس مدال
دارند فقط باید زمان مسابقه، روزشان باشد.
او ادامه داد: مجتبی عابدینی در ریو یک امتیاز تا مدال فاصله داشت و الان
انگیزه‌اش برای رسیدن به مدال المپیک خیلی بیش‌تر شده است. زمانی
که مساله ویروس کرونا تمام شد، ملی‌پوشان باید به جام جهانی و
مسابقات مختلف بروند تا رنکینگ خود را ارتقا دهند و فدراسیون هم
تمام قد در خدمت آن‌هاست.
باقرزاده در پاسخ به پرسش دیگری مبنی براین که فکر می‌کند مشکل
سالن شمشیربازی در سال 99 حل شود، تصریح کرد: من با وزیر و آقای
علی‌نژاد صحبت کردم. وزیر هم به رییس شرکت توسعه و تجهیز نامه
نوشت و پاسخ آقای کریمی در مورد سالن، مثبت بود. کمیته ملی
المپیک هم پیگیر است. فعلا سالن شمشیربازی در اختیار کشتی است و به
نام یک شهید مزین کرده‌اند که البته ما نام سالن را حفظ می‌کنیم اما آن سالن
متعلق به شمشیربازی است و من باز هم پیگیر می‌شوم تا سالن را به
شمشیربازی برگردانند. از طرفی کشتی هم نیاز به سالن دارد و رشته
مدال‌آور و پر افتخار ماست و بدانند ما کنارشان هستیم.