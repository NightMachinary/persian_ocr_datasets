18924
شناسایی 5 معتاد متجاهر مشکوک به کرونا در همدان
حجت‌الله حاتمی در گفت‌وگو با ایسنا،بیان کرد: یکی از مراکز حوزه
اعتیاد سازمان بهزیستی،مرکز ماده 16 یا مرکز درمان و بازتوانی ماده
16 است،این مراکز ویژه معتادانی است که اصطلاحاً به آنها معتادان
متجاهر گفته می شود یعنی معتادانی که تمایلی به ترک ندارند و دستگاه
قضاییو نیروی انتظامی به عنوان ضابط قضایی با دستور استانداری و
شورای تأمین اقدام به جمع آوری آنها می کند.
وی ادامه داد: این افراد پس از جمع آوری توسط نیروی انتظامی و
تأییدیه های بهداشتی در تنها مرکز ماده 16 بهزیستی استان ساماندهی
می شوند و در آنجا بحث درمان و بازتوانی آنها در یک دوره سه ماهه یا
نهایت شش ماهه پیگیری می شود.
حاتمی افزود: از زمان شیوع کرونا حدود پنج نفر از معتادان متجاهری
که به مرکز ماده 16 تحویل داده شدند، مشکوک ابتلا به کروناویروس
بودند که مراحل درمان و قرنطینه برای آنها انجام شد و بهبود یافتند و در
سایر مراکز ما هیچ موردی از ابتلا به کروناویروس مشاهده نشده است.
مدیر روابط عمومی اداره کل بهزیستی استان همدان خاطرنشان کرد:
این مرکز صرفاً برای یک دوره است و معتادی که برای بار دوم مجدداً
جمع آوری شود از نظر قانون معتادی نیست که نیازمند درمان باشد بلکه
مجرم است و بایدتحویل زندان داده شود.