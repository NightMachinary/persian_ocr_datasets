685
آغاز عملیات اجرایی سد تغذیه مصنوعی پاپون در فارس
امیر اسلامی با اشاره به رویکرد دولت مبنی بر تکمیل طرح‌های نیمه
تمام، بیان کرد: در حال حاضر 63.5 میلیارد ریال اعتبار به منظور
تکمیل این سد تامین شده و با انتخاب پیمانکار عملیات اجرایی آغاز
شده است.
به گزارش ایسنا به نقل از روابط عمومی سازمان جهاد کشاورزی فارس،
او افزود: 43.5 میلیارد ریال از مبلغ مذکور با مساعدت سازمان
مدیریت و برنامه ریزی استان و مابقی با مشارکت بنیاد برکت ستاد
اجرایی فرمان امام (ره) تامین شده است.
به گفته مدیر آب و خاک و امور فنی و مهندسی سازمان جهاد کشاورزی
فارس، در فاز اول، بخشی از عملیات اجرایی سد مذکور در حدود 7
درصد، با اعتبارات استانی در سال مالی 89 توسط پیمانکار اجرا شد که
در ادامه متأسفانه به دلیل عدم تخصیص کافی و محدودیت‌های توزیع
اعتبارات، طرح به طور کامل متوقف شد.
اسلامی ادامه داد: ساخت سد خاکی تغذیه مصنوعی پاپون شهرستان
کوه چنار با هدف کنترل و مهار سیلاب، تغذیه آبخوان‌ها و افزایش
آبدهی منابع آب کشاورزی محدوده پایین دست از سال 87 با انجام
مطالعات در دستور کار سازمان جهاد کشاورزی فارس قرار گرفته
است.