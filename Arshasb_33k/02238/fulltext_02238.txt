2238
اخطار پلیس آگاهی ناجا به گردانندگان شرکت های هرمی
به گزارش ایسنا سرهنگ محمدرضا اکبری با اشاره به
کلاهبرداری‌های صورت گرفته توسط شرکت‌های هرمی
اظهارکرد: پلیس آگاهی ناجا فعالیت این گونه شرکت‌ها را در سطح
شهرها و فضای مجازی به‌دقت زیر نظر دارد.
وی ادامه داد: پلیس هرگز اجازه نخواهد داد عده‌ای شیاد و
فرصت‌طلب، جوانان و افراد نیازمند کار و فعالیت اقتصادی را فریب
دهند و دارایی آنان را چپاول کنند.
اکبری با بیان اینکه با اشراف اطلاعاتی و همکاری مناسب مردمی
سرنخ‌های خوبی از فعالیت مخفی و زیر زمینی مجرمان دریافت شده
است، تصریح کرد: کارآگاهان پلیس آگاهی در حال بررسی
گزارش‌های مردمی هستند و نسبت به شناسایی و دستگیری به‌موقع
اعضا و سرشاخه‌های شرکت‌های هرمی اقدام خواهند کرد.
به گزارش پایگاه خبری پلیس معاون مبارزه با جعل و کلاهبرداری
پلیس آگاهی ناجا در پایان از هموطنان خواست به وعده‌های دروغین
کلاهبرداران مبنی بر یک شبه پولدار شدن توجه نکنند و موارد
مشکوک را در اسرع وقت با مرکز فوریت‌های پلیسی 110 درمیان
بگذارند.
اخلاق انتخابات را با تعصبات قومی و قبیله‌ای زیر پا نگذاریم