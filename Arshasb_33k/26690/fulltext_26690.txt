26690
بهرامی با تاکید بر اینکه حل معضلات تبلیغاتی گروه‌های به عهده
هنرمندان نیست، ادامه می‌دهد: بدبختی ما این است که همه وظایف را به
عهده کارگردان می‌گذاریم در صورتی که حل مشکلات تبلیغاتی
گروه‌ها به عهده مرکز هنرهای نمایشی و شورای سیاستگذاری است.
آنها باید این مساله را با شهرداری، زیباسازی و صدا و سیما پیگیری
کنند.
او در ادامه از محدودیت‌هایی که برای اجراهای آنلاین پیش آمده نیز
یاد می‌کند و می‌گوید: آیا درست است به خاطر خطای یک برنامه
تلویزیونی که هیچ ربطی هم به تئاتر نداشته، تئاتری‌ها را که به کمک
اجراهای آنلاین می‌توانستند اندک فضایی برای ارایه کار خود
بیابند، محروم کنند؟ گویی دیواری کوتاه‌تر از ما وجود ندارد.
بهرامی از یک معضل تازه هم سخن می‌گوید: به تازگی نیز برخی از
شرکت‌های پیشنهاد اجراهای آنلاین داده‌اند و هر یک به دنبال دلالی
خود هستند. در این وضعیت چرا مرکز هنرهای نمایشی و خانه تئاتر
ورود نمی‌کنند.
او سپس انتقادات خود را از خانه تئاتر هم مطرح می‌کند: خانه تئاتر در
این مدت مدام بیانیه منتشر و از نهادهای مختلف انتقاد کرده اما سالن
خودش بسته است! در حالیکه به عنوان صنف می‌تواند با باز نگه داشتن
سالن استاد جوانمرد، فضایی برای فعالیت تئاتری‌ها فراهم کند.