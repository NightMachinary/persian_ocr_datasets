15672
شاوردیان فراگیری این رادیو در میان مخاطبان میانسال و
سالخورده جمعیت ارامنه ایران و جهان را بی شمار دانست و همکاران
رادیو را به تلاش و کوشش بیشتر برای ساخت برنامه های غنی تر و بهره
گیری از عرصه های دیگر رسانه ای در جلب و جذب بیشتر مخاطب
دعوت و تشویق کرد.
پیمان جبلی، معاون برون مرزی صداوسیما نیز لزوم شناخت مخاطب و
حرکت به سمت بهره گیری از فضاهای رسانه ای فراگیرتر را به عنوان
اصل مهم و ضروری کار رسانه ای دانست که از مدت ها پیش در معاونت
برون مرزی آغاز شده و رادیو ارمنی را نیز شامل می شود.
معاون برون مرزی صدا و سیما در بخشی دیگر از صحبت هایش ضمن
تاکید بر اهمیت مخاطبان جوان رادیو و تلویزیون های برون مرزی
ادامه داد: امروز ما با مخاطبان جوان و جوینده در ارتباط هستیم و براین
اساس باید از ابزارهای جدیدتر و به روزتری استفاده کنیم و بر تنوع
برنامه های رادیو و تلویزیون بیفزایم. لذا این موضوع در رادیو ارمنی
هم با جدیت دنبال می شود.
جبلی ادامه داد: جذب مخاطب رویکردی است که همیشه سرلوحه کار
رسانه های برون مرزی است اما پس از جذب مخاطب حفظ آن اهمیت
دارد که این امر نیز مستلزم حمایت و پشتیبانی همه جانبه همه دست
اندرکاران است.