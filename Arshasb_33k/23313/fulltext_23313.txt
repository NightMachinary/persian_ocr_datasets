23313
ورزش، موسیقی و عبادت از جمله برنامه‌های من در زمانی است که باید
در خانه بمانیم. با یک برنامه‌ریزی درست و خواب منظم می‌توانیم این
روزها را سپری کرده و کم‌ترین لطمه روانی را داشته باشیم.
این بازیگر خاطرنشان کرد: برخی فیلم‌ها را برای سرگرمی تماشا
می‌کنم ولی دیدن فیلم برای یک بازیگر حکم آموزش را دارد به همین
منظور اغلب فیلم‌های تاریخ سینمای ایران و جهان را تماشا می‌کنم.
وی اشاره کرد: یک بازیگر همیشه باید از لحاظ بدنی و بیانی آماده باشد به
همین جهت حتی در روزهایی که در خانه هستیم ورزش و نرمش را در
برنامه داریم و برای تقویت بیان نیز به ادبیات کلاسیک از مناجات
خواجه عبدالله انصاری تا گفتار شیخ اجل سعدی شیرازی و اشعار دیگر
شاعران رجوع می‌کنم.
حبیبی تصریح کرد: هرچند کرونا باعث شده مردم به اجبار خانه‌نشین
شوند امام من به‌عنوان یک شهروند ایرانی دوستدار طبیعت خوشحالم
که مردم از رفت‌وآمدهای بی‌مورد خودداری می‌کنند و با کاهش
مصرف بنزین نیز موجب کاهش آلودگی هوا می‌شوند.
وی بیان کرد: متأسفانه پدر و مادرم درگیر این بیماری شدند ولی به لطف
خداوند متعال رو به بهبودی هستند. امیدوارم به لطف خداوند متعال
گشایشی رخ دهد و به حق انسان‌های پاک خدا گوشه چشمی هم به ما داشته
باشد و این روزها به سرعت سپری شود.