22803
محمود عباس امروز راهی دوحه می‌شود
به گزارش ایسنا، به نقل از سایت خبری عربی 21، محمود عباس، رئیس
تشکیلات خودگردان فلسطین امروز (یکشنبه) به منظور دیدار با تمیم
بن حمد آل ثانی، امیر قطر به دوحه سفر می‌کند.
قرار است روز دوشنبه امیر قطر و محمود عباس با یکدیگر دیدار کنند و
در جریان این دیدار دو طرف در خصوص آخرین تحولات فلسطین به
بحث و تبادل نظر بپردازند.
سفر رئیس تشکیلات خودگردان فلسطین به قطر چند روز پس از اعلام
عادی‌سازی روابط بین مراکش و رژیم صهیونیستی انجام می‌شود.
مراکش، چهارمین کشور عربی است که از اوت گذشته تاکنون،
روابط خود را با رژیم صهیونیستی عادی می‌کند، پیش از این،
امارات، بحرین و سودان روابط خود را با رژیم صهیونیستی عادی
کرده بودند.
محمود یاوری درگذشت
به گزارش ایسنا، محمود یاوری، سرمربی باسابقه فوتبال ایران که
هدایت باشگاه‌های متعددی را در فوتبال ایران بر عهده داشت، پس از
تحمل یک دوره بیماری، در سن 81 سالگی جان به جان آفرین تسلیم کرد.
سرمربی پیشین تیم ملی از چند هفته قبل به دلیل ابتلا به ویروس کرونا در
بیمارستان الزهرای اصفهان بستری بود.