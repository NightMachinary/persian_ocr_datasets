19862
موفقیت بیشتری کسب خواهد کرد.
رئیس دانشگاه آزاد اسلامی با بیان اینکه شک در انتخاب و مقایسه با
دیگران، آفت دوران تحصیل است، گفت: دانشجویان پس از
انتخاب، باید با توکل به خدا و تبدیل شک خود به یقین، گام بردارند و به
سوی موفقیت پیش بروند. دانشجویان بسیاری در سال دوم و سوم
دانشگاه نسبت به رشته خود دچار تردید می‌شوند و همین موضوع
باعث عدم موفقیت آنها می‌شود. صبر و مداومت در یادگیری پس از
انتخاب، می‌تواند به موفقیت دانشجویان کمک کند. «یادگیری
خلاقانه» کلید و راه‌حل موفقیت دانشجویان است و نه یادگیری
براساس حفظیات.
وی تأکید کرد: دانشگاه سختی‌های خاص خود را دارد که در دوره
کنونی به دلیل غیرحضوری بودن کلاس‌ها، این سختی‌ها دوچندان
شده است، چرا که در آموزش حضوری دانشجویان رو در روی استاد
آموزش می‌بینند، ولی در شرایط غیرحضوری آموزش سخت‌تر
است. توصیه بنده به دانشجویان در این مرحله، صبر و مداومت است.
دانشگاه آزاد اسلامی برای کاهش این سختی‌ها، سامانه
«دانشجویار» را طراحی کرده است. با این سامانه، هرکدام از
دانشجویان یک استاد راهنما خواهند داشت تا مشکلات آموزشی
خود را با وی در میان گذاشته و رفع کنند.