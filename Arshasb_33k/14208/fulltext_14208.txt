14208
معاون پیشگیری از وقوع جرم دادگستری استان کرمان با تاکید بر
اینکه صرفا مردم مطالبه داشته تا نیروی انتظامی کار جمع آوری
معتادان متجاهر را انجام داده و دستگاه قضا آنها را مراکز ماده 16 معرفی
کنند، بدون آنکه سایر اقدامات تعیین شده در قانون اساسی توسط
دستگاه های مرتبط صورت گیرد، یک اتلاف هزینه و زمان خواهد
بوداظهار کرد: در معاونت پیشگیری از وقوع جرم دادگستری استان با
همکاری سازمان های مرتبط، شیوه نامه بومی استان را تدوین و نقش هر
دستگاه را در زمینه پیشگیری و همچنین نحوه برخورد با معتاد متجاهر را
مشخص کرده ایم.
وی با بیان اینکه دولت تکلیف دارد و این تکلیف متوجه وزارت کار،
تعاون و رفاه اجتماعی تابا همکاری شهرداری زیرساخت های لازم
برای مراکز ترک و درمان اعتیاد را فراهم کند افزود: شهرداری، سازمان
بهزیستی، کمیته امداد و... متولیان این امر بوده و در این شیوه نامه
وظایف تمامی دستگاه های مرتبط مشخص شده است.
قویدل با ابراز تاسف از اینکه در بحث پیشگیرانه، متاسفانه انسجام و
همگرایی برای اجرای آیین نامه مراقبت بعد از خروج در سطح جامعه و
ادارات وجود ندارد اظهار کرد: شورای مبارزه با موادمخدر در
استان، متولی حمایت های مالی و پشتیبانی دستگاه های متولی در این
حوزه است.