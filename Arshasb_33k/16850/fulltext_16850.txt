16850
روند صعودی طلا آهسته می شود
به گزارش ایسنا، بهای هر اونس طلا برای تحویل فوری در معاملات
روز جاری بازار سنگاپور تغییر چندانی نداشت و در 1801 دلار و 47
سنت ایستاد. بهای معاملات این بازار از ابتدای هفته جاری تاکنون 1.5
درصد رشد داشته است.
در بازار معاملات آتی آمریکا، هر اونس طلا با 0.2 درصد افزایش، به
1806 دلار و 80 سنت رسید.
کایل رویدا، تحلیلگر شرکت آی جی مارکتس در این باره گفت: در
هفته جاری ریسکهای فعلی به قوت خود باقی ماندند و عوامل بنیادین
تغییر محسوسی نداشتند. با این همه عوامل فنی بلندمدت نشان می دهد
که روند حرکت قیمت آهسته شده و احتمال عقب نشینی کوتاه مدت
طلا از محدوده فعلی وجود دارد.
بیش از 60 هزار مورد جدید ابتلا به بیماری کووید 19 روز چهارشنبه
در آمریکا گزارش شد که بزرگترین افزایش یک روزه آمار در میان
تمام کشورهای جهان از زمان شیوع این پاندمی در اواخر سال 2019
تاکنون بوده است.
آمار نشان داد که خریداران آمریکایی در مناطقی که آلودگی بیشتر
بوده، از خرید خودداری می کنند و این موضوع به امید برای احیای
سریع بزرگترین اقتصاد جهان ضربه زده است.