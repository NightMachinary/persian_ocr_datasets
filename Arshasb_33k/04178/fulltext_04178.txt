4178
افزایش دامنه کسب و کارهای مشمول استمهال سه ماهه اقساط بانکی
حسن دادگر صبح امروز (23 اردیبهشت) در جمع خبرنگاران، با
اشاره به فهرست جدید مشاغل مشمول امهال سه ‌ماهه تسهیلات بانکی،
اظهار کرد: بر اساس بخشنامه جدید صادره از طرف بانک مرکزی،
مراکز و مجتمع‌های فرهنگی، آموزشی، هنری و رسانه‌ای،
موسسات خصوصی دارای مجوز از وزارت بهداشت و درمان و
آموزش پزشکی که در حوزه‌های درمان و تشخیص فعالیت می‌کنند و
همچنین آموزشگاه‌های رانندگی، آرایشگاه‌ها، سالن‌های
زیبایی و گرمابه‌ها به فهرست قبلی اعلامی، اضافه شده‌اند.
این مسئول ادامه داد: کسب و کارهای مشمول این بخشنامه برای
بهره‌مندی از امکان استمهال اقساط سه ماهه در بازه زمانی اول اسفندماه
سال گذشته تا 31 اردیبهشت‌ماه امسال، بایستی تا بهمن‌ماه
پارسالبدهی غیرجاری نداشته و جزو مشتریان خوش‌حساب بانک‌ها
باشند.
وی با بیان اینکه روش عملیاتی کردن این طرح بستگی به ساز و کار
بانک‌ها دارد، افزود: مشتریان بانک‌ها که مشمول طرح استمهال
هستند، می‌توانند با مراجعه حضوری به بانک‌ها و یا مراجعه به پایگاه
اینترنتی بانک عامل خود با مراحل اجرای این طرح آشنا شده و اقدام به
ثبت درخواست خود کنند.