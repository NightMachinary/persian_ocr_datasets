23496
مرگ زن کوهنورد بر اثر سقوط از ارتفاع 50 متری در سبلان
امروز 20 مرداد این زن کوهنورد که قصد صعود به سبلان را از مسیر
قوتورسویی داشت، به دلیل بی‌احتیاطی از بالای کوه و به ارتفاع 50
متر به پائین صخره پرتاب شد و جان خود را از دست داد. به گفته رئیس مرکز
فوریت‌های پزشکی مشگین‌شهر این کوهنورد که به همراه 41 نفر قصد
صعود به سبلان را داشتند از ارتفاع 50 متری به داخل دره سقوط کرده و در
همان لحظه اولیه جان باخته است. محمداوغلی خاطرنشان کرد: به
محض اطلاع از این حادثه نیروهای اورژانس و پایگاه فخرآباد در
قوتورسویی حاضر و به محل اعزام شدند که در همان محل سقوط با پیکر
بی‌جان این بانوی کوهنورد روبه‌رو شدند. وی افزود: با انتقال جسد به
سردخانه بیمارستان ولی‌عصر(عج) و انجام تشریفات قانونی قرار
است جسد این کوهنورد به خانواده‌اش تحویل داده شود. رئیس
مرکز فوریت‌های پزشکی مشگین‌شهر از کوهنوردان خواست، با
توجه به شرایط ناپایدار جوی در شهرستان در هنگام صعود به سبلان
جوانب احتیاط را رعایت کنند و تجهیزات و امکانات موردنیاز را با
هماهنگی پناهگاه‌ها و نیروهای مستقر در آن تدارک ببینند.
مرگ زنی که رسوایی جنسی بیل کلینتون را فاش کرد
به گزارش ایسنا، به نقل از خبرگزاری آسوشیتدپرس، ژوزف مورتا
یکی از وکلای این پرونده فوت لیندا تریپ را اعلام کرد و از جزئیات