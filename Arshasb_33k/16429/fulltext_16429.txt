16429
رفع مشکل خروج ورزشکاران مشمول نمایندگان ایران در بازی های
آسیایی
به گزارش ایسنا سردار تقی مهری در خصوص صدور مجوز خروج از
کشور برای برخی از بازیکنان تیم های اعزامی مسابقات آسیایی
اظهارکرد: با درخواست وزارت ورزش و جوانان در خصوص
صدور مجوز خروج موقت بازیکنان مشمول تیم های پرسپولیس،
استقلال، سپاهان و شهر خودروی مشهد برای شرکت در مسابقات
گروهی جام باشگاه های آسیا در کشور قطر این سازمان با بررسی دقیق
وضعیت خدمتی آنان برابر مقررات قانون خدمت وظیفه عمومی،
مجوز خروج از کشور این دسته از بازیکنان را در 20 شهریورماه سال
جاری صادر کرده است.
وی در ادامه گفت: سازمان وظیفه عمومی ناجا در راستای تدابیر و به
منظور حضور قدرتمندانه تیم های باشگاهی کشور در مسابقات
آسیایی حداکثر همکاری را با باشگاه های مزبور دارد.
به گزارش پایگاه خبری پلیس رئیس سازمان وظیفه عمومی ناجا به کلیه
باشگاه هایی که دارای بازیکن مشمول هستند، توصیه کرد: در اسرع
وقت نسبت به تعیین تکلیف وضعیت خدمتی و اخذ مجوزهای لازم از
سازمان وظیفه عمومی اقدام کنند تا در ادامه روند فعایت ورزشی به
ویژه در بازی های بین المللی با مشکلات خروج از کشور مواجه نشوند.