7786
کاربردی و مفید است که در حد توان از اجرای این طرح نیز حمایت
خواهیم کرد .‌
برگزاری گفت‌وگوهای پسابرگزیت در 15 ژوئن
به گزارش ایسنا، به نقل از خبرگزاری رویترز دولت انگلیس اعلام کرد
که 15 ژوئن بوریس جانسون، نخست وزیر انگلیس با چارلز میشل،
رئیس شورای اتحادیه اروپا و اورسولا فون در لاین، رئیس
کمیسیون اروپا به منظور از سرگیری مذاکرات متوقف شده در مورد
آینده‌ی روابط اتحادیه اروپا و انگلیس، در یک کنفرانس ویدئویی به
بحث و گفت‌وگو خواهد پرداخت.
سخنگوی رئیس شورای اتحادیه اروپا اظهار کرد: «در پی تماس
تلفنی به عمل آمده با بوریس جانسون چارلز میشل، رئیس شورای
اتحادیه اروپا موافقت خود را با برگزاری این کنفرانس ویدئویی در
سطحی بالا در بعد از ظهر 15 ژوئن روز (دوشنبه) با مشارکت رئیس
کمیسیون اروپا و رئیس پارلمان اروپایی اعلام کرد.»
مذاکرات مربوط به آینده‌ی روابط انگلیس و 27 کشور عضو اتحادیه
اروپا پس از خروج این کشور از توافقنامه برگزیت از ماه فوریه
پیشرفت اندکی داشته و به سختی پیش رفته است. زمان اتمام تعهدات
اتحادیه اروپا در قبال بریتانیا و دوره‌ی انتقال پس از خروج از برگزیت
در تاریخ 31 ژانویه به پایان می‌رسد.