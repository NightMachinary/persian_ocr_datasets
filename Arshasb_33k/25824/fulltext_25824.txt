25824
میخائیل میشوستین، نخست وزیر روسیه الکساندر نواک را به مقام
معاون نخست وزیر ارتقا داد. بدنبال ارتقای نواک به مقام معاون نخست
وزیر، میشوستین روز دوشنبه پیشنهاد کرد نیکلای شولگینوف،
مدیرعامل 69 ساله شرکت هیدروپاور راشیدرو وزیر انرژی شود.
نواک 49 ساله از سال 2012 به عنوان وزیر انرژی روسیه فعالیت کرده و
هدایت مذاکرات این کشور با اوپک را برعهده داشته و نقش مهمی در
رسیدن به توافق جهانی کاهش تولید نفت در سال 2016 ایفا کرد. از آن
زمان همه گیری ویروس کرونا باعث کاهش شدید تقاضا برای
سوخت و قیمت پایینتر نفت شده و در نهایت به محدودیت عرضه عمیقتر
اوپک و متحدانش شامل روسیه منتهی شده است.
نواک در اولین اظهارات عمومی پس از انتصاب به مقام جدید گفت: وی به
همراه شولگینوف بر استراتژی انرژی روسیه نظارت خواهد کرد.
مذاکرات اوپک پلاس درباره تولید آینده در آستانه نشست 10 و 11
آذر وزیران این گروه، در مرحله حساسی قرار گرفته است.
یک منبع صنعتی که مایل نبود نامش فاش شود، به رویترز گفت: نواک
مسئول روابط با اوپک می‌ماند در حالی که شولگینوف احتمالا بر بخش
نیرو نظارت خواهد کرد. نواک باید منافع مختلف تولیدکنندگان
نفت روسیه شامل روس نفت که توسط ایگور سچین، یار نزدیک پوتین
هدایت می شود و لوک اویل به ریاست واگیت الکپروف را در نظر بگیرد.