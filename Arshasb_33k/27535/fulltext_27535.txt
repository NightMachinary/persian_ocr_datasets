27535
به گزارش ایسنا، روزنامه اعتماد نوشت: «در دوران نه چندان طولانی
پادشاهی آلب‌ارسلان سلجوقی به وزارت رسید و این مقام را در زمان
فرمانروایی ملکشاه، پسر و جانشین آلب‌ارسلان هم حفظ کرد.
رفته‌رفته به چنان قدرت و نفوذی دست یافت که اعضای خاندان
سلطنتی و خود شاه را هم نگران کرد و چنان بر امور مسلط شد که هیچ تصمیم
بزرگی بدون اجازه و تأییدش انجام نمی‌شد. یک بار در موضوعی میان
او و ملکشاه اختلاف افتاد و ملکشاه کسی را پیش وزیر فرستاد و پیغام داد:
«اگر در حکومت با من شریک هستی، که این امر دیگری است در غیر این
صورت چرا مرز میان فرمانروایی و فرمانبرداری را رعایت
نمی‌کنی؟»
وزیر بعد از شنیدن این پیغام، تقریباً بی‌درنگ به فرستاده گفت: «به سلطان
بگو که اگر تاکنون ندانسته‌ای که من در این فرمانروایی شریک تویم،
پس بدان که به این جایگاه نرسیدی مگر با چاره‌گری و کارگردانی من.
آیا می‌خواهی که به برداشتن دوات صدارت از مقابل تو فرمان دهم؟
تحقیقاً دوات صدارت من با تاج سلطنت تو وابسته و همراه است. هر وقت
این دوات را برگیری، تاج نیز از سر تو برگرفته خواهد شد.»
حرفش متکبرانه، اما درست بود. او بود که بعد از مرگ ناگهانی
آلب‌ارسلان، ملکشاه را در تصاحب میراث پدری یاری داد و سایر
مدعیان را سر جای خودشان نشاند. او بود که تشکیلات اداری دولت