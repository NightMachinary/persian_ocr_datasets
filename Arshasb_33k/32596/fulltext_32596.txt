32596
کووید19 جان خود را از دست دادند و مجموع جان باختگان این
بیماری به 12 هزار و 829 نفر رسید.
وی همچنین گفت: خوشبختانه تا کنون 219 هزار و 993 نفر از
بیماران، بهبود یافته و یا از بیمارستانها ترخیص شده اند.
بنابر اعلام سخنگوی وزارت بهداشت، 3359 نفر از بیماران مبتلا به
کووید19 در وضعیت شدید این بیماری تحت مراقبت قرار دارند.
وی افزود: تا کنون یک میلیون و 972 هزار و 207 آزمایش تشخیص
کووید19 در کشور انجام شده است.
لاری ضمن تاکید بر لزوم رعایت بهداشت فردی و اجتماعی، رعایت
فاصله‌گذاری اجتماعی، شست‌وشوی مرتب دست‌ها و استفاده از
ماسک هنگام خروج از منزل، گفت: استان‌های خوزستان، خراسان
رضوی، آذربایجان غربی و مازندران در وضعیت قرمز قرار دارند.
وی همچنین گفت: استان‌های تهران، فارس، کرمان، البرز،
کهگیلویه و بویر احمد، گلستان، بوشهر، هرمزگان و آذربایجان
شرقی هم در وضعیت هشدار این بیماری قرار دارند.
سخنگوی وزارت بهداشت ضمن تشکر از مردم خوزستان گفت:
گرچه این استان همچنان در وضعیت قرمز قرار دارد، اما آمار ابتلا و
بستری ناشی از کرونا در این استان کاهش یافته است. از مردم
می‌خواهیم که همچنان در رعایت پروتکل‌ها جدی باشند.