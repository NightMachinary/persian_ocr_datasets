28580
پروتکل‌های بهداشتی در شعب اخذ رای کاملا رعایت شده است
ابراهیم زارعی در گفت‌وگو با ایسنا،با اطمینان بخشی نسبت به رعایت
پروتکل های بهداشتی در شعب اخذ رای شهرستان بیجار، از مردم
خواست در زمان مراجعه به شعب شناسنامه، کارت ملی و ماسک، به همراه
داشته باشند و پس از رای دادن سریع به منازل خود بازگردند و تجمع
نداسته باشند.
وی خاطرنشان کرد: سعی کردم حدالمکان انتخابات در فضای باز
انجام شود و اثر انگشت هم حذف شده است.
سرپرست معاونت سیاسی، امنیتی و اجتماعی استانداری، ضمن
یادآوری اینکه سن رای دهندگان باید 18 سال تمام باشد، افزود:
افرادی می توانند در این انتخابات شرکت کنند که در دور اول
انتخابات یا در همان حوزه رای داده باشند یا در هیچ حوزه ای رای نداده
باشند.
زارعی تعداد شعب اخذ رای را 112 شعبه شامل 41 شعبه شهری و 71 شعبه
روستایی اعلام کرد و گفت: از این تعداد 73 شعبه سیار و 39 شعبه ثابت
است و بیش از 2 هزار نفر عوامل اجرایی این انتخابات هستند. شایان ذکر
است، انتخابات مجلس یازدهم در شهرستان بیجار به دور دوم کشیده
شد و همزمان با 13 شهرستان دیگر کشور، از ساعت 8 صبح روز جمعه
99/6/21 در حال برگزاری است.