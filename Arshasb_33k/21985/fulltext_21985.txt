21985
وی افزود: یک بازنگری و به‌روزرسانی در اسناد ملی کشور مانند نقشه
جامع علمی، سند تحول بنیادین آموزش‌وپرورش، نقشه مهندسی
فرهنگی و سند دانشگاه اسلامی با رویکرد گام دوم باید انجام شود و یک
چارچوب برای این بازنگری باید مشخص شود.
دبیر کمیته گام دوم گفت: اگر بخواهیم برنامه‌ریزی را در کشور
چهل‌ساله ببینیم که چهل سال دوران بلوغ در نظر گرفته می‌شود و برای
برنامه‌های پنج‌ساله کشور نیز شورای عالی باید ورودی بدهد چطور
باید این برش‌های پنج‌ساله دیده شود تا به سمت تمدن نوین اسلامی
حرکت کنیم.
وی افزود: همچنین برای اینکه چطور این موارد را برای اجرا راهبری
کنیم؛ رویکردهای سنتی و متداول این است که یک نهاد سیاست از بالا
می‌نویسد که خیلی روش خوبی برای امروز نیست و ما باید رویکرد
مناسب را در کمیته مشخص کنیم تا در عمل شاهد نتایج بهتری باشیم. در
ادامه جلسه دکتر مصطفی تقوی، عضو هیئت‌علمی دانشگاه صنعتی
شریف گفت: این بیانیه تا حد زیادی توصیف تمدن آینده است که باید
بدانیم این تمدن چیست و دارای چه مؤلفه‌ها و وجوهی است که بر اساس
آن هفت مؤلفه‌ای که معمولاً در هر تمدنی وجود دارد، توسط مقام معظم
رهبری دیده‌شده است.
وی افزود: ارزش‌ها، ساختارهای اجتماعی (انسان‌هایی که طبق یک