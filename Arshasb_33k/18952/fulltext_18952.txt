18952
خوشبین که تا لحظه آخر صبر یا اهدافی غیرواقع‌بینانه معین کردند
نمره کلی کلاس را پایین آوردند. دانشجویانی که هیچ
دستورالعملی نداشتند معمولاً کارشان را برای هر سه مقاله تا آخر عقب
انداختند. گروهی هم که هیچ اختیاری نداشتند و مجبور شدند
اهمال‌کاری‌شان را تقسیم کنند بهترین عملکرد را داشتند، چون
جداافتاده‌ها از میان آنها حذف شده بودند. کسانی که با خود صادق
نبودند و تمایل به عقب‌انداختن کارها را نمی‌پذیرفتند و نیز کسانی که
بیش از حد اعتمادبه‌نفس داشتند در آن گروه فرصتی پیدا نکردند تا خود
را فریب دهند. جالب است نتایج نشان می‌دهد هرچند همه با
اهمال‌کاری مشکل دارند، اما کسانی که ضعف خود را می‌پذیرند و به
آن اعتراف می‌کنند موقعیت بهتری دارند تا از ابزارهای موجود برای
ملزم‌کردن خود استفاده و با این کار بر آن ضعف غلبه کنند.
اگر باور نداشته باشید که اهمال‌کاری می‌کنید یا در مورد سختکوشی
و مدیریت زمانتان آرمانی بیندیشید، هیچ‌گاه راهبردی برای غلبه بر
ضعفتان نمی‌سازید. اهمال‌کاری نوعی هوس است، مثل همان
خریدن شیرینی در محل پرداخت. اهمال‌کاری تنزیل هذلولی هم
است، یعنی به جای نسیه یک روز دور در آینده، نقد را بچسبید. برای اینکه
در اهمال‌کاری بر خود غلبه کنید، باید در فکرکردن در باره تفکر
مهارت زیادی یابید. باید دریابید نسخه‌ای از شما وجود دارد که حالا