11338
و رایزنی‌هایی در سطح وزارتخانه با سازمان برنامه و بودجه برای تامین
این منابع در حال انجام است.
وی در پاسخ به این سوال که برای توسعه اینترنت هر روستا چه میزان
منابع نیاز است؟ تصریح کرد: بیش از 1.7 میلیارد تومان اعتبار برای
توسعه اینترنت هر روستا نیاز است، با توجه به اینکه تجهیزات شبکه‌ای
وارداتی است و تحریم‌ها و نوسانات دلار تامین منابع را با چالش
مواجه کرده است؛ سال گذشته برای نصب یک دکل روستایی 700
میلیون تومان هزینه می‌شد اما اکنون چند برابر شده است.
توکلی ادامه داد: با وجود چالش‌های تامین منابع، وزارت ارتباطات
به تعهدات خود مبنی بر اتصال روستاهای بالای 20 خانوار به شبکه ملی
اطلاعات تا پایان سال عمل می‌کند و برنامه‌ریزی‌های لازم در سه فاز
انجام گرفته است.
به گزارش ایسنا؛ به تازگی در فضای مجازی و برخی از رسانه‌ها خبری
منتشر شده مبنی بر اینکه روستای بسک جوکندان در تالش قابلیت
پوشش‌دهی اینترنت ندارد، دانشجویان و دانش‌آموزان این روستا
مجبور هستند هر روز مسافت طولانی از روستا تا دامنه کوه را در این
سرما و باران طی کنند تا بتوانند در کلاس‌های مجازی شرکت کنند.