27898
ویدیوی نژادپرستانه بازیگر اسرائیلی علیه اعراب منطقه نقب جنجال به
پا کرد
به گزارش ایسنا، به نقل از شبکه خبری روسیا الیوم، در این ویدیو روعی
عوز، بازیگر اسرائیلی ملقب به روی بوی که از چهره‌های مشهور شبکه
کودک این رژیم است، به اعراب بدوی ساکن منطقه نقب اهانت کرده و با
آنها همانند حیوان رفتار کرد.
عوز در این ویدیو که داخل اتومبیل به همراه خانواده خود است، در
حالی که یک تکه کیک در دست گرفته، با اشاره به دو کودک عربی که کنار
اتومبیل آنها ایستاده‌اند، خطاب به سه فرزند خود می‌گوید: کسی
دوست داره به اینها غذا بده؟
ساختار نژادپرستانه این ویدیو علیه کودکان منطقه نقب موجب خشم
عمومی شده و این بازیگر مجبور شد با انتشار پستی در صفحه فیسبوک
خود بابت این ویدیو عذرخواهی کند.
او ضمن ابراز ناراحتی بابت کلماتش در این ویدیو مدعی شد: این
ویدیو مربوط به یک سفر خانوادگی حدود پنج سال قبل است.
او در ادامه مدعی شد: این روش من برای ترتیب فرزندانم و شیوه
آموزش و تربیت هیچ کودکی نیست، شیوه من راه انسانیت و عشق است
و به این راه ادامه خواهم داد، از صمیم قلبم عذرخواهی می‌کنم و از
کسانی که از این صحبت من رنجیده‌اند، پوزش می‌خواهم.