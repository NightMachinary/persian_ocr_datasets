8211
بهره‌مندی از گاز در بروجرد به 99.92 درصد می‌رسد
کرم گودرزی در مراسم طرح گازرسانی به چهار روستای محور
آبسرده و 24 واحد صنعتی بروجرد که امروز 19 تیرماه صورت گرفت،
اظهار کرد: با توجه به قولی که به نمایندگان شهر داده شده سعی خواهیم
کرد امسال بروجرد را به‌عنوان شهر سبز معرفی کنیم.
وی تصریح کرد: دو شهر دیگر استان برای شهر سبز در دستور کار قرار
دارد و امسال سعی خواهیم کرد سال ارزشمند برای گازرسانی باشد.
مدیرعامل شرکت گاز لرستان خاطرنشان کرد: با توجه به شیوع کرونا
از ابتدای سال تاکنون بیش از 40 روستا از نعمت گاز بهره‌مند شده‌اند.
گودرزی اضافه کرد: 199 روستا واجد شرایط گازرسانی هستند که
171 مورد از نعمت گاز برخوردار شده و 13 روستا در دست اجرا داریم
که چهار روستا کار پیمانکاری آن در حال انجام بوده و دو روستای قلعه
ثمورخان و هیراب طی برنامه‌ریزی انجام شده تا قبل از هفته دولت
گازدار خواهند شد.
وی بیان کرد: با انجام این طرح‌های گازرسانی تا نیمه اول سال میزان
بهره‌مندی گاز در شهرستان به 99.92 درصد خواهد رسید.
مدیرعامل شرکت گاز لرستان ادامه داد: گازرسانی به همان اندازه که
رفاه و آرامش دارد خطرناک نیز هست و مردم باید اصول ایمنی را رعایت
کنند.