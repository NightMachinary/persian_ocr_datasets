27465
بپردازند و امورات قضایی را حل و فصل کند.
وزارت امنیت داخلی آمریکا تمایلی به ادامه بررسی‌ها درباره مداخله
روسیه در انتخابات ندارد
به گزارش ایسنا، به نقل از خبرگزاری رویترز، برایان مورفی که سابقا
معاون اطلاعاتی وزیر امنیت داخلی آمریکا بود، با تنظیم متن شکایتی
اعلام کرد، چاد وولف به عنوان سرپرست این وزارتخانه در اواسط مه به
او گفت تا به جای این کار روی تهدیدهای مداخله سیاسی از جانب چین و
ایران متمرکز شود و مداخله گروه های جناح چپگرا در بی نظمی داخلی
را پررنگ کند.
این افشاگر به نقل از سرپرست وزارت امنیت داخلی آمریکا گفت، چنین
دستوری از جانب رابرت اوبراین که مشاور امنیت ملی کاخ سفید
است، ابلاغ شده بود.
کاخ سفید و وزارت امنیت داخلی آمریکا از اظهارنظر درباره این
شکایت خودداری کردند.
سارا ماتئوز، سخنگوی کاخ سفید گفت: اوبراین هرگز به دنبال دیکته
تمرکز جامعه اطلاعاتی بر روی تهدیداتی که انسجام انتخابات ما را
تهدید می کنند یا هر موصوع دیگری نبوده است؛ هر نوع اظهارنظری
از سوی یک کارمند سابق ناراضی که من هرگز او را ندیده یا اسمش را
نشنیده ام، نادرست و افتراست.