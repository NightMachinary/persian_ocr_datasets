12486
جلوگیری از فروش کالاهای فاقد شناسه و قاچاق در آذربایجان شرقی
محمدرضا پورمحمدی در جلسه کمیسیون برنامه‌ریزی، هماهنگی
و نظارت بر مبارزه با قاچاق کالا و ارز استان که به صورت
ویدئوکنفرانس برگزار شد، با تأکید بر تلاش همگانی برای
سالم‌سازی اقتصاد کشور، به نقش مهم مبارزه با قاچاق در این زمینه
اشاره کرد و افزود: مبارزه بی‌امان با قاچاق یکی از وظایف اساسی
تمامی مسئولان است.
وی با قدردانی از عملکرد دست‌اندرکاران مبارزه با قاچاق در استان،
گفت: وضعیت فعلی اقتصاد کشور از حساسیت ویژه‌ای برخوردار
است و بی‌توجهی و نظارت ناکافی در این حوزه، زمینه را برای
سواستفاده و افزایش قاچاق فراهم می‌کند.
وی، بر جلوگیری از فروش کالاهای فاقد شناسه و قاچاق در استان
تأکید کرد و با اشاره به نارضایتی مردم از افزایش قیمت و کاهش کیفیت
لوازم خانگی در ماه‌های گذشته، گفت: اجرای طرح شناسه‌دار کردن
کالاهای گروه الف و سامان‌دهی توزیع و فروش این کالاها، نظارت
دقیق بر قیمت و کیفیت را افزایش می‌دهد.
استاندار آذربایجان شرقی در بخش دیگری از سخنان خود با تأکید بر
تسریع در استفاده همه‌جانبه از سامانه جامع حمل و نقل در استان، گفت:
استفاده از این سامانه با مشخص کردن مبدأ و مقصد کالاها، امکان