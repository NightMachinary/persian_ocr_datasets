1433
ابعاد پرونده محمدعلی نجفی
به گزارش ایسنا، عباس عبدی در ادامه یادداشتش در روزنامه اعتماد
نوشت: از این‌رو باید گفت که اگر چه این حادثه همه را متاثر و جامعه را با
یک شوک مواجه کرد، ولی روند پرونده نشان می‌دهد که به هر دلیلی نگاه
به آن از طرف دادسرا متفاوت از روال یک پرونده معمولی است. اجازه
دهید که به اظهارات نماینده محترم دادسرا در آخرین دادگاه نگاهی
بیندازیم. «نجفی با پرداخت وجه‌المصالحه گزاف رضایت اولیای دم
را اخذ کرده است و بر اساس آنچه شنیده‌ایم، با این مبلغ می‌توان نیمی از
محکومان به قصاص در زندان رجایی‌شهر را که به خاطر خشم آنی
مرتکب قتل شدند، آزاد کرد.» او ضمن اشاره به متن کیفرخواست که
عمل نجفی باعث شده نظم جهانی به هم بریزد درباره تایید این ادعا به
بازتاب رسانه‌ای این پرونده اشاره کرد و افزود: «بعد از این اتفاق،
رسانه‌های لندن‌نشین این موضوع را با بیان سوابق اجرایی نجفی بعد از
انقلاب اسلامی مطرح و نظام مدیریتی پس از انقلاب را تضعیف کردند؛
این طور نشان دادند که گویی این اتفاقات در نظام مدیریتی کشور
مرسوم است.» این خیلی عجیب است که این پرونده را به نظم جهانی ربط
دهند. چگونه یک موضوع خانوادگی ولو قتل عمد باشد، نظم جهانی را
به هم می‌زند؟ شاید منظورشان نظم ایران بوده، به این نیز ربطی ندارد. چه
ارتباطی می‌تواند میان نظم اجتماعی و سیاسی ایران و یک دعوای