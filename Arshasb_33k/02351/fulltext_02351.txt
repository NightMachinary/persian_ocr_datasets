2351
ادعاهای فرمانده سنتکام علیه ایران
به گزارش ایسنا به نقل از خبرگزاری اسپوتنیک، کنت مک کنزی
فرمانده مرکز فرماندهی نیروهای تروریستی آمریکایی در غرب
آسیا با گفتن اینکه حملات انجام شده توسط «شبه نظامیان» در عراق علیه
نظامیان آمریکایی افزایش یافته است، بدون نام بردن از این شبه
نظامیان، مدعی مرتبط بودن این حملات با ایران شد. مک کنزی با ادعای
اینکه ایران سعی دارد دولت عراق را مجاب کند که نیروهای
آمریکایی را مجبور به ترک منطقه کند، گفت: هدف ایران این است که
نظامیان آمریکایی به اجبار از منطقه خارج شوند.
او ادامه داد: معلوم است که آن ها به راهکار دست نخواهند یافت. دولت
عراق نیز شاهد منافع حفظ روابط امنیتی بلندمدت با آمریکا، ناتو و
شرکایمان در ائتلاف است. مک کنزی افزود که آمریکا خواهان حفظ
روابط امنیتی با عراق است. طبق گفته او، آمریکا تجهیزات دفاعی
اضافی به ویژه سامانه های آتش بار را برای آمادگی در برابر آن‌چه
«اقدامات خصومت آمیز» توسط ایران در منطقه می‌خواند، فراهم
کرده است.
ادعاهای وزیر خارجه آمریکا در توجیه تحریم رئیس جریان آزاد ملی
لبنان
به گزارش ایسنا، به نقل از سایت شبکه روسیا الیوم، مایک پامپئو، وزیر