25707
نماینده فلسطینی: آمریکا و اسرائیل از بحران کرونا برای اجرای
معامله قرن بهره می‌برند
به گزارش ایسنا، به نقل از گزارش مرکز اطلاع رسانی فلسطین، جمال
خضری اظهار کرد که آمریکا به رژیم صهیونیستی برای الحاق
بخش‌هایی از کرانه باختری چراغ سبز نشان داد و طرف صهیونیستی
هم به شیوه‌ای سریع و خطرناک در حال پیشبرد و اجرای این طرح است.
خضری افزود که رژیم صهیونیستی به ویژه پس از تشکیل دولت
ائتلافی بین نتانیاهو و گانتس که اعلام کرده هدف اساسی‌اش الحاق
اراضی فلسطینی و سلب حقوق ملت فلسطین است، به سرعت و به طور
شبانه‌روزی در تلاش برای ایجاد واقعیت‌هایی جدید در اراضی
اشغالی خواهد بود.
وی گفت که سفیر آمریکا در فلسطین اشغالی وعده چیزی را به رژیم
صهیونیستی می‌دهد که هیچ حقی در مورد آن ندارد که تمامی این
اقدامات در چارچوب معامله قرن و با وجود سرگرم بودن جهانیان به
بحران کرونا و تبعات سیاسی، بهداشتی و اقتصادی آن انجام می‌گیرد.
جمال خضری افزود که یهودی سازی و شهرک سازی در اراضی
فلسطینی ادامه دارد و رژیم صهیونیستی به دنبال غصب بخش‌های
بیشتری از این اراضی است اما ملت فلسطین هرگز اجازه اجرای معامله قرن
را نمی‌دهد و تمامی این طرح‌ها و اقدامات باطل و مردود است و این ملت