24381
نورمحمد فردی روز دوشنبه 22 دی ماه در جمع خبرنگاران اظهار
کرد: حدود 11 ماه از شیوع ویروس کرونا در جهان می‌گذرد و طی این
مدت فراز و نشیب‌های زیادی از جهش‌های مختلف این ویروس تا
پرشدن تخت‌های بیمارستانی را تجربه کرده‌ایم.
به گزارش ایسنا، وی ادامه داد: خوشبختانه با اجرای طرح ملی مقابله با
کرونا از ابتدای آذرماه؛ شاهد سیر نزولی شیوع این بیماری در کشور
به ویژه استان البرز بوده ایم.
معاون سیاسی، امنیتی و اجتماعی استاندار البرز توضیح داد: در حال
حاضر شهرستان‌های کرج، ساوجبلاغ و اشتهارد در وضعیت زرد و
سایر شهرستان‌های استان در وضعیت آبی قرار دارند.
این مسئول توضیح داد: با این اوصاف فعالیت همه صنوف با رعایت
پروتکل‌های بهداشتی در شهرهای آبی بلامانع است و در شهرهای
زرد هم صنوف گروه یک، دو و سه اجازه فعالیت دارند.
فردی در پاسخ به نحوه حضور کارمندان دولت در شرایط فعلی گفت: در
وضعیت زرد دو سوم کارکنان باید در محل کار حضور پیدا کنند و
مابقی دورکاری داشته باشند.
فرمانده قرارگاه مقابله با کرونا استان البرز افزود: با توجه به اینکه طرح
ممنوعیت ترددها از ساعت 9 شب تا 4 صبح نتیجه رضایت بخشی داشته،
این طرح تا اطلاع ثانوی اجرایی می‌شود.