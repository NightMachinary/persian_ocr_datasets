21162
رسانه ها باید صادقانه نقد کرده و از بیان انتقادات با حب و بغض های
شخصی جلوگیری کنند.
گراوند بر ضرورت تعامل مدیران دستگاه های اجرایی با مطبوعات
تاکید کرد و بیان داشت: سیاست دولت تقویت نهادهای مدنی است و
خانه مطبوعات به عنوان تشکل رسمی اهالی رسانه در استان شناخته می
شود.
مقام عالی دولت در استان بوشهر تاکید کرد: امروزه با وجود گسترش
فضای مجازی، اطلاع از مسائل و مشکلات به روز شده به طوری که
خبرنگاران با این شرایط با کم ترین هزینه مشکلات عمده را در فضای
مجازی منعکس کرده و مدیران هم آگاه می شوند.
وی با اشاره به مشکلات مطبوعات بوشهر در مورد آگهی ها افزود:
هرگونه توزیع آگهی برای نشریات و مطبوعات بوشهر باید از سوی
اداره کل فرهنگ و ارشاد اسلامی انجام شود و اداره کل ارشاد این
موضوع را با جدیت دنبال کند.
استاندار بوشهر تصریح کرد: شرکت های نفت و گاز وپتروشیمی فعال
در استان باید در راستای مسئولیت اجتماعی خود به مسائل فرهنگی به
ویژه مطبوعات و رسانه های استان توجه داشته باشند.
این مسئول تاکید کرد: شهرداری ها هم علاوه بر کار عمرانی باید
رویکرد فرهنگی را همراه تعامل با نشریات و مطبوعات را در دستور