28226
کاویانی شهرداری است و باید با همکاری شرکت آب و فاضلاب
فکری به حال تامین آب این مجموعه بکند.
وی از پایانه شهید کاویانی که روزانه چند صد نفر در آن جابجا
می‌شوند به عنوان ویترین شهر کرمانشاه یاد کرد و افزود: برای
کلانشهری مانند کرمانشاه اصلا مناسب نیست که پایانه اصلی شهر آب
شرب لوله‌کشی نداشته باشد.
موضوع تامین آب لوله‌کشی ترمینال کرمانشاه را از شرکت آب و
فاضلاب پیگیری کردیم و مدیرعامل این شرکت از آمادگی برای
تامین آب آن خبر داد و گفت: این موضوع نیازمند پیگیری مسئولین
خود پایانه نیز هست.
علیرضا کاکاوند در گفت و گو با ایسنا، اظهار کرد: تا کنون هیچ
مراجعه‌ای از سوی مسئولین پایانه و یا شرکت‌های آن برای تامین آب
لوله‌کشی نداشتیم و این در حالی است که پایانه نیز باید مانند یک مشترک
روند قانونی اخذ اشتراک را طی کند تا اقدامات لازم را برای تامین آب
لوله کشی آنها انجام دهیم.
وی یادآور شد: حتی با وجود عدم پیگیری از سمت طرف مقابل، به دلیل
اهمیتی که این پایانه دارد ارزیابی و برآورده‌های اولیه برای لوله کشی
را نیز انجام دادیم، اما هیچ پیگیری بعدی از طرف پایانه صورت
نگرفت.