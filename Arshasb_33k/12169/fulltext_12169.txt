12169
رخشانی‌مهر با اشاره به دستاورهای تاسیس جامعه خیرین مدرسه‌ساز
افزود: اگر نهاد خیرین مدرسه‌ساز نبود، امروز درصد زیادی از
مدارس کشورمان چند شیفته بود. از مجموع 530 هزار کلاس درس
موجود در کشور، تاکنون حدود 130 هزار کلاس درس به همت
خیرین ساخته شده است که اگر قرار بود این حجم از مدارس و
کلاس‌های درس را دولت به تنهایی احداث نماید به طور قطع هزاران
میلیارد تومان اعتبار نیاز داشت، بنابراین یکی از دستاوردهای
فعالیت خیرین مشارکت اقتصادی در کمک به دستگاه تعلیم و تربیت
بوده است.
وی افزود: دستاورد دیگر شکل‌گیری این نهاد، تاثیرگذاری فرهنگی
این نهاد است. تاکنون بیش از 30 هزار خیر حقیقی و حقوقی شناسایی و
جذب شده‌اند که 6000 نفر از آنان به عنوان خیرین حقوقی شامل
نهادهای حقوقی، بنیادها و خیریه‌ها بودند.
وی با اشاره به اینکه بدون تردید شناسایی و جذب این تعداد خیرین
مدرسه ساز بیانگر آن است که جامعه نوعدوست ایرانی دغدغه آینده و
تامین فضای آینده‌سازان کشورمان را دارد اظهار کرد: این سرمایه
کم نظیر یک سرمایه اجتماعی ارزشمند به شمار می‌آید که آینده
کشورمان را در این بخش تضمین می کند. بدون تردید تاثیر فرهنگی
این مهم کمتر از دستاوردهای اقتصادی مشارکت خیرین مدرسه‌ساز