6413
بیمه‌ای و درمانی از بالغ‌ بر نیمی از جمعیت کشور، واجد اهمیتی خاص
بوده و هست و دولت‌های یازدهم و دوازدهم همواره مترصد فرصتی
مناسب برای تصمیم‌گیری معقولانه در زمینه نحوه تأمین منابع مورد
نیاز برای بازپرداخت این بدهی سنگین بودند.
شریعتمداری ادامه داد:تصمیم اخیر دولت و حمایت شخص رئیس
‌جمهوری از بازپرداخت بخشی از بدهی دولت به تأمین ‌اجتماعی،
آن‌هم در شرایط تشدید فشارهای تحریمی و کاهش درآمدهای
ریالی و ارزی، به‌خوبی نشان‌دهنده آن است که دولت تدبیر و امید در
کنار تدابیر کارساز که برای ناکام گذاردن فشارهای بین‌المللی برای
سخت‌تر کردن حلقه تحریم‌ها و محدودیت‌های اعمال‌شده بر کشور
اتخاذ کرده، در حوزه داخلی نیز از تأثیرات اقتصادی ناشی از تشدید
تحریم‌ها و نیز بحران کرونا بر اقشار مولد و درعین‌ حال آسیب‌پذیر
کشور، غافل نبوده و نیست. اقشار تحت پوشش سازمان تأمین
‌اجتماعی و بویژه بازنشستگان و مستمری‌بگیران تأمین ‌اجتماعی، از
این جمله‌اند و بهبود وضعیت درآمدی و معیشتی این عزیزان یکی از
دغدغه‌های جدی این دولت بوده و با تصمیم اخیر در زمینه پرداخت
حدود 32 هزار میلیارد تومان از بدهی انباشته دولت به سازمان تأمین
‌اجتماعی، این امیدواری تقویت‌ شده که پیشرفت بزرگی در بهبود
شرایط بازنشستگان حاصل شود.