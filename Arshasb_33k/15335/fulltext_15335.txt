15335
منابع النشره درباره اینکه آیا نام نواف سلام در جریان دیدار ماکرون با
مقامات لبنان مطرح شده است یا خیر نیز افزودند: دو طرف در بعبدا بر
ضرورت تشکیل دولت وحدت ملی تأکید کردند اما اسمی مطرح نشد.
منابع درباره مخالفت عون با بازگشت سعد حریری به نخست‌وزیری
گفتند، عون به قانون اساسی احترام می‌گذارد و منتظر نتایج
رایزنی‌های پارلمانی است.
نکته جالب توجه دیگر در این راستا این است که قرار است دیوید هیل،
فرستاده آمریکا در امور سیاسی روز جمعه جاری با میشل عون دیدار
کند. البته این دیدار قبل از استعفای دولت دیاب تدارک دیده شده بود.
منابع پیش‌بینی کردند، عون و هیل به مساله ترسیم مرزها و نیز مسائل
سیاسی دیگر خواهند پرداخت.
به گفته این منابع، تماس‌های جهانی با رئیس‌جمهوری لبنان در پی
حادثه انفجار بندر بیروت همچنان ادامه دارند.
دولت چین تاکنون بیشترین کمک را در مبارزه با کرونا به ما داشته است
به گزارش ایسنا، سیدعباس موسوی عصر روز سه‌شنبه در ارتباط با
کمک‌های صورت گرفته به ایران از سوی کشورهای مختلف از جمله
چین برای مبارزه با شیوع ویروس کرونا اظهار کرد: در حال حاضر
شیوع ویروس کرونا تبدیل به یک موضوع جهانی شده است و
اقداماتی که برای مقابله با آن صورت می‌گیرد باید جهانی باشد.