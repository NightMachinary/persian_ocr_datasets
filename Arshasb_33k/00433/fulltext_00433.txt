433
پلیس قرار دارد، از هموطنان خواست در صورت مشاهده هرگونه
زمین‌خواری و تعرض به اراضی ملی، موضوع را از طریق سامانه 110 به
پلیس اطلاع دهند.
آزادگان، اسطوره‌های مقاومت و سربلندی هستند
محمدرضا پورمحمدی در دیدار صمیمی با جمعی از آزادگان استان با
بیان این‌که صمیمانه و با تمام وجود قدردان زحمات ایثارگران و
آزادگان هستیم، افزود: سخن گفتن از رنج و فداکاری شما عزیزان،
آسان است، اما نمی‌توان حتی لحظه‌ای از آن رنج و زحمت‌ها را تجسم
کرد. وی با بیان این‌که شهدا، جانبازان و آزادگان با خدا معامله
کرده‌اند، افزود: آزاده، بالاترین واژه‌ای است که می‌توان برای شما
به کار برد؛ شما خود را از ارزش‌های مادی و دنیوی آزاد کرده‌اید و به
مقام آزادگی و وارستگی رسیده‌اید. وی با گرامی‌داشت سالروز
بازگشت آزادگان به میهن، گفت: این مناسبت بهانه‌ای برای قدردانی
از آزادگان سرافراز و خانواده‌های آنان و همچنین گرامی‌داشت
فرهنگ ایثار و شهادت و بازگو کردن این فرهنگ به نسل جدید است.
استاندار آذربایجان شرقی افزود: ثبات و آرامشی که امروز بعد از 40
سال از پیروزی انقلاب اسلامی در کشور حاکم است در سطح دنیا
بی‌نظیر است و این نعمت الهی در سایه حماسه‌آفرینی‌ها و مبارزات
شهدا، جانبازان و ایثارگران به دست آمده است. وی ادامه داد: انقلاب ما