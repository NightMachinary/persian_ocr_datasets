20442
خواهد شد، اما در کنار آن می‌توان امید برد که جهان دگرگون بشود،
زیرا که آن چه این ویروس با جهان کنونی ما کرده، زمینه را برای
دگرگونی فراهم آورده است. ما به یاری چیرگی‌ها و توان‌هایی که در
این سالیان به‌ دست آورده‌ایم با دانش فناورانه و ابزارساز، جهان را در
سراشیب نابودی افکنده‌ایم. یکی از شادی‌های مردمان در این
روزهای تاریک کرونایی این است که می‌توانند آسمان پاک آبی را
ببینند، این بخت را یافته‌اند که هوای پاک را به درون شش‌هایشان
بکشند. جاندارانی که از آدمیان هراسان بوده‌اند و می‌گریختند،
دیگر بار به زیستگاه‌های خود بازآمده‌اند. در شهرها پاره‌ای از آنها
می‌توانند با آرامش راه بروند یا بیارمند. ما زمینه نابودی خود را فراهم
آورده‌ایم. هوا را دریا را خشکی را آلوده‌ایم. هر روز درخت‌هایی در
آتش می‌سوزند یا با تبر بریده می‌شوند. هر روز گونه‌‌هایی از گیاهان یا
جانواران از میان می‌روند. ما با ویران ساختن جهان پیرامون زمینه
ویرانی و تباهی خود را فراهم می‌آوریم.
از سویی زراندوزی، پول‌پرستی، انباشتن بیهوده سرمایه‌‌ها، گسلی
در میان آدمیان پدید آورده است. بیشینه سرمایه و خواسته جهان را
درصدی اندک از جهانیان در گنج‌خانه‌های خود دارند. کسانی چنان
توانگرند که نمی‌دانند با آن خواسته و پول چه باید کنند اما از طرفی
انبوهی از مردمان از گرسنگی در رنجند. این ناسازگاری‌ها و