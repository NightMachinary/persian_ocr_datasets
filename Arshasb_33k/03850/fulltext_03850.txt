3850
اعلام مشاغل پرخطر از سوی ستاد ملی مقابله با کرونا
رضا نجاتی سخنگوی ستاد مدیریت بیماری کرونا در خوزستان
اظهارکرد: بر اساس اطلاعیه ستاد ملی مقابله با کرونا فعالیت
فروشگاهای بزرگ و زنجیره ای، پاساژها و مجتمع های تجاری
بازارهای بزرگ و مسقف، آرایشگاه ها و سالن های زیبایی،
آموزشگاه‌های رانندگی، رستوران، اغذیه فروشی، طباخی و فست
فود، گرمابه، استخر و سونا و سالن های ماساژ، روزبازارها و نمایشگاه
ها، مراکز بازی و تفریحی و گیم نت، باشگاه‌های ورزشی و بدنسازی،
تالار پذیرایی و مراسم، قهوه خانه ها و سفره خانه ها، چایخانه ها و تریا
کماکان ممنوع است.
به گزارش ایسنا به نقل از استانداری خوزستان، وی افزود: سایر اصناف
و مشاغل نیز کم خطر اعلام شده و فعالیت آن‌ها با رعایت اصول بهداشتی
ابلاغ شده از سوی وزارت بهداشت و با نظارت اصناف مربوطه از روز
شنبه، 23 فروردین ماه بلامانع است.
اعلام ممنوعیت آمد و شد کامل 48 ساعته در اردن
به گزارش ایسنا، به نقل از خبرگزاری آناتولی ترکیه، امجد العضایله،
سخنگوی دولت اردن در کنفرانس مطبوعاتی مشترکی با سعد جابر،
وزیر بهداشت این کشور اعلام کرد: ممنوعیت کامل رفت‌وآمدها
در اردن از ساعت 12 بامداد جمعه آغاز خواهد شد و تا ساعت 12 بامداد