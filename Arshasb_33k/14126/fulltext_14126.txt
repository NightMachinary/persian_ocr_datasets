14126
دبیر درگذشت ماموستا محمدی را تسلیت گفت
به گزارش ایسنا، به نقل از دبیرخانه شورای برنامه ریزی مدارس علوم
دینی اهل سنت،متن پیام حجت‌الاسلام والمسلمین لطفیان به شرح زیر
است:
بسم الله الرحمن الرحیم
انا لله و انا الیه راجعون
درگذشت عالم روشن ضمیر و مجاهد انقلابی خستگی ناپذیر، جناب
حاج ماموستا ملا محمد محمدی از چهره های شاخص اهل سنت کشور
و امام جمعه کرمانشاه را به جامعه اهل سنت، روحانیت استان، مردم
غیور و انقلابی استان کرمانشاه و خانواده محترم آن مرحوم تسلیت
می‌گویم.
حضور جدی و تاثیرگذار در جبهه نماز جمعه، صفا و صداقت، اخلاص
و وفاداری، دفاع از حق، دغدغه وحدت و همبستگی امت اسلامی و
ثبات قدم در مسیر آرمان های انقلاب اسلامی ایران از ویژگی های بارز
آن مرحوم به شمار می رود.
امید است خداوند متعال همه اقدامات پسندیده ایشان را ضمیمه
پرونده عمل صالح او قرار دهد و با اولیای الهی محشور فرماید.
از خداوند بزرگ برای ایشان، رحمت و رضوان الهی و برای
بازماندگان، شکیبایی و بردباری مسألت می‌نمایم.