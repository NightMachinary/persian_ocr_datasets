2169
معاون سیاسی امنیتی استاندار زنجان با اشاره به نقش موثر واحدهای
صنفی در مبارزه با کرونا، بیان کرد: واحدهای تولیدی، صنفی و ... که
پروتکل‌های بهداشتی را رعایت نکنند، بعد از تذکر و اخطار قانونی
پلمب خواهند شد.
مرادی‌نافچی همچنین از وضعیت نظارت‌ها و رعایت نکردن
پروتکل‌ها توسط بعضی از افراد در جامعه انتقاد کرد و گفت: ادبیات
بازرسی و نحوه برخوردها باید تغییر یافته و جدی شود.
وی رعایت نشدن پروتکل‌های بهداشتی به‌ویژه نزدن ماسک را از
مهم‌ترین دغدغه‌ها در حوزه مبارزه با کرونا عنوان کرد و ادامه داد: اگر
تاکید بر زدن ماسک در جامعه می‌شود، هدف حفظ سلامتی مردم است.
این مسئول به تمدید محدودیت‌های کرونایی در استان نیز اشاره کرد
و گفت: این محدودیت‌ها به همه صنوف اعلام و ابلاغ شده است.
معاون سیاسی امنیتی استاندار زنجان با بیان اینکه کرونا شوخی‌بردار
نیست، تصریح کرد: کرونا سلامتی مردم را مورد هدف خود قرار داده
است، بنابراین مردم حقوق شهروندی را رعایت کنند.
وی با بیان اینکه استان زنجان در خصوص بیماری کرونا همچنان قرمز
است، خاطرنشان کرد: ابتلا به کرونا امروز خانوادگی شده است.
اختصاص 9 درصدی نشر کتاب به حوزه دفاع مقدس
سرهنگ عباس بایرامی در آیین رونمایی کتاب «زینب های خط