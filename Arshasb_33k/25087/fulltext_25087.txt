25087
رعایت الزامات مراجع بالادستی و تطبیق با قوانین و مقررات داخلی
کشورمان از اصول تصمیم‌گیری در این جلسه ملاک عمل بوده است.
نبی: تغییر سرمربی تیم ملی صحت ندارد/ تمرین تیم‌ها ممنوع است
به گزارش ایسنا، مهدی محمدنبی درباره جدول زمان‌بندی اصلاح
اساس‌نامه فدراسیون فوتبال گفت: امروز آخرین فرصت ارسال
جدول زمان‌بندی اصلاح اساس‌نامه به فیفا بود که خوشبختانه چندین
روز قبل در هیات رییسه مطرح و تایید شد. روز گذشته این جدول را
برای بخش فدراسیون‌های عضو این نهاد ارسال کردیم.
وی ادامه داد: در این جدول زمان‌بندی 20 موضوع مطرح شده که
یکایک این موضوعات با تجربیات گذشته و الگوهای موجود انجام
شد. شروع این جدول با نگاه اعضای مجمع خواهد بود و ما مشارکت
فعال آن‌ها درباره اصلاح این اساس‌نامه خواهیم داشت. آن‌ها
می‌توانند پیشنهادات خود را درباره اصلاح اساس‌نامه مصوب سال
90 ارسال کنند.
دبیرکل فدراسیون فوتبال یادآور شد: پیشنهادات در کمیته حقوقی
و تدوین مقررات فدراسیون فوتبال و اساس‌نامه استاندارد فیفا
بررسی، پیش‌نویسی تهیه و سپس در هیات رییسه مطرح می‌شود. این
مسائل به طور موازی برای اعضای مجمع هم ارسال می‌شود تا نظرات
آن‌ها را برای مراحل بعدی داشته باشیم. با توجه به نشست‌هایی که سال