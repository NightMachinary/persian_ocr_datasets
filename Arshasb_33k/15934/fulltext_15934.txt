15934
پیش بینی رفتارها و واکنش‌ها در دوران پسابحران قابل اندازه‌گیری
نیست
وی با بیان اینکه پیش بینی رفتارها و واکنش‌ها در دوران پسابحران
دقیقاً قابل اندازه‌گیری نیست، عنوان کرد: با این حال می‌توان احتمال
داد پدیده‌ای که توانسته خود را بر زندگی مردم تحمیل و سبک زندگی
خاص خود را خلق کند، بر مهمترین و رایج‌ترین امر اجتماعی یعنی
ارتباط افراد مسلط شود وبه لحاظ روان شناختی در انسانها احساس
ترس ایجاد کند (نه تنها در مورد بازماندگان و قربانیان این ویروس که
مستقیماً تاوان آن را داده‌اند بلکه درمورد همۀ کسانی که در حدود
دوماه اخیر خود و خانوادۀ خود را در قرنطینه یا محدودیت شدید
ارتباطی قرار داده‌اند)؛موجب تغییراتی در پهنۀ زیست‌شان خواهد
شد.
بروز انزوای اجتماعی در تودۀ مردم تا رفع کامل بحران
این جامعه شناس ادامه داد: ‌احتمالاً باید انتظار داشت که انفکاک فیزیکی
و انزوای اجتماعی در تودۀ مردم تا رفع کامل این بحران که منحصراً با
درمان علمی یا واکسیناسیون خواهد بود نه عوام‌گرایی و
خرافه‌پروری، تا مدتی نه چندان کوتاه ادامه داشته باشد، در عین حال
ارتباط در سطح غیرواقعی یا مجازی که پیش از این دغدغه بود سیر
صعودی داشته باشد.