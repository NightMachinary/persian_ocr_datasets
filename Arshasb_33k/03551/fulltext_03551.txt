3551
 اطلاعیه باشگاه استقلال در خصوص پرونده استراماچونی
به گزارش ایسنا، متن اطلاعیه باشگاه استقلال در خصوص پرونده
استراماچونی به شرح زیر است:
روز گذشته (چهارشنبه) ایمیلی از فیفا به باشگاه استقلال ارسال شد که
طی آن باشگاه استقلال به یک میلیون و 359 هزار یورو در حق
استراماچونی محکوم شده بود.
بررسی های حقوقی باشگاه نشان می دهد متاسفانه بخش مهمی از اسناد
مربوط به این پرونده در مرحله دفاع مقدماتی مورد استفاده قرار نگرفته
و باشگاه استقلال مدارکی در اختیار دارد که ارائه آنها می توانست
نتیجه دیگری را رقم بزند با این وجود این رای قابل برگشت است و باشگاه
استقلال با تنظیم لایحه‌ای مستدل با پیوست مدارک موجود و متقن و
ارسال آنها به دادگاه عالی ورزش از حق باشگاه دفاع خواهد کرد تا
بتواند رای را بشکند و مبلغ مورد نظر را کاهش دهد.
در پایان باشگاه استقلال اعلام می کند با همه توان جهت احقاق منافع
هواداران خود گام بر می‌دارد و مطمئنا با تلاش مدیران استقلال و
هواداران دلسوز به همراه تیم حقوقی مبرز و توانمند این پرونده به
بهترین شکل ممکن حل خواهد شد.
اطلاعیه شرکت توزیع نیروی برق تهران بزرگ درباره قطعی‌های
پراکنده برق