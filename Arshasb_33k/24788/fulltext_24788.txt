24788
وی در ادامه تاکید کرد: متاسفانه در بازار خودرو نیز دولت نتوانسته
توازن بین عرضه و تقاضا را برقرار کند. صنعت خودرو سازی
انحصاری و از بین بردن امکان رقابت باعث ایجاد این نابسامانی شده
است. تا حد قابل توجهی التهاب کنونی بازار ناشی از بی برنامگی دولت و
باز گذاشتن دست دلالان با سیاست های نادرست است.
وی در ادامه خاطر نشان کرد: چندین و چند ماه است که خبری از عرضه
خودرو با قیمت کارخانه نیست و ثبت نام خودروهای پیش فروش شده
نیز که یک سال دیگر تحویل داده می‌شود دردی را دوا نمی کند؛ در این
شرایط که تحت تاثیر سیاست های نادرست تقاضا در بازار تلنبار شده و
خودروسازها نیز رغبتی برای عرضه محصولات خود با قیمت تعیین
شده ندارند، سخن از دلالان و حباب بازار خودرو تنها پاک کردن
صورت مساله است.
سخنگوی کمیسیون عمران مجلس تاکید کرد: آقای روحانی پراید
در آستانه 100 میلیونی شدن است. آیا نمی خواهید کاری کنید؟ مگر
90 درصد قطعات پراید تولید داخل نبود؟ چرا به بهانه تبدیل ارز 4200
تومانی به ارز نیمایی و افزایش چندین برابری قیمت پراید چراغ سبز
نشان دادید؟ متاسفانه دولت دست بر روی دست گذاشته تا ملت تاوان
بلند پروازی شرکت‌های خودروسازی را بدهند .بازار به حال خود
رها شده و دلالان قیمت تعیین می‌کنند.