3575
این مدیر ارشد صداوسیما اضافه کرد: در حوادث تلخی که در ماه های
اخیر داشتیم دیدیم که چگونه دشمنان دو ملت بزرگ و متمدن و با
فرهنگ ایران و افغانستان تلاش کردند از ابزار رسانه برای ایجاد
اختلال در این روابط و ایجاد شکاف بین دو ملتی که در طول تاریخ هیچ
کس نتوانسته آنها را از همدیگر جدا کند، استفاده کنند. دو ملتی که
فرهنگ مشترک، زبان مشترک، تاریخ مشترک جغرافیای مشترک و مسایل
و چالش های مشترک، آنها را به هم پیوند داده و افتخار ما این است که در
طول تاریخ دو ملت دوست و برادر بوده اند و خواهند بود . اما تلاش
دشمنان این ارتباط و این دو ملت در ماه های اخیر به گونه ای بود که سعی
کردند بر روی فضاهای رسانه ای سوار شوند و از این فضا ها برای ایجاد
شکاف بین دو ملت استفاده کنند. در مواضع دیگر و در مطالب دیگر و در
کشورهای دیگر هم به همین شکل تلاش می کنند .
جبلی ادامه داد: ما همین روزها شاهد اتفاق دردناکی هستیم که در لبنان
افتاد. درباره انفجار عظیمی که در بندر بیروت رخ داد نیز با چشم
خودمان می بینیم که چطور از رسانه ها برای ضربه زدن به آرمان های یک
ملت، برای ایجاد شکاف و تفرقه بین یک ملت و برای برآورده کردن
اهداف دشمنان این ملت ها استفاده می کنند. پس بنابر این وظیفه رسانه
های ما، وظیفه خبرنگاران ما و وظیفه سازمان های رسانه ای ما بسیار
بسیار سنگین تر از قبل است .