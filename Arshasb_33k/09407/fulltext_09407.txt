9407
جنوب کشورش را کاملا غیر قابل قبول خوانده بود، سخنگوی
دولت گفت، دولت تلاش دارد به وعده های خود درخصوص
اشتغالزایی و رشد و توسعه عمل کند و به فعال کردن صندوق توسعه در
سطح استان تطاوین متعهد شده است.
تداوم اعتراضات در لبنان علیه وضعیت اقتصادی/ دیاب: اجازه
نمی‌دهیم با زندگی شهروندان بازی شود
به گزارش ایسنا، به نقل از شبکه خبری المیادین، دولت لبنان
امروز(جمعه) نشست فوق العاده‌ای را برای بررسی کاهش ارزش لیره و
بحران اقتصادی و معیشتی برگزار کرد.
حسان دیاب، نخست‌وزیر لبنان در جلسه دولت گفت: ما هرگز اجازه
نمی‌دهیم با معیشت و زندگی شهروندان بازی شود. این خط قرمز ماست.
این نشست با حضور عباس ابراهیم، مدیر کل دستگاه امنیت و ریاض
سلامه، رئیس بانک مرکزی لبنان برگزار شد.
جلسه دوم نیز در کاخ ریاست‌جمهوری با ریاست میشل عون،
رئیس‌جمهور لبنان برگزار می‌شود.
در این راستا مناطق لبنان شامگاه پنجشنبه شاهد اعتراضات در بیروت و
برخی از مناطق علیه کاهش ارزش لیره و افزایش قیمت دلار بود و منابع
پزشکی از زخمی شدن دستکم 36 تن در درگیری با پلیس در طرابلس
خبر دادند.