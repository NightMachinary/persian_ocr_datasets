31212
کشف 2771 دستگاه ماینر در استان مرکزی
بر اساس اعلام پلیس، سردار حسن مفخمی شهرستانی در تشریح این خبر
گفت: از ابتدای تیرماه سال جاری طرح عملیاتی پلیس استان در
برخورد با استفاده کنندگان از دستگاه های استخراج ارز دیجیتال در
دستور کار قرار گرفت.
وی افزود: در مدت زمان اجرای این طرح ماموران انتظامی در
شهرستان های ساوه، زرندیه، شازند، اراک،تفرش و محلات در
19عملیات جداگانه موفق به کشف 2771 دستگاه ماینر قاچاق شدند.
وی به ارزش تقریبی 142 میلیارد ریالی دستگاه های کشف شده در
ارزیابی کارشناسان اداره مبارزه با قاچاق کالا و ارز پلیس آگاهی
اشاره و خاطرنشان کرد: 19 نفر در این عملیات ها دستگیر و پس از تشکیل
پرونده برای سیر مراحل قانونی به دستگاه قضائی معرفی شدند.
فرمانده انتظامی استان مرکزی در پایان با تأکید بر برخورد قانونی
نیروی انتظامی با سودجویان عرصه اقتصادی کشور، از شهروندان
خواست در صورت مشاهده این قبیل جرایم، از طریق تماس با سامانه
تلفنی 110، موضوع را در کوتاهترین زمان ممکن برای برخورد
قاطع و بهنگام با مجرمان اقتصادی به پلیس گزارش کنند.
کشف 30 میلیارد لوازم خانگی قاچاق در حیاط مدرسه
به گزارش ایسنا سرهنگ علی ولی پور گودرزی گفت: در پی دریافت