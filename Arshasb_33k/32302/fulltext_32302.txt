32302
مهرداد ویس کرمی در گفت و گو با ایسنا، در خصوص اینکه آیا نتیجه
انتخابات آمریکا بر سیاست های ایران تاثیری دارد یا خیر؟ و اگر رفتار
دولت جدید آمریکا تغییر کند ایران نیز در سیاست های خود تجدید
نظر می کند؟ گفت: مشکل ما با آمریکا مشکل با بایدن یا ترامپ نیست،
سیاست های خارجی آمریکا بر مبنای اشخاص تعریف نمی شود،
آمریکا دارای سیاست های بلند مدت گاها 50 ساله است که رییس
جمهور موظف است آن ها را اجرایی کند.
وی افزود: برای مثال آیا رییس جمهوری در آمریکا می تواند بگوید
من با صهیونیسم مشکل دارم؟ یا در هولوکاست تردید کند؟ آیا می
تواند منافع رژیم صهیونیستی را نادیده بگیرد؟ پس سیاست های
آمریکا اینگونه نیست که با تغییر شخص رییس جمهور تغییر کند البته
ممکن است در جزئیات یا مدل اجرای آن سیاست ها اختلافاتی میان
جمهوری خواهان و دموکرات ها وجود داشته باشد.
نماینده خرم آباد عنوان کرد: مگر ما با آمریکا مشکلی داشتیم؟ بلکه
همیشه آمریکا با ما مشکل داشته است، باید دید آیا آمریکا دست از این
روش معمول خود بر می دارد یا خیر؟ گاهی یک اشتباه رایجی یا اینکه به
صورت عمدی طرح می شود و آن این است که برخی گمان می کنند
آمریکا با ما سوتفاهم دارد یا میان ما و آن ها یک عدم شناخت و کدورت
وجود دارد درحالی که آمریکا با ذات انقلاب اسلامی مشکل دارد.