4439
همچنین در نامه دیگری که توسط یکی از دستیاران کلینتون برای او
ارسال شده آمده است که محمد بدیع، رهبر اخوان المسلمین و سعد
الکتاتنی، رئیس سابق پارلمان مصر از حزب آزادی و عدالت نسبت به
محمد مرسی نگران بوده و معتقد بودند که وی پس از پیروزی در
انتخابات درصدد تحمیل خود به عنوان رهبر کشور و دولت خواهد
بود.
افشای توافق‌های محرمانه ترکیه با چندین کشور برای سرکوب
مخالفان
به گزارش ایسنا، به نقل از پایگاه نوردیک مانیتور، چندین گزارشگر
ویژه سازمان ملل شامل لوچیانو هازان، گزارشگر ارشد کارگروه
ناپدید شدن غیرداوطلبانه یا اجباری؛ فیلیپه گونزالس مورالس،
گزارشگر ویژه حقوق انسانی مهاجران؛ فینولا نیه لاین، گزارشگر
ویژه بهبود و حفظ حقوق بشر و آزادی‌های اساسی حین مقابله با
تروریسم؛ و نیلز ملزر، گزارشگر ویژه شکنجه و دیگر مجازات‌ها یا
رفتارهای بی‌رحمانه، غیر انسانی و تحقیرآمیز نامه مشترکی را از جانب
سازمان ملل به دولت ترکیه فرستادند.
هدف این مقام‌ها ابراز نگرانی درباره اجرای سیستماتیک
آدم‌ربایی‌های فراقانونی مورد حمایت دولت آنکارا و
بازگرداندن اجباری اتباع ترکیه از چندین کشور دیگر به ترکیه بوده