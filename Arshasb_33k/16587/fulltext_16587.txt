16587
روایت قصه‌های لرستان در مهرواره شوچله
محمدجواد محمدی 20 آذر ماه، اظهار کرد: قصه‌گویی یکی از
مهمترین واسطه‌های تربیتی و از هنرهای تأثیرگذاری است که طی
سال‌ها در سطوح مختلف استانی، ملی و بین‌المللی توسط کانون
پرورش فکری برگزار شده و تاکنون اثرات شگرف خود را بر مخاطبان
نهاده است و برون‌داد قابل چشمگیری در آن مشهود و نمود عینی دارد.
محمدی ادامه داد: با توجه به پتانسیل فرهنگی و اجتماعی لرستان در
قصه‌گویی، علاقه‌مندان به این هنر، نیاز فرهنگی کودکان و
نوجوانان به عنوان مهمترین واسطه تربیتی و زندگی‌ساز قصه‌گویی،
نیاز دانش‌آموزان در جهت مهارت‌آموزی‌های کلامی و
رفتارهای فردی و اجتماعی، ابزاری پیشرو و مثبت برای انتقال مفاهیم
آموزشی برای معلمان و مربیان آموزش و پرورش، بر آن شدیم تا به
مناسبت شب یلدا در قالب مهرواره قصه‌گویی «شوچله» را برگزار
کنیم.
وی خاطرنشان کرد: در سال 98 مرحله منطقه‌ای بیست و دومین
جشنواره بین المللی قصه‌گویی درمنطقه‌ دو کشور با حضور
قصه‌گویان هفت استان لرستان، قم، مرکزی، همدان، کرمانشاه، ایلام
و کردستان و حمایت‌های مدیرعامل کانون پرورش فکری
کودکان و نوجوانان و استاندار استان در خرم‌آباد برگزار شد.