30757
این استاد دانشگاه افزود: انعطاف‌پذیری روزهای هفته هم یکی دیگر
از راهکارها برای کاهش تاثیرات اقتصادی کرونا است. به این
صورت که پنج شنبه و جمعه را هم جز روزهای کاری حساب و نیروی
کار را در طول هفته تقسیم کنیم.
تنظیم سامانه نظارتی بر اعتبارات کرونایی
به گفته این استاد دانشگاه، دولت نقشه راه رسیدن به اقتصاد هوشمند را
جدی بگیرد و بسیاری از کسب‌وکارها را می‌توانیم وارد اقتصاد
هوشمند کنیم. همچنین باید یک سامانه نظارتی بر خطوط اعتباری که
تاکنون در این زمینه اختصاص یافته تنظیم شود تا مشخص شود آن‌ها
چه قدر به بنگاه‌های تولیدی رسیدهو اجازه انحراف منابع را ندهد.
حفظ چرخه تقاضا و عرضه
وی درباره تاثیر کرونا بر تقاضای مصرفی، گفت: وقتی بخش عمده‌ای
ازدستمزد نیروی کار کاهش پیدا می‌کند یا امکان حضور یا فعالیت را
ندارند، طبیعتا قدرت خرید آن‌ها هم کاهش پیدا می‌کند که با
پرداخت تسهیلات خرد می‌توان قدرت خرید مردم را افزایش داد
زیرا، با خرید مردم، بنگاه‌های تولیدی رغبت به تولید و فعالیت پیدا
می‌کنند.
به گفته این کارشناس اقتصادی باید چرخه تقاضا و عرضه حفظ شود و
اولویت با حفظ تقاضا باشد.