13784
خواهر رهبر کره شمالی نشست جدید برادرش با ترامپ را بعید
دانست/نیتی برای تهدید آمریکا نداریم
به گزارش ایسنا، به نقل از خبرگزاری رویترز، طبق گزارش خبرگزاری
رسمی کره شمالی، کیم یو جونگ، خواهر رهبر این کشور در مطلبی
عنوان کرد، برگزاری نشست دیگری میان کیم جونگ اون، برادرش،
با دونالد ترامپ، رئیس جمهور آمریکا در سال جاری میلادی بعید
است اما همچنان اتفاقی غیرمنتظره ممکن است رخ دهد.
اخیرا کره شمالی ایده برگزاری مذاکرات جدید با آمریکا را رد کرده و
کیم یو جونگ نیز بر اعتراض کشورش به آنچه که به عنوان سیاستهای
خصمانه و خودمحور آمریکا خواند تاکید کرد.
خواهر رهبر کره شمالی گفته است که احتمال دیدار مجددی بین کیم
جونگ اون، رهبر کره شمالی و دونالد ترامپ، رئیس جمهور آمریکا
در سال جاری میلادی وجود ندارد و برگزاری چنین دیداری را
هدیه‌ای به رئیس جمهور آمریکا دانست.
او خاطر نشان کرد: ما می خواهیم تصریح کنیم که لزوما این به این معنی
نیست که خلع سلاح هسته‌ای ممکن نیست. اما آنچه که منظور ما است این
است که در مقطع فعلی چنین چیزی ممکن نیست.
این اظهارنظرهای خواهر رهبر کره شمالی لحنی ملایم تر از اظهارات
قبلی او داشته و او حتی متذکر شد که مجوزی ویژه برای تماشای