23419
مرمت عمارت «جنانی» خوب پیش می‌رود
علی جواهری در گفت‌وگو با ایسنا، اظهار کرد: در حال حاضر
قسمت‌هایی از بنا که در فروردین‌ماه سال جاری ریزش کرده بود
مرمت می‌شود، مرمت دیوار سمت کوچه به اتمام رسیده و قسمت حیاط
نیز در حال مرمت است. وی با اشاره به اینکه در حال حاضر سه اکیپ مرمت
زیر نظر میراث فرهنگی همدان در مجموعه مشغول به کار هستند، بیان
کرد: هزینه مرمت پس از اتمام کار برآورد خواهد شد، هزینه‌های
مرمت توسط میراث فرهنگی تأمین می‌شود و درصدی هم بر عهده مالک
است. جواهری درباره زمان‌بندی مرمت عمارت جنانی توضیح داد:
مرمت این بنا زمانبر است چراکه اگر ساختمان از صفر تا صد ساخته می‌شد
می‌توانستیم زمان تقریبی ساخت را تخمین بزنیم اما در این مورد
نمی‌توان تاریخ دقیقی درنظر گرفت. مالک عمارت جنانی ادامه داد: به
عنوان مثال برآورد پیمانکار برای مرمت دیوار سمت کوچه 15 روز
بود در حالیکه 40 روز طول کشید و اگر مشکلی پیش نیاید حدود 40
روز دیگر مرمت قسمت داخل حیاط طول می‌کشد. به گزارش ایسنا،
عمارت«جنانی» یا مسافرخانه آبادانی ها بنایی تاریخی با قدمتی بیش
از 80 سال است که آن را متعلق به اواخر دوران قاجار و اوایل پهلوی
می‌دانند. این بنا که سالیان سال در وضعیتی نگران کننده به سر می‌برد در
خیابان شهدای همدان واقع شده و پس از کش و قوس‌های فراوان قرار