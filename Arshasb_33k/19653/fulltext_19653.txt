19653
ضرغامی می‌خواهد زیر کدام میز بزند؟
به گزارش ایسنا، روزنامه شرق نوشت: «گفته آمده تا زیر میز بزند! در
جمع دانشجویان ارزشی در مراسم سالگرد 16 آذر هم گفته بود خودش
را برای انتخابات آماده می‌کند. زیر میز زدن به شیوه رئیس سابق
صداوسیما البته قبلا رونمایی شده است. ادعای او نوعی کپی‌کاری از
رفتار سال‌های اخیر رئیس سابق دولت است که خود را نماینده مردم و
در ساحت اپوزیسیون برخی نهادهای قدرت جا می‌زنند و از این طریق
دنبال جذب رأی‌اند؛ مدل دیگری از پوپولیسم. احمدی‌نژاد با
کلی‌گویی به برخی اشخاص و نهادها حمله می‌کرد؛ ضرغامی هم بدون
این که دقیقا مشخص کند مخاطبش چه کسی یا چیست، حرف‌های
به‌ظاهر جذاب می‌زند و توییت می‌کند: «در نظام مدیریت کشور،
«راز بقا» در سکوت و همراهی است. «راز رشد» در تئوریزه‌کردن
منویات اصحاب قدرت و «راز حذف» در مشاوره صادقانه و
کارشناسانه! دولت آینده باید زیر میز این بازی بزند»؛ گویی او نه
اکنون و نه سال‌ها پیش، هیچ سمت و مسئولیتی نداشته و این توصیفات
درباره خودش و دیگر هم‌قطارانش صدق نمی‌کند؛ نکته‌ای که از چشم
کاربران فضای مجازی دور نمانده است و دقیقا از همین زاویه توییت
عجیب او را دستمایه طنز قرار داده‌اند. همین هم باعث یک جدل
توییتری بین او و حسام‌الدین آشنا شده است؛ تا جایی‌ که آشنا در