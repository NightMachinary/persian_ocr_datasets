26281
مجلس رفتیم و از آنها خواستیم فیش حقوقی خودشان را در اختیار ما
قرار دهند. چندنفری از نمایندگان که با آنها صحبت کردیم، گفتند
قسمت امور اداری و مالی مجلس به آنها فیش حقوقی ارائه نمی‌کند. به
سراغ کارپردازان مجلس که وظیفه شناسایی و تعیین ردیف‌های
بودجه مجلس را دارند، رفتیم و همچنین ناظر امور مالی مجلس.
همچنین برخی از نمایندگان مجلس اطلاعاتی از میزان دریافتی‌های
ماهانه خود را در اختیار ما گذاشتند. (اعدادی که در ادامه می‌آید، فقط
شامل دریافتی‌های رسمی از طریق امور اداری و مالی مجلس به
نمایندگان است) مجموع پرداختی به یک نماینده مجلس از دو بخش
تشکیل می‌شود؛ تمامی نمایندگان مجلس یک جقوق ماهانه دریافت
می‌کنند و یک‌دریافتی دیگر نیز به جز حقوق ماهانه برای سایر
هزینه‌هایشان دارند. حقوق ماهانه سال گذشته نمایندگان مجلس
9میلیون‌و 280 هزار تومان بود و امسال، میزان حقوق ماهانه مجلسی‌ها
به 11میلیون‌و 600 هزار تومان رسیده است. تمامی نمایندگان مجلس
اعم از هیئت رئیسه و سایر نمایندگان حقوق ماهانه یکسانی دریافت
می‌کنند و تفاوتی در میزان حقوق ماهانه ندارند. اما بخش دوم دریافتی
نمایندگان تحت عنوان ردیف‌های دیگری به آنها تعلق می‌گیرد؛
هزینه ایاب و ذهاب، استخدام منشی، اجاره دفتر، اجاره منزل در تهران
و قبض موبایل. نمایندگان مجلس با توجه به تعداد دفاترشان عدد