1115
18تیرماه روز پرخبری در عرصه سینما بود. اعضای سندیکا دور هم
جمع شدند و با انتقاد از این گروه حرکتشان را عجولانه خواندند.
حمید قنبری که رئیس سندیکا بود در مصاحبه‌ای گفت که این گروه
هیچ‌وقت پیش ما نیامدند و حتی گفت که برخی از این افراد آدرس
سندیکا را بلد نیستند: «به‌ طور مثال آقای داریوش مهرجویی که خود
از کارگردانان خوب سینمای ایران است، هنوز آدرس سندیکا را هم
نمی‌داند. بهتر این بود که این عده قبل از ایجاد جنجال به ما مراجعه
می‌کردند و اگر ما از برآوردن خواسته‌هایشان خودداری می‌کردیم
یا قادر به انجام آن نبودیم، آن‌ موقع جا داشت این کار را بکنند.»
مهدی میثاقیه نیز اعلام کرد که اگر این افراد به رفتار خود ادامه دهند،
اجازه کارکردن نخواهند داشت. 11نفر از این گروه صبح روز 19‌تیر
در هتل پالاس جمع شدند و در نشستی خبری با حضور 8خبرنگار
درباره اهدافشان برای این اعتراض صحبت کردند. روزنامه
آیندگان گزارش این نشست را در کنار خبر پایان کنسرسیوم در صفحه
اول روزنامه کار کرد. در این نشست علی‌ نصیریان و عزت‌الله انتظامی در
مسکو بودند. منوچهر انور به‌ خاطر بیماری در بیمارستان بود و بهرام
بیضایی هم به‌ خاطر گرفتاری‌های شخصی حاضر نبود. داریوش
مهرجویی نخستین فردی بود که از سوی گروه سینماگران پیشرو
شروع به صحبت کرد. او پیش از این فیلم موفق «گاو» را ساخته بود.