28664
روزها و ساعات اولیه حتی تا چند هفته اول طبیعی است و توهم محسوب
نمی‌شود. در واقع ذهن و مغز ما تصاویری را طراحی می‌کند که فرد با
سوگ کنار بیاید و فرد این ذهنیات را در بیرون از افکار خود به نمایش
می‌گذارد به نوعی مانند خواب دیدن است.
عضو هیئت علمی گروه روانشناسی دانشگاه فردوسی گفت: مورد دیگر
این است که فرد ممکن است دچار اختلال خواب شود که اگر طولانی
شود فرد باید به پزشک مراجعه کند. همچنین ممکن است فرد سوگوار در
خوردن دچار اختلال شود، کم‌خوری در بین افراد شایع‌تر است.
احساس دیگر کناره‌گیری اجتماعی است. فرد حوصله دیگران،
خواندن روزنامه، نگاه ‌کردن به تلویزیون و صحبت کردن با تلفن را
ندارد. گاهی برخی از افراد دوست ندارند در مورد عزیز از دست رفته‌
صحبت کنند یا حتی می‌خواهند تمام وسایل او را جمع کنند و این در
برخی دیگر برعکس است.