10077
تشکیلات خودگردان فلسطین: با تصمیم مصادره اموال اسیران مقابله
خواهیم کرد
به گزارش ایسنا، به نقل از سایت شبکه خبری روسیا الیوم، محمد اشتیه،
نخست وزیر تشکیلات خودگردان فلسطین تاکید کرد: فلسطینیان با
تهدیدات اسرائیل علیه بانک‌ها درخصوص کمک‌های اختصاص
یافته به اسرا و شهدای فلسطینی مخالفت داشته و ما هرگز تسلیم این تصمیم
نخواهیم شد.
وی در ادامه افزود، بانک‌های فلسطینی امروز (شنبه) که مسدود کردن
حساب برخی زندانیان و خانواده‌هایشان را در راستای اجرای این
تصمیم نظامی اسرائیل آغاز کردند، با باز کردن مجدد این حساب‌ها
موافقت کرده‌اند و خانوادهای اسرا می‌توانند از روز یکشنبه
حساب‌های بانکی‌ خود را فعال کنند.
تشکیلات خودگردان فلسطین: تماسی با آمریکا نداریم
به گزارش ایسنا، به نقل از عربی21، شبکه دو تلویزیون رژیم
صهیونیستی مدعی شد که تشکیلات خودگردان فلسطین پس از
دریافت تضمین‌هایی مبنی بر اجرایی نشدن طرح الحاق کرانه
باختری، تماس‌ها و هماهنگی امنیتی با آمریکا را از سر گرفته است.
در مقابل یک مقام تشکیلات خودگردان فلسطین هرگونه تماس میان
تشکیلات خودگردان و دولت آمریکا را تکذیب کرد.