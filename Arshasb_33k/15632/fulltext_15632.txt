15632
تأکید بر تکریم ارباب رجوع یک توصیه اخلاقی نیست و بخشنامه
صادره در این زمینه نیز برای رؤیت و قرارگرفتن در زونکن نبوده بلکه
یک الزام برای همه همکاران دستگاه قضاست.
رئیس قوه قضاییه با بیان این که بند بند بخشنامه کرامت انسانی باید مورد
توجه قرار گرفته و اجرا شود، تصریح کرد: این که کسی به دادگستری
مراجعه و از نحوه برخورد همکاران قضایی گلایه کند که مثلاً با بی
حوصلگی به کارش رسیدگی شده یا رفتار مناسبی با او نشده، زیبنده
دستگاه قضایی نیست.
رئیسی از دادستانی به عنوان نماد قانونمداری و دفاع از حق یاد کرد و با
بیان این که دادستان ها باید حامی حقوق مظلومان و حقوق مردم و
حاکمیت باشند، اظهار داشت: دادگستری باید ملجا و پناه مظلومان
باشد و هر کسی که مورد ظلم قرار گرفت و به دادستان رجوع کرد،
دادستان باید حق او را بستاند و به صاحب حق برگرداند.
رئیس قوه قضاییه این نکته را نیز متذکر شد که دادستانی باید در کنار
رأفت و مهربانی از اقتدار هم برخوردار باشد و تأکید کرد: قانون به
دادستان اقتدار بخشیده و این اقتدار نباید تحت هیچ شرایطی
مخدوش شود و دادستان ها باید محکم و مقتدر و دور از هر گونه
نفوذپذیری در مقابل قانون شکنان و هنجارشکنان بایستند.
رئیسی با تأکید بر همکاری و همدلی دادستان ها با رؤسای کل و بدنه