29199
مدیرکل حفظ آثار و نشر ارزش های دفاع مقدس لرستان در بخش
دیگری از سخنانش با بیان این‌که ما مکلفیم در بستر زمانی چهلمین سال
دفاع مقدس فضای روح‌بخش دوران دفاع مقدس را که حکایت
دوری از کبر و ریا و بی‌تکلفی محض رزمندگان اسلام بود، را در فضای
جامعه امروزی حیاتی دوباره بخشیم، افزود: جبهه‌های حق علیه باطل
از آن رو مقدس بود که کنش اصلی رزمندگان راز و نیاز با خدا و توسل به
ائمه معصومین(ع) بود.
ناصرپور بیان کرد: بزرگ‌ترین تکلیف الهی همه ما به جا آوردن امانت
شهیدان یعنی راه عدالت و مقاومت حق‌طلبانه است و ما این راه را باید با
پیمودن گام دوم انقلاب اسلامی به سرانجام برسانیم.
وی خاطرنشان کرد: در پیمودن راه رزمندگان و مجاهدان و مدیران
جهادی هشت سال دوران دفاع مقدس، مرکز ثقل اتحاد و همبستگی
بود، حول محور رهبری نظام است و امام(ره) مرکز ثقل این همبستگی
بود و ذکر رایج بسیجیان و رزمندگان اسلام در جبهه‌ها «حسبنا الله» و «نعم
الوکیل» و دعای کمیل خواندن آنان دیدنی بود و همین رویه باعث شد
که هیچ خوفی از دشمن نداشته باشند.
این مسئول ادامه داد: شهدای گرانقدر هشت سال دفاع مقدس جان
شیرین خودشان را که روح فناناپذیر الهی بود، به خدا سپردند و جسم
مطهرشان را به خاک سپردند و نکته بسیار مهم که برای ما مسئولیت ‌است،