27380
ورس از دلایل افزایش هزینه برداشت برنج در تالش 
علی موسوی در گفت وگو با ایسنا با بیان اینکه شهرستان تالش 16 هزار
هکتار اراضی شالیزاری دارد که 4800 هکتار این اراضی دچار ورس
شده‌اند، گفت: به طور میانگین 76 تا 79 هزار تن برنج سفید در این
شهرستان تولیدمی شود و امسال نیز انتظار محصول بسیار خوبی داریم.
البته ورس یا خوابیدگی ساقه‌های برنج که در اثر بارش پیش آمد،
موجب افزایش هزینه تمام شده برداشت برنج برای کشاورزان شده
است.
وی افزود: کشاورزان این شهرستانآنطور که باید برای بیمه‌کردن
شالیزارهایشان اقدام نمی‌کنند و یکی از دلایل نبود استقبال لازم، این
است که پوشش‌های حمایتی بیمه در حد انتظارشان نیست.
موسوی خاطرنشان کرد: معمولا بیمه بسیار کمتر از میزانی که
کشاورزان در بروز حادثه خسارت می بینند، پول پرداخت می‌کنند و
این امر موجب می‌شود که شالیکاران نسبت به بیمه کردن شالیزارشان
رغبت چندانی نداشته باشند.
وی تصریح کرد: در حال حاضر وضعیت حمایتی بیمه محصول کیوی
بسیار خوب شده است، اما کشاورزان برای بیمه محصول برنج نیاز
دارند که دست کم یک چهارم خسارتی که متحمل می‌شوند را دریافت
کنند، که متاسفانه اینگونه نیست.