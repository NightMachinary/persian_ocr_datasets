15948
همزمان با برگزاری این رویداد سینمایی و در کنار نمایش فیلم‌های
منتخب، برنامه‌های مختلفی نظیر کارگاه‌های تخصصی انیمیشن،
سخنرانی‌ها، مباحثات، رویدادهای ویژه، بحث و گفتگو با
فیلمسازان و همچنین کنسرت و کمپینگ برگزار خواهد شد.
این جشنواره تلاش می‌کند فیلم‌هایی که از نظر فنی و هنری کیفیت
بالایی دارند را به نمایش بگذارد.
«خورده شده» از تولیدات مرکز گسترش سینمای مستند و تجربی است
و در جیبی‌استودیو ساخته شده است.
این انیمیشن کوتاه پیش از این برنده‌ جایزه‌ ویژه‌ هیات داوران
یازدهمین جشنواره‌ بین‌المللی پویانمایی تهران شده و در بخش
مسابقه‌ی ده‌ها جشنواره‌ی بین‌المللی چون جشنواره بین المللی فیلم
کودک نیویورک و اشتوتگارت (که مورد تایید آکادمی اسکار
هستند)، سیکاف، استاپ‌موشن مونترال و... به رقابت پرداخته
است.
داستان انیمیشن «خورده شده» در دنیایی رخ می‌دهد که همه در حال
خوردن یکدیگر هستند؛ اما در این بین، یکی از موجودات راهی برای
بقا پیدا کرده و پس از خورده شدن، درون شکم گرگی به زندگی‌اش
ادامه می‌دهد.