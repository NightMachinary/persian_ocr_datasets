18138
سقوط یک کارگر از یک ساختمان در حال احداث دانشگاه فردوسی
حادثه آفرید
محمد علی‌شاهی در گفت‌وگو با ایسنا، در خصوص جزییات حادثه
سقوط کارگر ساختمانی، اظهار کرد: ساعت 11:19 دقیقه امروز در
طی تماسی اعلام یک حادثه به اورژانس شد. همکاران ما بعد از گذشت
هشت دقیقه به محل حادثه رسیدند. در طی این حادثه، یک کارگر
ساختمانی 36 ساله از طبقه پنجم به طبقه چهارم یک ساختمان در حال
ساخت در دانشگاه فردوسی سقوط می‌کند.
وی افزود: این مرد 36 ساله به دلیل سقوط از سطح غیرهم‌طراز و افتادن به
محلی خطرناک دچار حادثه شدید می‌شود. همکاران ما در اورژانس به
دلیل افتادن این فرد در مکانی خطرناک با آتش‌نشانی تماس برقرار
می‌کنند تا این فرد آسیب دیده را به همکف و زمین بیاورند.
روابط عمومی مدیریت حوادث و فوریت‌های پزشکی دانشگاه علوم
پزشکی مشهد ادامه داد: با کمک آتش نشانی مصدوم به محل امنی انتقال
داده شده و اقدامات درمانی اولیه برای او انجام شده است. این فرد
صدمات شدید در قسمت سر، دست‌ها، کمر و بازو دیده است.
علی‌شاهی تاکید کرد: این فرد صدمات شدید بسیاری دیده بود اما
هوشیار و علائم حیاتی او در وضعیت عادی بوده است. بعد از اقدامات
اولیه پزشکی فرد به بیمارستان امدادی انتقال داده شد.