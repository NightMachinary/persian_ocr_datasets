21119
باید هزینه مابه التفاوت تولید صورت گرفته با قیمت نهایی دائما از
سوی دولت پرداخت شود یا مشکلاتی مانند کاهش پنهانی کیفیت
محصولات به وجود می‌آید که ما نمونه‌های آنها را در سال‌های
گذشته بارها دیده‌ایم.
وی با بیان اینکه با جمع بندی دیدگاه‌ها تجربیات غلط سال‌های
گذشته، باید تکلیف اقتصاد روشن شود، اظهار کرد: حتی اگر یک برنامه
پنج ساله نیاز است ما باید آن را کلید بزنیم و پس از تحقیقات فراوان،
شرایط هر بازار با توجه به شرایط خاص آن رصد شده و اگر بناست
حمایتی از تولید صورت گیرد، از سوی دولت اجرایی شود. ما در تمام
این سال‌ها به بهانه اینکه دوره جنگ است، دوره تحریم است یا دوره
کروناست اعلام کرده ‌ایم که اقتصاد ما در شرایط خاص به سر می‌برد و از
این رو اصلاحات زیرساختی فعلا ممکن نیست اما این روند قرار است تا
کی ادامه پیدا کند؟ ما در هر زمانی می‌توانیم یک بحران پیدا کنیم و
مشکلات را به گردن آن بیندازیم؟ مگر بقیه کشورها بیماری ندارند؟
جنگ ندارند؟ ما هم باید از بهانه گیری فاصله بگیریم.
فروغان خاطرنشان کرد: وقتی نظر مشاور فعالان تمام بخش‌ها گرفته
شد و راهبردی مجزا برای حوزه‌های مختلف تعریف شدند، آنگاه
می‌توان گفت بعد از یک دوره چند ساله می‌توان به سمت آزادسازی
قیمت‌ها حرکت کرد. در چنین چارچوبی نه تنها قیمت‌ها افزایش پیدا