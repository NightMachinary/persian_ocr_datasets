27626
است. 300 میلی‌متر بارش در وسعت کشور ایران بیش از 500 میلیارد
مترمکعب آب است که بخش عمده آن تبخیر می‌شود.
اردکانیان ادامه داد: از 9 بارش بالای 300 میلی‌متر 2 بارش در دو سال
متوالی اخیر رخ داده و این اتفاقی کم و بی‌نظیر است. علاوه بر این
خشک‌ترین سال 50 سال اخیر در همین سه سال اخیر رخ داده است.
وی ادامه داد: در سیل بهار 98 در رودخانه کرخه خوزستان، دبی
لحظه‌ای 8477 مترمکعب در ثانیه داشته‌ایم و آمار 65 ساله این
رودخانه نشان می‌دهد این دبی در ثانیه یک رکورد بوده است. مدیریتی
که اعمال شد توانست بیش از 8400 مترمکعب دبی را به 2500
مترمکعب تسکین دهد.
وزیر نیرو گفت: آنچه انجام گرفت، نخستین دستاورد بزرگ آن حفظ
پایداری سدها بود و صنف مهندسان سدساز کشورمان با آبرو از این
امتحان سربلند بیرون آمد. مدیریت مخازن نیز به نحواحسن انجام شد به
گونه‌ای که با خسارت حداقلی از این سیل بی‌نظیر خارج شدیم.
وزیر نیرو گفت: بعد از آن ساماندهی رودخانه و لایروبی مهم است که از
سال 98، میزان لایروبی پنج برابر متوسط سالانه بود که به دلیل تزریق
خوب منابع مالی انجام شد. 2132 کیلومتر لایروبی در یک سال انجام و
در نتیجه در سیلاب‌های نیمه دوم 98 و بهار 99 توانستیم در جنوب و
جنوب‌شرق کشور در ورودی 3500 و 5000 مترمکعبی موفق باشیم