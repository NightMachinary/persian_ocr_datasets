32102
برای اجرای این پروژه بزرگ اقتصادی ندارد، زیرا در حال حاضر
عملا هیچ کاری برای این پروژه انجام نمی‌شود.
وی با اشاره به قول‌های متعددی که در این چند سال از سوی
مجموعه‌های مرتبط با پالایشگاه آناهیتا شامل وزارت نفت و وزارت
تعاون، کار و رفاه اجتماعی داده شد، یادآور شد: هیچکدام از
حرف‌ها و قول‌هایی که داده اند، عملیاتی نشده است.
عضو مجمع نماینگان استان کرمانشاه با بیان اینکه چند سال قبل وزیر
وقت تعاون، کار و رفاه اجتماعی برای کلنگ زنی پروژه آمد و حتی
برای تسریع در کار به صورت نمادین با بولدوزر کلنگ زنی را انجام
داد، تاکید کرد: از آن زمان تا کنون کار خاصی برای این پالایشگاه
انجام نشده است. این در حالیست که پالایشگاه آناهیتا مصوبه هیات
دولت را هم داشت و معاون اول رئیس جمهور در همان سال اول ضمن
بازدید از پروژه، قول اجرای آن را داد.
نماینده کرمانشاه در مجلس شورای اسلامی در خصوص صحبت ها
مبنی بر حضور قرارگاه خاتم برای اجرای پالایشگاه آناهیتا نیز گفت:
معتقدم هدف از طرح این موضوع آن بود که دولت توپ را در زمین
سپاه بیندازد، وگرنه در عمل حتی اگر قرارگاه خاتم الانبیا(ص) هم
پای کار بیاید، برای تامین ارز و منابع مالی آن دولت باید همکاری
کند.