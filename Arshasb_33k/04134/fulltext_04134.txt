4134
ویروس می‌تواند انجام شود و ایمنی بدن را می‌سنجد و دومی سرمی
است که برای اندازه‌گیری پادتن‌ها انجام می‌شود و بعد از ورود
ویروس و حتی پس از بهبودی گرفته می‌شود. مجموع این آزمایش‌ها
می‌تواند وضع اپیدمیولوژیک بیماری را نشان دهد.»
او می‌گوید که این آزمایش‌ها تنها شانس شناسایی را بالا می‌برد: «به
اعتقاد ما انجام آزمایش در آزمایشگاه‌های خصوصی می‌تواند به
سیستم درمان کمک کند و اساسا دولت باید خودش از آزمایشگاه‌های
خصوصی بخواهد تا در این زمینه همکاری کنند. ما هم آزمایشگاهی
داریم اما برای گرفتن مجوز انجام این تست با موانع زیادی مواجه
شدیم. در حالی‌ که در آمریکا، هنگ‌کنگ، کره‌جنوبی و آلمان این
آزمایشگاه‌های خصوصی بودند که شانس شناسایی را بالا بردند.»
دبیر انجمن متخصصان علوم آزمایشگاهی می‌گوید که ماجرای
فعالیت آزمایشگاه‌های خصوصی را آزمایشگاه مرجع سلامت باید
تأیید کند: «ما با دانشگاه‌های علوم پزشکی در این زمینه صحبت
کردیم. آنها هم قبول کردند و نامه‌هایی به وزارت بهداشت فرستادند.
امیدواریم در هفته‌های آینده این اتفاق بیفتد. تعرفه‌ای هم برای آن در
نظر گرفته شده که همان 480‌هزار تومان است.»
به گفته او در بسیاری از موارد فرد نشانه بیماری ندارد، اما جواب
آزمایشش مثبت می‌شود، یعنی دارنده این بیماری است: