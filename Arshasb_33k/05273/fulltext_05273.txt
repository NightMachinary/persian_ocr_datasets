5273
انتقاد ماکرون از وارد کردن سازمان بهداشت جهانی به جنگ بین
آمریکا و چین
به گزارش ایسنا، یکی از مقامات کاخ ریاست جمهوری فرانسه به
خبرگزاری رویترز گفت: امانوئل ماکرون، رئیس جمهوری فرانسه
بار دیگر بر اعتماد و حمایت خود از سازمان بهداشت جهانی تأکید و از
اینکه این سازمان بین جنگ چین و آمریکا گرفتار شود، انتقاد کرد.
ماکرون که یکی از مدافعان بزرگ سازمان‌های چند جانبه است، در
گذشته نیز با دونالد ترامپ، رئیس جمهوری آمریکا به خاطر
انتقاداتش از نهادهای بین‌المللی و چندجانبه که بستر همکاری
بین‌المللی پس از جنگ هستند، دچار اختلاف شده بود.
ترامپ روز سه‌شنبه در یک سری رشته توییت سازمان بهداشت جهانی را
به باد انتقاد گرفت و نوشت: سازمان بهداشت جهانی جدا شکست
خورد، عجیب است که این سازمان پول بسیار زیادی از آمریکا
دریافت می‌کند اما تمرکزش روی چین است.
سازمان بهداشت جهانی 31 ژانویه سال جاری میلادی به کشورهای
جهان توصیه کرده بود تا علیرغم شیوع ویروس کرونا مرزهای خود
را باز نگه دارند اگرچه تأکید کرد که کشورهای جهان حق دارند تا برای
حفاظت از شهروندان خود اقداماتی اتخاذ کنند.
درست در همان روز دولت ترامپ محدودیت‌هایی را بر سفر مسافران