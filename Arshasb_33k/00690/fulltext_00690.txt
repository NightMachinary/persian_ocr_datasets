690
انجام شده که از شاخصه‌های مهم پروژه و احداث خط لوله مذکور بوده
و یکی از الزامات اصلی طرح آبرسانی از سد یامچی است.
آغاز عملیات امنیتی حشد شعبی در جزیره نینوا 
به گزارش ایسنا، به نقل از بغداد الیوم، رسانه‌های حشد شعبی با صدور
بیانیه‌ای اعلام کردند که عملیات امنیتی مشترک و گسترده‌ای در جزیره
نینوا برای نابودی باقیمانده‌های گروه تروریستی داعش و
پاکسازی نوار مرزی بین عراق و سوریه آغاز شد.
در این بیانیه همچنین آمده است، این عملیات با مشارکت لشکر 15 و 20
ارتش عراق، فرماندهی عملیات غرب نینوا، فرماندهی عملیات
صلاح‌الدین و با پشتیبانی جنگنده‌های ارتش و تیم مهندسی نظامی
آغاز شد.
عراق در سال 2017 با بازپس‌گیری کامل خاک خود از داعش که یک
سوم آن را از سال 2014 تحت کنترل داشت، پیروزی خود را بر این
گروه تروریستی اعلام کرد اما باندهای زیرزمینی داعش همچنان در
مناطق مختلف این کشور فعالیت دارند و طی ماه‌های گذشته
حملاتشان به صورت چشم‌گیری افزایش یافته است.