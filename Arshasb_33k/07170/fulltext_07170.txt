7170
برخی مشکلات صنعت برق، به نقدینگی برمی‌گردد
همایون حائری امروز (21 مهرماه) در جلسه بررسی وضعیت برق
شهرستان‌های مسجدسلیمان، اندیکا، لالی و هفتکل که در
فرمانداری مسجدسلیمان برگزار شد، اظهار کرد: یکی از مشکلاتی
که در حوزه برق خوزستان وجود دارد این است که میزان مصرف پیک با
غیر پیک تا چهار برابر فاصله دارد و فرق می‌کند یعنی باید ظرفیت برق
زیادی ایجاد شود تا پیک تابستان را پوشش دهد اما این ظرفیت‌ها در
زمستان بدون استفاده می‌ماند.
به گزارش ایسنا، وی افزود: شرکت برق منطقه‌ای خوزستان از لحاظ
مصرف انرژی، دومین شرکت برق منطقه‌ای در کشور است و با این
وجود، در دو سال گذشته اقدامات ارزشمندی در زمینه مدیریت
مصرف و پیک‌سایی در خوزستان انجام شده است که جای تقدیر دارد.
معاون وزیر نیرو تصریح کرد: مشکلاتی در صنعت برق وجود دارد که
اصل آن به موضوع نقدینگی برمی‌گردد در عین حال باید با یک کار
جهادی و برنامه‌ریزی شده در حوزه‌هایی که مشکل وجود دارد، این
مشکلات را برطرف کرد.
حائری بیان کرد: فرسودگی شبکه برق یکی از چالش‌های صنعت برق
است؛ در این زمینه باید یک گزارش از میزان فرسودگی‌ها آماده شود تا
بتوانیم با تهیه طرح جامعه و تهیه منابع، این فرسودگی‌ها را برطرف