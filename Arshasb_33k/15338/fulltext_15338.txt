15338
دولت گرجستان استعفا داد
به گزارش ایسنا، به نقل از خبرگزاری تاس، بر اساس قانون اساسی
گرجستان، پارلمان هم اکنون دو هفته وقت دارد تا کابینه جدید را
تصویب کند.
این سرویس مطبوعاتی اعلام کرد: دولت استعفا کرد. از اکنون به بعد
نخست‌وزیر و کل کابینه به شکل (وزرای) موقت هستند.
طبق قانون اساسی گرجستان، پارلمان این کشور دو هفته مهلت دارد تا
کابینه جدید را تصویب کند و اگر که در انجام آن شکست بخورد رئیس
جمهور پارلمان را منحل خواهد کرد و انتخابات پارلمانی
زودهنگام اعلام خواهد کرد. بر اساس گزارشهای اولیه، حزب حاکم
گرجستان موسوم به حزب رویای گرجستان به دنبال معرفی مجدد
گیورگی گاخاریا به عنوان نامزد نخست وزیری است. گاخاریا از
سپتامبر 2019 رهبر کابینه بوده است.
انتخابات پارلمانی گرجستان در دو مرحله در 31 اکتبر و 21 نوامبر
برگزار شد. در سوم دسامبر کمیسیون مرکزی انتخابات گرجستان
نتایج نهایی این انتخابات را اعلام کرد که بر اساس آن حزب رویای
گرجستان با 48.22 درصد رای پیروز انتخابات شد و 90 کرسی از 150
کرسی پارلمان را کسب کرد.
دومین اطلاعیه ناجا برای ضرورت رعایت شئون ماه رمضان