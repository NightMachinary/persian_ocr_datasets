15807
می‌شود. منتهی موزه علم مورد توجه ما مکانی است که هر فردی امکان
تجربه کردن یک فرآیند علمی را در آن خواهد داشت و با تمام وجود
مفاهیم علمی را خواهد آموخت. این موضوع، یکی از بهترین
روش‌های تجربه کردن و علم‌آموزی است و همچنین به‌عنوان یکی از
اجزای توسعه علمی در دنیا شناخته شده که البته اثرات فقدان آن در
کشور ما کاملاً محسوس است. وی با اظهار اینکه مایه افتخار است در
کشوری زندگی می‌کنم که خیرین آن تفکر پیشرفته و به‌روز دارند و
نقش خود را به خوبی ایفا می‌کنند، افزود: همچنین افتخار می‌کنم در
دانشگاهی هستم که خیرین به این دانشگاه، اعتماد می‌کنند و یقین دارند
دانشگاه تهران به‌عنوان یک نهاد مردمی بهترین مکانی است که
می‌توانند در آن سرمایه‌گذاری کنند و حرکتی از مردم برای مردم
شکل دهند. البته دانشگاه تهران هم در طول این سال‌ها تلاش کرده تا
مسئولیت خود را به خوبی ایفا کند و دقیقاً مطابق با نیت خیرین گام
بردارد، شاید بتوان گفت این موضوع یکی از دلایلی است که توانسته
توجه خیرین را جلب کند. رئیس دانشگاه تهران ادامه داد: افزون بر این
دانشگاه تهران، بزرگترین و مهمترین مرکز آموزش عالی کشور است
و همچنان بهترین جوانان کشور وارد این دانشگاه می‌شوند و پرچم
آموزش عالی ایران در جهان است. در هر نقطه از دنیا بخواهند از ایران و
دانشگاه سخن بگویند، قطعاً نام دانشگاه تهران در رأس قرار دارد. نیلی