32360
جنوبی تصریح کرد: از امروز و همزمان با لیالی قدر نیز 10 هزار بسته
معیشتی در بین خانواده‌های نیازمند شناسایی شده که تحت حمایت
هیچ نهادی نیستند توزیع می‌شود. خوش خبر با بیان اینکه 33.3
درصد خانواده‌های نیازمند شناسایی شده در شهرستان‌های مرزی
هستند، افزود: میانگین ارزش ریالی هر بسته معیشتی متناسب با تعداد
جمعیت هر خانوارها از 300 هزار تا 600 هزار تومان است. وی
خاطرنشان کرد: در رزمایش مهربانی 22 سازمان مردم نهاد استان با
283 نفر از نیروهای خود در آماده‌سازی بسته های معیشتی و اقدامات
فرهنگی و تبلیغی همکاری دارند.
10 واحد صنفی متخلف در بندرعباس پلمب شدند
عبدالرضا پیروی منش صبح امروز(23 اردیبهشت ماه) در حاشیه
بازدید از واحدهای صنفی در بندرعباس، با اعلام این خبر، گفت: در پی
بازدید بازرسان سازمان صنعت، معدن و تجارت هرمزگان از
واحدهای صنفی در سطح شهر 10 واحد صنفی که بیشترین تخلفات را
داشتند با حکم مقام قضائی پلمب شدند.
وی عنوان کرد: این واحدها بیشترین تخلفات را در سال 98 انجام داده
بودند که علاوه بر تذکر کتبی، اعمال جریمه و تشکیل پرونده باز
اصرار به تکرار تخلف کردند که توسط بازرسان این سازمان شناسایی
و پلمب شدند.