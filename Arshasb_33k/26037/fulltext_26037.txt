26037
نگرانی پارلمان اروپا از اهمال بحرین درباره زندانیان و درخواست
برای لغو حکم‌های اعدام
به گزارش ایسنا، به نقل از الجزیره، کمیته حقوق بشر و کمیته روابط با شبه
جزیره عربی در پارلمان اروپا در بیانیه‌ای مشترک ناامیدی خود را نسبت
به عدم انجام تحقیقات درست از سوی هیات‌های نظارت بر بحرین
درخصوص ادعاهای شکنجه و تایید اعترافات گرفته شده در شکنجه
بیان کردند.
این دو کمیته از بحرین خواستند تا به تعهدات بین المللی خود در زمینه
حقوق بشر عمل کرده و حکم‌های اعدام صادره را لغو کند و تحقیقات
مستقلی را درخصوص پرونده‌های شکنجه انجام دهد.
این دو کمیته تاکید کردند که قوانین بین المللی قاطعانه مجازات
اعدام بر اساس اعترافات گرفته شده با زور را منع می‌کند.
ماه گذشته، 60 عضو در پارلمان اروپا در پیامی به پادشاه بحرین، از وی
خواستند تا زندانیان سیاسی را آزاد کند.
اعضای پارلمان اروپا نگرانی شدید خود را نسبت به ادامه حبس برخی
شهروندان از جمله دو فرد دارای تابعیت اروپایی در زندان‌های بحرین
ابراز کردند.
نمایندگان اروپایی همچنین نسبت به شیوع کرونا در زندان‌ها
هشدار داده و گفتند که تدابیر پیشگیری همچون فاصله گذاری