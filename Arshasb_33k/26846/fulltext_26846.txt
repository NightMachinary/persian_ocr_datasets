26846
نخواهد شد و نفرینی است که دامنگیر اشغالگران خواهد شد. رژیم
اشغالگر مسئولیت کامل وضعیت اسرا را برعهده دارد. مسئله زندانیان
در اسرائیل همچنان اولویتی برای رهبری حماس است.
ابووعر به دلیل وخامت اوضاع جسمانی‌اش به دلیل اهمال‌کاری
پزشکی بعد از مبتلا شدن به سرطان حنجره درگذشت.
براساس گزارشات نهادهای فلسطینی تعداد اسرای فلسطینی در
زندان‌های رژیم صهیونیستی به 4500 تن از جمله 40 زن می‌رسد.
تعداد کودکان نیز به 170 کودک و بازداشت‌شدگان اداری نیز به 370
تن می‌رسد.
هنیه شهادت جوان فلسطینی به دست صهیونیست‌ها را جنایت خواند
به گزارش ایسنا، به نقل خبرگزاری آناتولی، اسماعیل هنیه، رئیس
دفتر سیاسی حماس در تماس تلفنی با خانواده شهید ابراهیم ابو یعقوب
29 ساله که با تیراندازی ارتش رژیم صهیونیستی در شمال کرانه
باختری به شهادت رسید، ضمن عرض تسلیت این اقدام رژیم اشغالگر را
محکوم کرد.
وی گفت: این جنایت وحشتناک با تمامی عرف و قوانین مغایر است.
ابو یعقوب، جوان فلسطینی روز پنجشنبه در پی تیراندازی نیروهای
اسرائیلی به سمت وی در نزدیکی شهرک کفل حارس تابع شهر سلفیت در
شمال کرانه باختری به شهادت رسید.