6511
ماه‌ها بود که مردم با هدایت او علیه دولت وقت تجمعات اعتراضی برپا
می‌کردند. بهمن ماه 1327 و چند روز پیش از ترور شاه در دانشگاه
تهران، اعلامیه‌ای تند علیه انگلیس و دولت وقت ایران که معتقد بود
دست نشانده انگلیس است، صادر کرد. چند روز بعد خبر ترور نافرجام
شاه شد تیتر اول رسانه‌ها، در پایتخت حکومت نظامی اعلام شد و
رسانه‌ها بیش از همیشه زیر تیغ سانسور رفتند. در همین شرایط و چند
روز پس از ترور شاه، گروهی با هدایت سرتیپ دفتری، شبانه به خانه
آیت الله کاشانی کاشانی حمله کردند و او را به اتهام همدستی در ترور
محمدرضا پهلوی، سوار بر جیپ ارتش راهی خرم آباد کردند و به این
ترتیب قلعه فلک الافلاک میزبان نخستین زندانی خود شد. قلعه‌ای که بعد از
این تاریخ تا اوایل دهه پنجاه کاربری زندان پیدا کرد. فلک الافلاک پس
از کودتای 32 هم محل زندانی شدن حدود 500 نفر از دستگیرشدگان
از جمله تعدادی از اعضای حزب توده شد. آیت الله کاشانی مدت
کوتاهی در فلک الافلاک بود و بعد به لبنان تبعید شد. ارتباط او با فضای
سیاسی ایران قطع نشده بود، اعلامیه‌هایش خطاب به مردم ایران در
روزهای تبعید هم به دست هوادارانش می‌رسید. در همین هنگام
انتخابات دوره شانزدهم مجلس شورای ملی برگزار شد و کاشانی
کاندید نمایندگی مجلس شد. فروردین 1329 که نتیجه شمارش آرا
اعلام شد، او با رأی قابل توجهی از سوی مردم انتخاب شد. بعد از این اتفاق