17892
سرمایه گذاری در حوزه فرهنگ و هنر مغفول مانده است
حجت‌الاسلام محمد سبزی روز گذشته، چهارشنبه 19 آذرماه در
دیداری صمیمی با مسئولین انجمن‌های فرهنگی و هنری ساوه و جمعی
از اصحاب فرهنگ و هنر که در سالن شهید آوینی اداره فرهنگ و ارشاد
اسلامی این شهرستان برگزار شد، اظهار کرد: هرگونه هزینه در حوزه
فرهنگ و هنر به معنای سرمایه‌گذاری برای آینده کشور است.
وی با تاکید بر اینکه فرهنگ اساس و پایه توسعه کشور است، اظهار کرد:
توجه جدی به موضوع فرهنگ موجب توسعه متوازن و پیشرفت
کشور است، چرا که بنای پیشرفت کشور به فرهنگ آن وابسته است.
نماینده مردم ساوه و زرندیه در خانه ملت به پائین بودن سرانه فرهنگی و
اعتبارات این حوزه اشاره کرد و افزود: نباید به بهانه نبود بودجه و
اعتبارات، فعالیت فرهنگی و هنری را متوقف کرد بلکه باید با برنامه
ریزی، همدلی و مشارکت بین بخشی نسبت به ارتقای شاخص های
فرهنگی اهتمام ورزید.
وی با اشاره به ظرفیت های بالای ساوه و زرندیه در حوزه فرهنگ و هنر
اظهار کرد: برطرف کردن بسیاری از مشکلات نیازی به تخصیص پول
و اعتبار ندارد بلکه با همدلی و همبستگی می‌توان مشکلات و کمبودها
بویژه در حوزه فرهنگ و هنر را برطرف کرد. البته در دیدار خود با وزیر
فرهنگ و ارشاد اسلامی که بزودی انجام خواهد شد مطالبات اصحاب