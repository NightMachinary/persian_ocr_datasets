13825
خوزستان؛ تنها استان قرمز که محدودیت‌ها را برداشته است
دکتر شکرالله سلمان‌زاده با اشاره به وضعیت شیوع ویروس کرونا
اظهار کرد: در حال حاضر در یکی از بحرانی‌ترین پاندمی‌های تاریخ
بشریت قرار داریم؛ حداقل در یکی دو قرن گذشته پاندمی به این وسعت
نداشته‌ایم و بنابراین به همین میزان باید اقدامات بزرگی انجام دهیم.
وی افزود: راه انتقال این ویروس مشخص است؛ از فردی به فرد دیگر
منتقل می‌شود و سرایت‌پذیری آن از بسیاری از عوامل بیماری‌زایی
که تاکنون می‌شناختیم، بیشتر است و بر اساس این اطلاعات باید
اقداماتی انجام دهیم.
رئیس دانشکده علوم پزشکی آبادان با بیان اینکه حضور مردم در جامعه
و تجمعات می‌تواند به گسترش بیماری کمک کند، گفت: کرونا
قدرت سرایت‌پذیری بالایی دارد. در شرایطی که بسیاری از استان‌ها
در پیک بیماری بودند، روند بیماری در خوزستان سیر آهسته‌ای
داشت اما اکنون پیک بیماری به خوزستان رسیده است و باید اقدامات
مهمی در این شرایط انجام دهیم و مردم و مسئولین دست به دست هم دهند.
وی بیان کرد: در برهه‌ای، محدودیت‌های خوبی اعمال شد و مردم
رعایت می‌کردند و موارد بیماری کاهش یافت اما با رفع
محدودیت‌ها، شاهد افزایش موارد بیماری بوده‌ایم.
سلمان‌زاده با بیان اینکه رفع محدودیت‌ها لازمه‌هایی دارد، گفت: