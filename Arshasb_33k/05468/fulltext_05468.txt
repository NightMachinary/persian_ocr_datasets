5468
انصاف نیست بار مشکلات را روی دوش صنعتگر انداخت
ابراهیم عزیزی یکشنبه 20 مهر در جمع صنعتگران و مسئولان شرکت
شهرک‌های صنعتی فارس، تاکید کرد: باید به یک مدل منصفانه‌ای برای
حل مشکلات واحدهای صنعتی برسیم که همه خدمات را پوشش دهد.
او خاطرنشان کرد: صنعتگران در خصوص مشکلات طرحی را تنظیم و
به مجمع نمایندگان ارائه دهند تا موضوعاتی که باید در مرکز دنبال
شود، توسط نمایندگان پیگیری و به سرانجام رسد.
رئیس مجمع نمایندگان فارس عنوان کرد: امروز همه گروههای
تخصصی صنعت فارس باید در تصمیم گیری‌ها مشارکت داده شوند و
نگاه مجمع نمایندگان به بحث‌های کارشناسی دقیق و جامع است.
عزیزی همچنین گفت: فارس استان مستعدی در صنعت است اما برای حل
مشکلات نباید منتظر منابع دولتی باشیم لذا مشارکت بخش خصوصی
در این مسیر یک مسئله جدی است.
نماینده شیراز و زرقان در مجلس با تاکید بر زیرساخت‌های صنعتی در
فارس گفت: امروز سرمایه گذار برای انتقال آب به شیراز و حل مشکل
آب صنعتگران آماده است اما ما نیز باید برای او مشوق و جذابیت ایجاد
کنیم.
عزیزی عنوان کرد: به غیر از شیراز، ما 61شهرک صنعتی دیگر نیز داریم که
باید مشکلات آنها را دنبال کنیم.