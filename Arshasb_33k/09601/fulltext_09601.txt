9601
ترامپ بعد از انتخابات وزیر دفاع را برکنار می‌کند
به گزارش ایسنا، شبکه خبری بلومبرگ به نقل از منابع مطلع گزارش
داد، دونالد ترامپ در محفلی خصوصی از تمایلش برای برکناری مارک
اسپر پس از انتخابات ریاست جمهوری سخن گفته است. در همین حال
یک منبع مطلع گفت، مارک اسپر به حلقه نزدیکانش گفته است که جدای از
اینکه نتیجه انتخابات آتی چه باشد، این سمت را ترک خواهد کرد.
به دنبال آن خبرگزاری رویترز گزارش داد، ترامپ در جمعی
خصوصی درباره احتمال برکناری اسپر بعد از انتخابات سخن گفته
است. در بیانیه‌ای که کاخ سفید منتشر کرده، مستقیما این گزارش‌ها رد
نشده است.
جود در، سخنگوی کاخ سفید گفت: رئیس جمهور ترامپ یک تیم
فوق‌العاده در کاخ سفید و سراسر دولت فدرال جمع کرده است که
توانسته‌اند به موفقیت‌های غیر قابل انکار برای مردم آمریکا دست
یابند. در این لحظه ما هیچ اعلامیه شخصی‌ای نداریم و گمانه‌زنی درباره
احتمال تغییرات پس از انتخابات یا در دور دوم مناسب نیست.
جاناتان هافمن، سخنگوی ارشد پنتاگون در بیانیه‌ای جداگانه
تاکید کرد، مارک اسپر به خواست رئیس جمهوری خدمت می‌کند. در
همین حال یک منبع نزدیک به اسپر گفت او تمایل دارد تا زمانی که ترامپ
بخواهد در این سمت بماند.