27937
نیز فزونی خواهد یافت.
وی ادامه داد: اگر جامعه‌ای بخواهد سلامت روانی و اجتماعی داشته
باشد باید ویژگی‌های مهمی همچون مسئولیت پذیری، اعتماد به
نفس، مشارکت اجتماعی و نشاط فردی و اجتماعی را در درون خود
پرورش دهد که این ویژگیها در اشعار حافظ موج می‌زند.
عضو هیئت علمی دانشگاه شهید بهشتی افزود: به قول بزرگان، حافظ،
حافظه ماست و شاعران از نهانگاه اجتماعی و ضمیر ناخودآگاه،
سخنگوی وجدان جامعه هستند و به عنوان یک هنرمند صاحب سبک در
ایجاد تعادل و تعامل در جامعه خودشان، ایفای نقش می‌کنند.
پیرانی ادامه داد: هنر به صورت کلی یک عامل و ابزار برای برقراری تعادل
و تعامل در زندگی اجتماعی انسان است. انسان در میان پدیده‌ها و
مخلوقات، تنها موجودی است که بالقوه کامل به دنیا می‌آید ولی
بالفعل ناقص است و باید از طریق هنر، ظرفیتهای خود را پرورش دهد و به
شکوفایی برسد.
استاد دانشگاه شهید بهشتی تهران، هنر را عامل پیوند میان انسان و جهان
بیرون دانست که انسان قصد دارد از طریق آن، از آن چیزی که هست فراتر
رود و به کمال و رشدیافتگی دست یابد. اما این کمال و رشد بدون ارتباط
با جهان هستی امکانپذیر نیست و فرد باید از انزوای فردی رهایی یابد و به
واسطه هنر با کل هستی، پیوند بخورد.