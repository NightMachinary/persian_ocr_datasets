24765
مک‌کانل: اوباما باید دهانش را بسته نگه می‌داشت
به گزارش ایسنا، به نقل از پایگاه خبری هیل، لارا ترامپ، عروس دونالد
ترامپ، رئیس جمهوری آمریکا در جریان یک مراسم اینترنتی برگزار
شده از سوی کمپین انتخاباتی ترامپ خطاب به میچ مک‌کانل، رهبر
اکثریت جمهوری‌خواه سنای آمریکا گفت، باراک اوباما، رئیس
جمهوری سابق آمریکا به نحوه پاسخگویی دونالد ترامپ به شیوع
کروناویروس حمله کرده است.
مک‌کانل در پاسخ گفت، اوباما باید از رویه جورج دبلیو بوش، رئیس
جمهوری اسبق آمریکا که بعد از ترک کاخ سفید عمدتا از مداخله در امور
سیاست پرهیز داشت، تبعیت می‌کرد.
مک‌کانل همچنین به این مساله اشاره کرد که جورج بوش و پدرش هر دو
وقتی از ریاست جمهوری کنار رفتند دهانشان را بسته نگه داشتند زیرا
فکر نمی‌کردند انتقاد کردن از یک رئیس جمهوری دیگر کار مناسبی
باشد.
این سیاستمدار جمهوری‌خواه آمریکایی خاطر نشان کرد: فکر
می‌کنم اوباما هم باید دهان خود را بسته نگه می‌داشت. شما می‌دانید و ما
هم می‌دانیم که او چندان از آنچه که این دولت انجام می‌دهد خوشش
نمی‌آید. این قابل درک است. اما من فکر می‌کنم این به وضوح کمی
بی‌کلاسی است که از دولتی که بعد از دولت شما روی کار می‌آید، انتقاد