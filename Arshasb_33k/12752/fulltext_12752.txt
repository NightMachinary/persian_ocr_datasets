12752
جوزپ بورل: نگران از سرگیری اکتشاف انرژی در شرق مدیترانه از
جانب ترکیه هستیم
به گزارش ایسنا، به نقل از خبرگزاری شینهوا، جوزپ بورل، مسئول
سیاست خارجی اتحادیه اروپا در بیانیه‌ای عنوان کرد: اتفاق اخیر در
بسیج ادوات دریایی در حوزه شرق مدیترانه شدیدا نگران کننده
است. آنها کمکی به یافتن هیچ راه حلی نخواهند کرد. به عکس آنها
منجر به ضدیت و بی اعتمادی بیشتر می‌شوند.
رجب طیب اردوغان، رئیس جمهور ترکیه روز جمعه یک روز بعد از
آنکه وزرای امور خارجه مصر و یونان توافقی را در قاهره در زمینه
تعیین سرحدات دریایی میان دو کشور و تشکیل یک منطقه اقتصادی
انحصاری بین خودشان در دریای مدیترانه امضا کردند، از سرگیری
فعالیتهای اکتشافی کشورش در حوزه شرق مدیترانه را اعلام داشت.
سامح شکری، وزیر خارجه مصر اظهار کرد: تمامی اقلام توافق مطابق
با حاکمیت قوانین بین‌المللی و کنوانسیون سازمان ملل برای قوانین
دریا هستند. اما وزارت خارجه ترکیه خاطر نشان کرد چنین توافقی
پوچ و بی اعتبار است.
بورل روز یکشنبه تصریح کرد: مرزهای دریایی باید از طریق گفتگو و
مذاکرات تعیین شوند نه از طریق اقدامات یکجانبه و بسیج نیروهای
دریایی.