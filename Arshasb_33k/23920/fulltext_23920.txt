23920
مشکلاتی که خانواده کودکان مبتلا به اوتیسم با آن مواجهند
در این روزهای کرونایی نیز که بسیاری از ما تقریبا خانه‌نشین شده‌ایم،
نگهداری و سختی‌هایی والدین این کودکان دوچندان شده است.
زهرا که دارای یک پسر 9 ساله مبتلا به اوتیسم است، در گفت‌وگو با ایسنا به
نشانه‌های ابتدایی فرزند خود از لحاظ ابتلا به اوتیسم اشاره و اظهار کرد:
فرزندم محمد دو سه روز ابتدایی پس از تولد با یک صدای کوچک
می‌ترسید، بی‌قراری زیاد و وابستگی شدیدی به من داشت به‌طوری که
حتی در کنار پدرش نیز آرام و قرار پیدا نمی‌کرد، کمی که بزرگ‌تر شد
به‌شدت احساس غریبگی با افراد داشت و کم‌صحبت بود که با توصیه
پزشک به مرکز اوتیسم ارجاع داده شد.
وی با بیان اینکه فرزند او از سه‌سالگی در کلاس‌های مرکز اوتیسم
حضور داشته است، افزود: پس از مدتی ارتباطات فرزندم با دیگر افراد
افزایش یافت و توسط این مرکز آموزش‌هایی متناسب با مشکلات هر
کودک مانند نخ‌کردن مهره، تشخیص رنگ‌های اصلی، تمرین در
گفتار و جمله‌سازی، پوشیدن لباس و کفش، مفاهیمی نظیر چاقی و
لاغری و ... به او داده شد که می‌توانم بگویم که حضور در این کلاس‌ها اثر
بسیار موثری بر فرزندم داشت.
زهرا به نیازهای اساسی این کودکان اشاره کرد و توضیح داد: این
کودکان به محبت و توجه بیشتری نیاز دارند، فهم و درک این کودکان