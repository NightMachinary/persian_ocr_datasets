26180
مربی تیم ملی درباره اردوی آنتالیا گفت: بعد از ازبکستان به ترکیه
آمدیم که شرایط آب و هوایی خوبی در این جا حاکم بود. همچنین
زمین تمرین بسیار خوبی از سوی میزبان برایمان فراهم شده بود.
بازیکنان با انگیزه و پشتکار خوبی تمرینات را انجام دادند و متاسفانه به
دلیل اینکه چند بازیکن تیم حریف دچار بیماری کرونا شدند که
امیدوارم به زودی این بازیکنان بهبود یابند، این بازی لغو شد، ولی
تاثیری در کار ما نداشت. کادر فنی همان برنامه تمرینی که پیش بینی
شده بود را انجام داد. گفتگوهای اختصاصی با بازیکنان، مرور فیلم
بازی که به خوبی برگزار شد.
هاشمیان اضافه کرد: امروز که آخرین روز از اردوی آماده سازی ما در
آنتالیا است یک تمرین بسیار خوب و مفیدی را انجام خواهیم داد. شاهد
این هستیم که بازیکنانی که در این اردو بودند، روحیه بسیار شاد و
پیروزی طلبی دارند. نکات بسیار خوبی را کسب کردیم که در آینده از
آن استفاده خواهیم کرد.
مربی تیم ملی در پایان گفت: از تمام هموطنان عزیزم و هواداران تیم ملی
آرزو می کنم با رعایت پروتکل ها از خطر ابتلا به این بیماری دور شوند و
در برابر این بیماری از خود مراقبت کنند. همچنین از کادر درمان که
شبانه روز در این ماهها زحمات زیادی کشیده اند، تشکر می‌کنم.
هافبک صنعت نفت در تیررس قطری‌ها