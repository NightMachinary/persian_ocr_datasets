3402
در شهرستان اشاره و مطرح کرد: در ابتدای شیوع کرونا 30 کارگاه
تولید ماسک در شهرستان ملایر فعالیت می کردند که بعد از ورود ماسک
های پرسی به بازار، تعداد کارگاه ها را به 20 عدد کاهش دادیم و در حال
حاضر این 20 کارگاه در شهرستان فعال هستند.
وی با بیان اینکه همزمان با شیوع کروناویروس و طی فراخوان داده
شده، از ظرفیت اتحادیه خیاطان برای تولید ماسک استفاده کردیم، به
اشتغالزایی 150 نفر در این کارگاه ها اشاره و خاطرنشان کرد: اکثر افراد
بکار گرفته شده در کارگاه های تولید ماسک خانم های بی سرپرست و یا
بدسرپرست هستند و روزانه 50 هزار ماسک در این کارگاه ها تولید می
شود.
مدیر اداره صنعت، معدن و تجارت شهرستان ملایر با اشاره به اینکه
پارچه های ماسک از شرکت بافتینه تهیه می شود سپس برش می خورد،
ادامه داد: دستگاه برش توسط نیروهای صنعتی شهرستان ملایر طراحی
شده و پارچه ها پس از برش به منظور اتصال کش و قرار دادن سیم در آنها به
کارگاه ها تحویل داده می شوند.
وی به نظارت بر رعایت پروتکل های بهداشتی در کارگاه های تولید
ماسک اشاره کرد و گفت: علاوه بر این ماسک ها پس از تولید به مدت 24
ساعت در گرم‌خانه و به مدت 14 روز در انبار نگهداری سپس توزیع می
شوند.