13512
ارزیابی‌های صورت گرفته در سطح ملی، بیانگر این واقعیت است که
خراسان‌جنوبی در طرح های اشتغال روستایی و عشایری، کمترین
میزان انحراف را در بین استان‌های کشور داشته است. وی تصریح
کرد: کمترین میزان انحراف در عدم اجرای طرح، عدم تحقق بیمه
افراد، پیشرفت فیزیکی مطلوب طرح‌ها و همچنین عدم مشمولیت
ماده 7 قانون خدمات کشوری از جمله مواردی است که در این
ارزیابی‌ها مورد بررسی قرار گرفته است. معاون هماهنگی امور
اقتصادی استانداری خراسان جنوبی به تشریح اقدامات انجام شده
در زمینه اشتغال روستایی و عشایری پرداخت و گفت: تاکنون برای 2
هزار و 871 طرح، تسهیلات پرداخت شده است. عابدی با تأکید بر اینکه
این طرح‌ها در 11 شهرستان استان اجرایی شده، خاطرنشان کرد: حجم
تسهیلات پرداخت شده برای این تعداد طرح، 370 میلیارد تومان
بوده است. وی اظهار کرد: در راستای اجرای طرح‌های اشتغال
روستایی و عشایری، برای 6764 نفر شغل ایجاد شده است.
شهرستان‌های بیرجند با 401 مورد و درمیان با 121 مورد، بیشترین و
کمترین طرح‌های اشتغال روستایی و عشایری را در سطح استان به خود
اختصاص داده‌اند.