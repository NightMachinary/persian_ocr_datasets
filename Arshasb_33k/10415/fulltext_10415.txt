10415
تعویق مراسم تحلیف دولت جدید رژیم صهیونیستی به دلیل سفر پامپئو
به گزارش ایسنا به نقل از خبرگزاری اسپوتنیک، بنیامین نتانیاهو،
نخست‌وزیر اسرائیل و بنی گانتس، رئیس کنست قرار بود روز
چهارشنبه مراسم سوگند دولت جدید را برگزار کنند، اما به دلیل سفر
مایک پامپئو که در همان روز صورت می‌گیرد، مراسم تحلیف به تعویق
خواهد افتاد.
طی این ملاقات، طرفین قرار است بر ایران و الحاق برنامه‌ریزی شده
بخش‌هایی از کرانه باختری متمرکز شوند.
ملاقات پامپئو در پی توافقی که بین نتانیاهو و گانتس انجام شده رخ
می‌دهد؛ توافقی که راه را برای ایجاد دولت در اسرائیل، آن هم پس از
برگزاری سه انتخابات در کمتر از یک سال، هموار می‌کند.
روز ششم ماه مه، دیوان عالی اسرائیل به نتانیاهو اجازه تشکیل دولت
جدید و ایجاد ائتلاف لیکود و اتحاد آبی و سفید را پس از گذشت ماه‌ها از
تزلزل سیاسی او صادر کرد. این در حالی است که نتانیاهو با اتهام فساد
روبه‌روست.
براساس توافق‌نامه ائتلاف، جایگاه نخست‌وزیر اسرائیل چرخشی
خواهد شد. نیمه اول این دوره متعلق به نتانیاهو است، در حالی که گانتس
در نیمه دوم این ائتلاف جایگزین او خواهد شد.
تعویق مسابقات شنای قهرمانی آسیا تا 2021