32358
10 هزار بسته معیشتی بین نیازمندان خراسان‌جنوبی توزیع می‌شود 
ناصر خوش خبر، امروز سه شنبه 23 اردیبهشت در نشست خبری اظهار
کرد: فرهنگ همدلی با شیوع کرونا دوباره زنده شد. به گزارش ایسنا،
وی افزود: مسئولان و مردم در کنار یکدیگر توان مضاعفی برای مقابله با
کرونا خلق کردند و خراسان جنوبی جزو استان‌هایی است که برنامه
محور فعالیت دارد. معاون سیاسی، امنیتی و اجتماعی استاندار
خراسان‌ جنوبی با اشاره به پیگیری های استاندار برای تهیه اقلام
بهداشتی مورد نیاز استان، بیان کرد: خط تولید محلول ضدعفونی
کننده دست در خراسان جنوبی با تزریق منابع مالی راه اندازی شد.
خوش خبر به دستورالعمل‌های اعلام شده از سوی ستاد ملی مقابله با
کرونا برای برگزاری مراسم شب‌های قدر اشاره کرد و افزود: بستر
برگزاری مراسم شب‌های قدر در تمامی مساجد استان منوط به رعایت
دستورالعمل‌های بهداشتی فراهم شده است. وی با بیان اینکه در مساجد
دارای فضای باز شرکت کنندگان در فضای باز با رعایت فاصله یک متری
می‌توانند مراسم شبهای قدر را برگزار کنند، تصریح کرد: در مساجد
فاقد فضای باز شرکت کنندگان تنها مجاز به استفاده از یک چهارم
ظرفیت مسجد هستند. وی با بیان اینکه لازم است شرکت کنندگان از
دستکش، ماسک و وسایل شخصی از جمله ادعیه، جانماز، تسبیح، مهر و
قرآن استفاده کنند، اظهار کرد: افراد دارای بیماری‌ های زمینه‌ای،