30886
گروه خطر از جمله مبتلایان به بیماری های زمینه ای توصیه کرد تا جای
ممکن از حضور در بیرون از خانه خودداری کنند و گفت: اگر این افراد
گاهی ناگزیر به حضور در جامعه هستند، باید خطر را جدی بگیرند و
دست کم خودشان مراقب سلامتی خود باشند، یعنی اگر وارد سوپر
مارکتی شدند یا در خودرویی نشستند، آن مکان را آلوده تصور کنند
و رعایت نکاتی مانند زدن ماسک و ضدعفونی کردن دست و فاصله
اجتماعی را جدی بگیرند، همچنین وقتی وارد خانه می شوند لباس
عوض کنند و توصیه هایی که بارها گفته شده را رعایت کنند.
حیدری با اشاره به این که بعضی افراد در جامعه، تعهدی برای مشارکت
اجتماعی در اجرای شیوه نامه های بهداشتی ندارند، ادامه داد: این افراد
متاسفانه به دیگران آسیب می رسانند و آنها را متضرر می کنند که جای
تاسف دارد.
رییس مرکز بهداشت استان اصفهان در پاسخ به این پرسش که آیا
راهکاری به جز توصیه برای افزایش اجرای شیوه نامه های بهداشتی
وجود دارد؟ یادآور شد: اجبارها و جریمه هایی برای صنوف و
متخلفان در نظرگرفته شده است که باید ببنیم تا چه اندازه موثر است.
تشکیل شبکه های محلی و منطقه ای نظارت
معاون بهداشتی دانشگاه علوم پزشکی همچنین از ابلاغ برنامه جدید
توسعه و تشدید نظارت و بازرسی بر اجرای شیوه نامه بهداشتی خبر داد و