17866
اما در لیگ قهرمانان آسیا با شماره 66 به میدان رفتم چرا که محمدحسین
کنعانی‌زادگان شماره 6 را به تن داشت. برای بازی در لیگ برتر وقتی
متوجه شدم کسی سراغ شماره 10 نرفته با مسئولان باشگاه صحبت
کردم و آنها هم روی این مسئله نظر مثبت داشتند تا من این شماره را به تن
کنم. من شماره 10 را دوست دارم و امیدوارم که لایق پوشیدن این
شماره باشم. تلاش خواهم کرد تا با عملکرد خوب، هواداران و کادر
فنی را راضی کنم و امیدوارم که در پرسپولیس به موفقیت‌های زیادی
برسم.
هافبک تیم پرسپولیس در مورد بازی مقابل نفت آبادان در هفته دوم لیگ
برتر که اولین بازی خانگی سرخپوشان در فصل جدید محسوب
می‌شود تصریح کرد: اولین بازی نفت آبادان لغو شد. ما فعلاً شناختی از
نفت آبادان نداریم اما تا جایی که من می‌دانم آن‌ها چند بازیکن خوب
جذب کردند و تیم خوبی هستند اما باید در نظر داشت که ما در خانه به
مصاف این تیم خواهیم رفت. درست است که تماشاگر در ورزشگاه
حضور ندارد اما ما باید بازی تماشاگر پسند را انجام دهیم و امیدوارم که
هواداران با انرژی مثبت خود از ما حمایت کنند تا بتوانیم اولین سه
امتیاز را کسب کنیم. خوشبختانه ما در شرایط بازی قرار داریم و
امیدوارم که روند بردهای پرسپولیس از بازی مقابل نفت آبادان آغاز
شود.‌