15936
متخصصین مطالعۀ علمی خانواده یا خانواده درمانگرها، خانواده‌ای
را سالم و بهنجار معرفی می‌کنند که ساختاری منسجم داشته و تا حد قابل
قبولی می‌تواند با کمترین میزان آشفتگی از بحران‌ها عبور کند. یعنی
در مقابل اتفاقات غیرمنتظره یا تکان دهنده، ضربه می‌خورد اما از هم
نپاشیده و انسجام خود را برای حل مشکلات حفظ می‌کند و این البته به
کارکرد صحیح تمام اعضا آن وابسته است.
وی با بیان اینکه همین مساله در مورد جامعه نیز صدق می‌کند، عنوان
کرد: جامعه و حاکمیت باید سازمان و ساختاری منسجمی برای گذار از
بحران‌های خاص داشته باشند. بر این اساس بازگشت به تعادل بعد از
کرونا را نه امری پسینی، بلکه باید امری پیشینی تلقی کنیم.
نقش نهادهای اجتماعی در حل بحران
وی با تاکید بر اینکه نهادهای اجتماعی ایجاد شده برای پاسخ به رفع
نیازهای انسانی و اجتماعی نقش مهمی در حل یا مددرسانی این بحران
دارند، تصریح کرد: مسایل روانی و معضلات اقتصادی ناشی از بحران
کرونا بی‌تردید باید از سوی نهادهای مرتبط مدیریت شوند، چراکه
یکی از رسالتهای چنین نهادهایی، پیشگیری، درمان و حل مسائلی
نظیر اختلالات روان شناختی مرتبط با کرونا مانند وسواس،
افسردگی یا سوگ ناشی از فقدان عزیزان و نظایرآن در موقعیت‌های
پیش بینی نشده است. جامعۀ روان‌شناسی علمی کشور باید برای چنین