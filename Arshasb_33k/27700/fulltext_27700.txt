27700
وضعیت مبهم لیگ فوتسال زنان/ رضایی: مسئولان گفتند منتظر بمانید
به گزارش ایسنا، هر چند فدراسیون فوتبال اعلام کرده که اوایل مرداد
ماه مرحله نیمه نهایی لیگ برتر فوتسال زنان برگزار می‌شود اما وضعیت
سه تیم حاضر در این مرحله مشخص نیست و تنها مس رفسنجان پساز انجام
تست کرونا از بازیکنان وکادر فنی، تمرینات خود را آغاز کرده
است. از طرفی تست کرونای پنج نفر از بازیکنان تیم هیات فوتبا
خراسان رضوی مثبت اعلام شده که این موضوع ادامه مسابقات را در
هاله‌ای از ابهام قرار داده است.
عاطفه رضایی، سرمربی تیم مس رفسنجان در مورد وضعیت پیگیری
تمرینات تیم خود به ایسنا گفت: بازیکنانمان از شهرهای مختلف
آمده‌اند و تمریناتمان را هر روز ادامه می دهیم. موارد بهداشتی را هم تا
حد امکان رعایت می‌کنیم؛ با اینکه نمی‌توانیم موقع تمرین ماسک
بزنیم اما سالن، سرویس و خوابگاه بازیکنان را ضدعفونی می‌کنیم و
حواسمان هست که خیلی از خانه بیرون نروند.
او در ادامه افزود: بازیکنان در این چند ماه تمرینات بدنسازی خود را
داشتند و اکنون هم با شروع کار تیمی روی بدنسازی و هوازی کار می
کنیم تا آماده کار با توپ شویم چون بازیکنان چند ماه در خانه بوده‌اند
و اگر در ابتدا با توپ کار می‌کردیم احتمال آسیب دیدگی آنها بالا
می‌رفت.