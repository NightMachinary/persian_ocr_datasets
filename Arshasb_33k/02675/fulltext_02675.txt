2675
این کارگردان در پاسخ به این پرسش که آیا قصد دارد اجرای آنلاین را
ادامه دهد، توضیح داد: خوشبختانه هفته گذشته از اجرای «خانم
آنلاین» استقبال خوبی شد و به همین دلیل برای یکشنبه آینده اجرایی
ویژه از همین نمایش گذاشتیم ولی این روزها مشغول نوشتن متنی
هستم که چند پرسوناژ دارد و مانند دو تجربه قبلی، تک بازیگر نیست.
طبیعتا این شکل، ریسکی دارد ولی دوست دارم آن را تجربه کنیم.
آریان رضایی درباره شیوه تمرین نمایش تازه خود که چند پرسوناژ
دارد، گفت: همچنان طرفدار ادامه قرنطینه هستم بنابراین در متن و نیز
اجرا معقتدم که نباید ساختار قرنطینه را بشکنیم. البته این یک قاعده
نیست ولی ترجیح من چنین است. البته فعلا در حال نگارش متن هستم و به
دلیل تغییرات احتمالی، بهتر است جزییات بیشتری درباره آن نگویم.
نمایش «خانم آنلاین» نوشته و کار آریان رضایی است که با بازی نسیم
ادبی اجرا می‌شود. او متن این نمایش را بر اساس نمایشنامه«روز عزیز
مرده» نوشته محمد چرم‌شیر به نگارش درآورده است. داستان این
نمایش درباره زنی است که در لایو اینستاگرام مشغول آموزش
آشپزی است ولی ناگهان تغییراتی در درون او رخ می‌دهد.
این نمایش ساعت 10 شب یکشنبه 28 اردیبهشت ماه از طریق سایت
تیوال به صورت آنلاین اجرا دارد.
از احیای آیین چهارپایه‌خوانی در کوچه ها توسط نوجوانان و جوانان تا