8283
بورس در مدار یک میلیونی باقی ماند
به گزارش ایسنا، معاملات امروز (یکشنبه) بازار سرمایه درحالی به
پایان رسید که شاخص کل با 23 هزار و 75 واحد رشد، رقم یک میلیون و
43 واحد را ثبت کرد.
شاخص کل با معیار هم وزن نیز 5497 واحد رشد کرد. در رقم 324 هزار
و 878 واحد ایستاد. در این بازار یک میلیون معامله انجام شد که 113
هزار و 141 میلیارد ریال ارزش داشت.
امروز فولاد مبارکه اصفهان، ملی صنایع مس ایران، سرمایه گذاری
تامین اجتماعی، معدنی و صنعتی گل گهر، بانک ملت و معدنی و صنعتی
چادرملو نسبت به سایر نمادها بیشترین تاثیر مثبت و در مقابل فقط
صنایع پتروشیمی خلیج فارس نسبت به سایر نمادها بیشترین تاثیر
منفی را روی بورس داشتند.
بانک های ملت و تجارت، فولاد مبارکه اصفهان، گسترش
سرمایه‌گذاری ایران خودرو، ملی صنایع مس ایران، پالایش نفت
اصفهان و سرمایه‌گذاری خوارزمی نمادهای پربیننده بورس
بودند.
شاخص کل فرابورس نیز با 183 واحد صعود رقم 11 هزار و 696 واحد
را ثبت کرد. در این بازار 757 هزار معامله به ارزش 52 هزار و 809
میلیارد ریال انجام شد.