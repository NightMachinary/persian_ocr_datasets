20548
حرکت اعتراضی را به خشونت می‌کشانند. البته سخنرانی ترامپ در
جمع هوادارانش به حرکت هواداران و هجوم به کنگره دامن زد.
ترامپ اعلام کرد که من هم به شما می‌پیوندم. زمانی که حمله به کنگره
انجام شد ترامپ در کاخ سفید از طریق مانیتور، حوادث را مشاهده
می‌کرد، اما هیچ اقدامی برای جلوگیری از آن نکرد و وقتی دید این
حرکت از سوی شخصیت‌های مختلف محکوم شد پیام داد و خواستار
خویشتن‌داری هوادارانش شد.
امیدی ادامه داد: البته در آمریکا نهادهای دموکراسی ریشه‌ دارند و
اصل تفکیک قوا به خوبی رعایت می‌شود. قوه قضائیه مستقل آمریکا و
رسانه‌های آزاد سبب شدند که ترامپ نتواند از قدرت خود سو استفاده
کند. آمریکا 240 سال است دارای نهادهای دموکراتیک است و قابل
پیش‌بینی بود که حرکت ترامپ و هوادارانش در به چالش کشیدن
انتخابات راه به جایی نخواهد برد.
وی خاطرنشان کرد: یکی از مشکلات نظام سیاسی آمریکا
سرمایه‌داری افسار گسیخته است که باعث شکاف طبقاتی شدید در
داخل آمریکا شد و چند سال پیش جنبش وال استریت از مصادیق آن بود
و هم اکنون هم جنبش ترامپیسم به راه افتاده است که وجوه مشترک
زیادی دارد. البته نظام سرمایه‌داری و نظام‌های دموکراسی مکانیزم
خود اصلاحی دارند که این مکانیزیم خود اصلاحی از طریق انتخابات