10158
تصویب طرح رایگان شدن اینترنت دانش‌آموزان
محمدرضا احمدی سنگری در گفت‌وگو با ایسنا اظهار کرد: پیرو جلسه
ای که روز گذشته در کمیسیون آموزش و تحقیقات مجلس داشتیم،
مقرر شد اینترنت رایگان برای معلمان، دانش‌آموزان و مدارس و
همچنین طرح رتبه بندی فرهنگیان در دستورکار قرار گیرد.
نماینده مردم رشت در مجلس افزود: پس از بررسی‌ها و ارزیابی‌ها،
طرح رایگان شدن اینترنت دانش‌آموزان، معلمین و مدارس به
تصویب رسید.
این عضو کمیسیون آموزش و تحقیقات مجلس گفت: در راستای
اجرای این طرح قرار شد معلمان، دانش‌آموزان و مدارس از شبکه شاد
بصورت رایگان استفاده کنند. همچنین یک نرم افزار پشتیبان برای
بهبود سرعت شبکه شاد و دیگر خدمات آموزشی در اختیار
دانش‌آموزان قرار خواهد گرفت.
وی اضافه کرد: به وزارت ارتباطات و فناوری اطلاعات در خصوص
زیرساخت‌های ارتباطی و سرعت اینترنت تذکری داده خواهد شد.
احمدی گفت: قرار شده یک میلیون دستگاه گوشی هوشمند
دانش‌آموزی به صورت رایگان، توسط واحدهای آموزشی در
اختیار دانش‌آموزان تحت پوشش نهادهای حمایتی در مناطق
محروم و حاشیه شهرها، قرار گیرد.