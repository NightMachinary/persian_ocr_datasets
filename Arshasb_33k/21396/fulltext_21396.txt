21396
«بچه‌های عزیز سه روز قبل آنفلوانزا گرفتم خوب شدم ولی همه‌اش فکر
می‌کردم کروناست. اوایل بیماری مثل دانش‌آموزی بودم که آخر
شهریور یا نیمه فروردین دلش برای سور و سات و بازی تنگ شده ولی
قبل از بازگشت به مدرسه دلشوره داره. من این روزها مثل
دانش‌آموزی‌ام که دلشوره درس و تنبیه شدن دارد اما به خودش امید
می‌دهد. حتی زمان مدرسه هم برایم بزرگ‌ترین تهدید مدرسه نرفتن
بود به من حق دهید که متن غمگین بنویسم. فکر می‌کردم کرونا دارم اما
الان حالم خوب است.» منصوره غفار تبریزی، روانشناس بالینی این
متن را سه روز بعد از بیماری‌ای که فکر می‌کرد آنفلوانزاست با
دوستانش به اشتراک گذاشت. او 6 روز بعد از نوشتن این جملات برای
همیشه رفت. آزمایش‌ها مشخص کردند که او کرونا دارد. کار به
بیمارستان هم نکشید و منصوره در میان بهت و ناباوری بیماران و
دوستانش برای همیشه پر کشید.
«نمی‌دانم این درد قرار است با من چه کار کند؟ بسوزاند؟ پر از عشقم
کند؟ فقط می‌دانم توی وجودم دارد جوانه می‌زند و رشد می‌کند هر
لحظه تنومندتر.» معصومه خواهر منصوره این حرف‌ها را می‌زند.
می‌گوید از درون آتش گرفته و این اندوه جانکاه باورش نمی‌شود. از
منصوره‌ای می‌گوید که عاشق بچه‌ها بود. عاشق محیط زیست و عاشق
صلح و آرامش.