13445
که 20 آبان جهت دریافت وام معرفی می‌شوند
خبری از پرداخت طلب کادر فنی تیم ملی فوتسال نیست
به گزارش ایسنا، فدراسیون فوتبال که با انبوهی از بدهی‌ها روبرو است
همچنان در پرداخت مطالبات کادر فنی تیم ملی فوتسال نیز ناتوان
است. چندی پیش بود که محمدهاشم زاده مربی تیم ملی عطای ماندن در
کادر فنی تیم ملی فوتسال را به لقایش بخشید و به پیشنهاد تیم گیتی پسند
پاسخ مثبت داد. هاشم زاده مطالبات زیادی از فدراسیون داشت که با
وجود وعده‌های چندین باره آنها پرداخت نشد.
تصور می‌شد پس از این اتفاق و جدایی هاشم زاده از تیم ملی، فدراسیون
و کمیته فوتسال به صرافت افتاده و بخشی از مطالبات مربیان تیم ملی را
پرداخت کنند اما این اتفاق نیفتاده و تعویق مسابقات فوتسال قهرمانی
آسیا و تعطیلی اردوهای تیم ملی هم مزید بر علت شد تا فدراسیون همچنان
برنامه‌ای برای پرداخت دستمزد مربیان تیم ملی فوتسال نداشته باشد.
بعید نیست با ادامه این روند وافزایش نارضایتی مربیان تیم ملی
فوتسال، آنها نیز قید ماندن را زده و راهی تیم‌های باشگاهی شوند.