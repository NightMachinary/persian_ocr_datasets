29534
وی با اشاره به اینکه بسیاری از کشورهای موفق در جذب مالیات
همچون گرجستان، کامبوج، گویان، اوکراین و غیره، با
الکترونیکی کردن سیستم نظام مالیاتی و جذب نیروهای متخصصان و
برنامه‌محور در زمینه مالیاتی انقلابی را در این زمینه ایجاد کردند،
تصریح کرد: پایه مالیاتی همچنان شفاف نیست و قدرت چانه‌زنی در
نظام مالیاتی نسبت به برنامه‌محور بودن آن چربش دارد.
عضو هئیت علمی دانشگاه آزاد قائمشهر با بیان اینکه به عنوان مثال دولت
می‌تواند از مسکن‌های خالی مالیات بگیرد، یادآور شد: همچنین
حدود 4 درصد از مردم کشور به دلیل سپرده‌های بسیار زیادشان در
بانک، سودهای فراوانی نصیب‌شان می‌شود اما مالیاتی را نسبت به
دریافت آن سود نمی پردازد.
نوروزی با اشاره به اینکه قوانین مالیاتی در کشور مشکل دارد، گفت:
بسیاری از قوانین مالیاتی بی‌قاعده است و در اختیار برخی شرکت‌ها و
نهادها قرار می‌گیرد که شاید اصلا نیازی به آن نباشد.
وی با بیان اینکه این نوع قوانین، میل سرمایه‌گذاری داخلی و خارجی
برای سرمایه‌گذاری در کشور را کم می‌کند، اظهار کرد: این نوع
قوانین موجب می‌شود فضای رقابتی غیربرابر ایجاد شود و صرفا این
نوع نظام مالیاتی برای کسب درآمد نگاه می‌شود در حالیکه این امر باید
منجر به جهت‌دهی سرمایه‌ها شود.