15215
اتباع افغانی نیز وجود دارند.
زندی همچنین در تشریح جزئیات بیشتر این حادثه گفت: روز گذشته
پس از انتقال محیط بان مجروح به بیمارستان، موقعیت اطراف از سوی
محیط بانان مورد بررسی و پایش قرار گرفت.
وی افزود: در این بررسی دوربین چشمی محیط بان که به گردن وی
آویزان بود، پیدا شد و در کمال تعجب و ناباوری مشاهده شد سه گلوله
اسلحه ساچمه زنی به این دوربین چشمی اصابت کرده و دوربین را
متلاشی کرده است.
فرمانده یگان حفاظت محیط زیست استان تهران فضل و رحمت الهی،
وجود این دوربین چشمی و همکاری و سرعت عمل در انتقال و مداوای
این محیط بان را حافظ جان امیرحسین کریمیان دانست و خاطرنشان
کرد: شاید اگر این دوربین چشمی به گردن محیط بان ما نبود، ضایعه و
فاجعه به مراتب بزرگتر و جبران ناپذیری اتفاق می افتاد.
براساس گزارشروابط عمومی حفاظت محیط زیست استان تهران،
محیط بان امیرحسین کریمیان روز گذشته در درگیری با شکارچیان
غیر مجاز در منطقه حفاظت شده ورجین شهرستان شمیرانات استان
تهران، از ناحیه پا و شکم به شدت مجروح شد و بوسیله بالگرد به بیمارستان
انتقال یافت. حال عمومی این محیط بان که در بیمارستان میلاد تهران
تحت نظر و مداواست، خوب گزارش شده است.