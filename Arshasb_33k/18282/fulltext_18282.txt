18282
تخریب حمام خسروآغا را بیش‌ازپیش پیگیری کنیم، به این امید که
نقاب از چهرۀ تخریب گران این بنای باارزش عهد صفوی برداشته شودو
پای میز محاکمه بنشاند تا عبرتی باشد برای پیروان راهشان.
«حمام خسروآغا را فرح خراب کرد نه من»، «حقیقت حمام خسروآغا
را چه کسی فاش می‌کند»، «حمامی که قربانی شد»، به‌علاوۀ انتشار
مشروح خاطرۀ حسین مسجدی از تخریب حمام خسروآغا برای
نخستین بار، مجموعه گزارش‌هایی بود که تاکنون در این رابطه در
ایسنا کارشده و تا حد بسیاری پرده از این حادثۀ تلخ کنار زده اما عاملان
تخریب حمام خسروآغا هنوز آزادند و رها. در ادامۀ مطالبی که با
موضوع «تخریب حمام خسروآغا» در ایسنا منتشر می‌شود، با محمود
منشئی به گفتگو نشستیم که سال 1374 از سوی میراث فرهنگی وقت
اصفهان به‌عنوان پیمانکار مرمت حمام خسروآغا انتخاب‌شده بود.
مشروح سخنان او را در ادامه می‌خوانید:
کشف حمام به همت پرفسور گالدیری
زمان حضور پروفسور گالدیری در اصفهان، حمام خسروآغا به
شیرینی‌پزی تبدیل‌شده بود. گالدیری مغازه را بررسی کرده و از
خودش پرسیده بود این سرستون‌ها وسط چنین مغازه‌ای چه می‌کند؟
او عکس گرفت و کم‌کم در نقشه‌ها تحقیق کرد و متوجه شد که اینجا باید
یک حمام قدیمی وجود داشته باشد. آن زمان ایتالیایی‌ها در مورد