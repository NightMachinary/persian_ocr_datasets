30273
کاهش قیمت نفت در پی افزایش ذخایر آمریکا
به گزارش ایسنا، بهای معاملات نفت برنت 59 سنت معادل 1.4 درصد
کاهش یافت و به 40 دلار و 59 سنت در هر بشکه رسید. نفت برنت روز سه
شنبه با حدود یک درصد افزایش بسته شده بود.
بهای معاملات وست تگزاس اینترمدیت با 72 سنت معادل 1.9 درصد
کاهش، به 38 دلار و 22 سنت در هر بشکه رسید. شاخص نفت آمریکا
روز گذشته حدود دو درصد افزایش داشت.
هر دو شاخص روز دوشنبه به بالاترین رکورد در سه ماه گذشته صعود
کرده بودند اما برخی از تحلیلگران بر این باورند که قیمت‌های بازار
بیش از حد سریع و زودهنگام افزایش پیدا کرده است، زیرا پاندمی
ویروس کرونا همچنان ادامه دارد و آمار ابتلای روزانه بالایی
گزارش می‌شود.
آوتار ساندو، مدیر ارشد کالا در شرکت فیلیپ فیوچرز اظهار کرد:
اگرچه قیمت نفت در ماه گذشته صعود چشمگیری پیدا کرد اما احیای
بازار از ریزش تاریخی، شکننده مانده است و قیمت‌های بالاتر
احتمالا باعث خواهد شد تولیدکنندگان دوباره تولید خود را احیا
کنند در حالی که ادامه پاندمی تقاضا برای انرژی را ضعیف نگه داشته
است.
گزارش موسسه امریکن پترولیوم نشان داد که ذخایر نفت آمریکا در