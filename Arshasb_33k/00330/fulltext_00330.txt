330
برمی‌گیرد. در واقع یکی از اهداف این طرح کاهش فشار اقتصادی بر
خانوارها است. به‌ صورتی که نیاز نباشد یک‌باره مبلغ سنگینی را برای
این موارد هزینه کنند و این مبلغ در طول زمان تقسیم شود تا فشار مالی بر
آن‌ها کاهش پیدا کند.
وی افزود: تفاهم‌نامه‌ای نیز با صندوق نوآوری و شکوفایی داریم و در
چارچوب آن به شرکت‌های دانش‌بنیان تسهیلات می‌دهیم. تا کنون
تعداد شرکت‌های دانش‌بنیانی که از تسهیلات بانک مهر ایران بهره‌مند
شده‌اند، به 550 شرکت می‌رسد. تقریباً 650 میلیارد ریال در قالب بیش
از 2000 فقره تسهیلات به آن‌ها پرداخت شده است.
اکبری درباره معوقات تسهیلات پرداختی این بانک که چند سال است
کمتر از یک درصد باقی مانده، نیز گفت: یک نگرش کلی در بین بخشی از
فعالان شبکه بانکی کشور وجود دارد که معتقدند دریافت‌کنندگان
تسهیلات خرد به احتمال بیشتریاقساط خود را دیر پرداخت می‌کنند و
این مسئله در سطح کلان می‌تواند باعث بروز ریسک اعتباری و به تبع آن
ریسک نقدینگی برای بانک شود. با این حال عملکرد بانک مهر ایران،
به‌عنوان یک بانک تخصصی قرض‌الحسنه که به‌طور ویژه کار
بانکداری خرد انجام می‌دهد، نشان داد این فرضیه صحیح نیست. تنها تا
همین برهه از سال جاری این بانک یک میلیون و 600 هزار فقره تسهیلات
پرداخت کرده است، اما همچنان معوقات آن کمتر از یک درصد است