29723
در این شرایط افراد حالت بی خیالی نسبت به اصول بهداشتی دارند و می
پذیرند که چاره ای برای مقابله با کرونا وجود ندارد و کار خودشان را به
همان سبک و سلایقگذشته پیش می برند.
وی یادگیری اجتماعی را یکی دیگر از مشکلات عدم کنترل شرایط
کرونایی دانست و افزود: شاهد هستیم برخی از افراد نسبت به ماسک زدن
و پرهیز از دورهمی ها و فاصله گذاری اجتماعی بی تفاوت هستند و
دیگران با مشاهده همنوعان خود یادگیری اجتماعی دارند. در واقع
انسان به لحاظ اجتماعی رفتارهایی که دیگران انجام می دهند را یاد می
گیرد و ممکن است جسورانه به همان رفتارها دست بزند. به عنوان مثال
فردی که پرخاشگری ببیند، در موقعیت مناسب از خودش
پرخاشگری نشان می دهد.
رئیس استانی انجمن مطالعات روان درمانی در گیلان، با اشاره به هجوم
مردم برای رفتن به مسافرت در ایام تعطیلات کرونایی، عنوان کرد: به
محض اعلام تعطیلی ناشی از کرونا و یا پایان محدودیت ها شاهد ترافیک
پرحجم در جاده ها هستیم و متاسفانه پرداختن رسانه های جمعی به ویژه
صدا و سیما به رفتارهای غیر بهداشتی مردم اثر معکوس دارد، زیرا
یادگیری ایجاد می کند و هرچه بیشتر زندگی عادی مردم و رعایت
نکردن اصول بهداشتی توسط آنان را از تلویزیون نشان دهیم،
بازدارندگی آن کمتر می شود.