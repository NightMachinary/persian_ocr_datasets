32010
گلایه قهرمان المپیک جوانان: دو سال گذشت خبری از پاداش نیست
علیرضا یوسفی در گفت‌وگو با ایسنا با گلایه از پرداخت نشدن پاداش
مدال آوران المپیک 2018 جوانان بیان کرد: من در المپیک جوانان
قهرمان شدم و دو سال از آن مسابقات گذشته اما خبری از پاداش ها نیست و
فقط کمیته ملی المپیک همان زمان پاداش پای سکو را پرداخت کرد. در
مسابقات وزنه برداری قهرمانی نوجوانان آسیا 2018 هم قهرمان شدم
و در مسابقات جوانان جهان 2019 هم مدال برنز هم گرفتم اما وزارت
ورزش هنوز پاداش این مدال ها را هم نداده است.
او ادامه داد: همانطور که می‌دانید شرایط زندگی واقعا سخت شده است
و امسال حتی به این فکر کردم که وزنه برداری را کنار بگذارم و سراغ
کاری بروم تا درآمد داشته باشم. چون ما اسپانسر هم نداریم تا ما را
حمایت کنند.
وزنه بردار فوق سنگین ایران در مورد اینکه از وزارت ورزش پیگیر
زمان پرداخت پاداش ها شده است یا خیر، گفت: قبل از شیوع ویروس
کرونا به کمیته ملی المپیک رفتیم و آنجا با وزارت ورزش تصمیم
گرفتند و پیگیر زمان پرداخت پاداش ها شدند که عنوان شد حدود یک
ماه و نیم دیگر پاداش ها پردخت می شود اما هنوز خبری نشده است.
رکورد دار نوجوانان جهان در پاسخ به این پرسش که نگرانی های
زیادی بابت بالا رفتن وزن او وجود دارد و آیا تحت نظر پزشک قرار دارد