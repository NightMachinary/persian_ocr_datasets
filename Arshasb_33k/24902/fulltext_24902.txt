24902
لیاخوف فرمانده قزاق به توپ بست. مردم این دشمن مردم را می‌دیدند.
مجلسیان را پیاده از بهارستان و سیدمحمد طباطبایی و سیدعبدالله
بهبهانی را که برای نخستین بار به دلیل مشروط‌ خواهی از سوی مردم
عنوان آیت‌اللهی یافته بودند، پیاده از پارک اتابک به باغشاه بردند.
صور اسرافیل و ملک‌المتکلمین را در حضور محمدعلی شاه به‌ دار
کشیدند!
مردمی که با جنبش مشروطه شاد شده و آگاهی سیاسی یافته و خود را
آزاد و صاحب اختیار کشور می‌پنداشتند هنوز داغ بودند. تبریز
توسط باقر خان و ستار خان علم اعتراض و دفاع از مشروطه و حکومت
قانون را برافراشت. رشت پایگاه دیگر آزادی‌خواهی جوانان گیلک
و ارمنی را در کنار سپهدار تنکابنی و یپرم خان بسیج کرد و اصفهان
نیروهای شهری و ایل‌مردان و ایل زنان بختیاری را به فرماندهی سردار
اسعد بختیاری روانه تهران کرد. بله گروهی از زنان رزمنده بختیاری در
شمار فاتحان تهران افتخاری دیگر در مشارکت زنان ایران در امری
تاریخی برجای نهادند. نیروهای آذربایجان و گیلان و اصفهان در
کرج به هم پیوستند و پس از شکست دادن نیروی مدافع محلی به تهران
آمدند. مردم خشمگین تهران به آنان پیوستند و محمدعلی‌شاه را به
سفارت روس فراری دادند و او بساطش را جمع کرد و با خانواده راهی
بندر اودسا در در دریای سیاه شد و در آنجا دیری نپایید و مرد. اگر کسی به