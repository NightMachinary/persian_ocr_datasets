11218
وی در واکنش به جایگزینی خودروهایی مانند پراید با خودروهای
جدید، عنوان کرد: اگر این خودروهای جایگزین وارد بازار شوند،
به کنترل بازار کمک خواهد شد و تفاوتی ندارد.
رئیس اتحادیه نمایشگاه‌داران و فروشندگان خودرو مشهد بیان
کرد: حدود یک ماه پیش بازار خودرو با التهابات شدیدی مواجه بود
که خودروهای ایرانی در بازار کاهش‌یافت. این موضوع باعث شد
تا مردم با هر قیمتی که وجود دارد، خودروهای موجود در بازار را
خریداری کنند. با ورود دولت و تعزیرات، التهابات کاهش یافت و
ماشین‌های صفر موجود در بازار به یک‌باره ناپدید شد و معلوم نشد که به
کجا رفت.
حیدری خاطرنشان کرد: در حال حاضر بازار خودرو در رکود به‌سر
می‌برد. در سال گذشته نیز در مدت مشابه، افت قیمت دلار باعث افت
بازار شد و می‌توان گفت که بازار خودرو نسبت به مدت مشابه سال
گذشته تغییری نکرده‌است.
وی در خصوص بازار خودرو در شرایط پساکرونایی، گفت: در پی
رکود اخیر و افزایش اجاره‌بها، ما در حدود 20 درصد در تعداد واحدها
در این صنف ریزش داشتیم و هنگامی که یک واحد صنفی تعطیل
می‌شود، قاعدتا افراد و کارگرانی که در این واحد کارمی‌کنند نیز
بیکار می‌شوند.