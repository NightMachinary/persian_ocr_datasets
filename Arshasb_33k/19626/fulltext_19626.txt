19626
ضرب و شتم نانوا به خاطر نگرفتن پول نقد!
حجت الله نصیری در گفت و گو با ایسنا با اشاره به شیوع کرونا و لزوم
رعایت توصیه‌های بهداشتی، گفت: مشکلی که متاسفانه در این مدت
نانوایان در حال دست و پنجه نرم کردن با آن هستند، رعایت نکردن
بهداشت توسط برخی از مشتریان است.
وی در ادامه افزود: ادارات مختلف صنف نانوایان را ملزم به رعایت
بهداشت می‌کنند اما متاسفانه برخی همکاری لازم در این خصوص را به
عمل نمی‌آورند، به عنوان نمونه مواردی را شاهد هستیم که برخی به
خاطر آن که نانوایان پول نقد نمی‌پذیرند، با پرخاشگری و سخنان
ناشایست برخورد می‌کنند.
رئیس اتحادیه نانوایان کرج از بروز خسارت‌های مالی و جانی در
برخی از نانوایی‌ها به خاطر این رفتار خبر داد و گفت: برخی افراد به دلیل
آن که نانوایان پول نقد قبول نمی‌کنند و ملزم به استفاده از دستگاه‌های
کارتخوان هستند، نانوایان را مورد ضرب و شتم قرار داده و حتی در
بعضی از موارد به واحد صنفی هم آسیب زده‌اند.
نصیری در ادامه افزود: بعضا شاهد آن هستیم که افراد مسن که ممکن است
توانایی کارکردن با دستگاه‌های کارتخوان و یا حتی کارت بانکی
نداشته باشند، از پول نقد استفاده می‌کنند، در این موارد اگر نانوا با
رعایت بهداشت پول نقد دریافت کند باز هم واحد صنفی را پلمب