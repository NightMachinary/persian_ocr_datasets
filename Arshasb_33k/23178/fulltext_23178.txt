23178
مراسمات عروسی یا عزا کانون شیوع بیماری کرونا هستند
محمود ثمینی در بازدید از مراکز عمومی سطح شهر خرم‌آباد که امروز
19 تیرماه صورت گرفت، وضعیت استان را به لحاظ شیوع بیماری
کرونا رو به وخامت عنوان کرد و خواستار رعایت نکات بهداشتی
توسط مردم شد.
وی تصریح کرد: لرستان در چند هفته اخیر با رشد مبتلایان، بستری‌ها و
فوتی‌های ناشی از کرونا مواجه شده است.
معاون استاندار لرستان با اشاره به اهمیت رعایت دستورالعمل‌های
بهداشتی در بازارهای سرپوشیده، پاساژها و اماکن عمومی دولتی و
خصوصی، خاطرنشان کرد: بر اساس مصوبات ستاد مدیریت کرونا به
مدت 10 روز تالارهای پذیرایی تعطیل خواهد بود و در رابطه با اجرای
مصوبات ستاد، تیم‌های نظارتی از این اماکن بازدید کرده و در
صورت بروز تخلف، برخورد قانونی انجام خواهد شد.
ثمینی با اعلام این موضوع که مراسمات کانون شیوع بیماری کرونا
هستند، اضافه کرد: با بررسی‌های انجام شده در هر مراسم عروسی یا عزا
به‌طور میانگین تا 50 نفر به بیماری مبتلا می‌شوند.
وی بیان کرد: با توجه به شرایط کنونی و تعطیلی تالارهای پذیرایی،
مردم از برگزاری مراسم عروسی در منازل به دلیل عدم رعایت
فاصله‌گذاری اجتماعی اکیداً خودداری کنند.