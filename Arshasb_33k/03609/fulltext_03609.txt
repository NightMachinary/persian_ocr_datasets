3609
وی با تاکید بر اینکه توجه به توسعه فرهنگی از ضروریات کشور است،
بیان کرد: قطعا هر گونه تغییر در روند توسعه کشور بدون اتکا و توسعه
فرهنگی و هنری امکان پذیر نیست و اگر امکان پذیر باشد قطعا پایدار
نمی‌شود.
وی با اشاره به اینکه اعتبارات فرهنگی محدود است و پاسخگوی
نیازهای حوزه فرهنگ نیست، افزود: با این حال خوشبختانه اداره
فرهنگ و ارشاد اسلامی شهرستان ساوه رتبه اول اجرای برنامه‌های
فرهنگی و هنری در سطح استان مرکزی را به خود اختصاص داده است.
محمودی فر، برگزاری جشنواره‌های متعدد فرهنگی و هنری منطقه‌ای
و استانی شامل شعر عاشورایی، عطر یاس، فیلم 120 ثانیه، تئاتر فجر،
تئاتر دفاع مقدس، شعر و موسیقی محلی را از جمله برنامه شاخص
فرهنگی و هنری در طول سال دانست و افزود: بازسازی فرهنگسرا پس از
30 سال از زمان احداث، ساخت ساختمان بلک باکس بدون تامین
اعتبار بودجه دولتی و با مشارکت خیرین و هم افزایی بین بخشی،
بازسازی سالن سلمان ساوجی از جمله فعالیت های عمرانی در طول این
سالها بوده است.
وی برگزاری آیین تجلیل از پیشکسوتان، و شخصیت‌هایی که عمر
خود را در راه اعتلای فرهنگ و هنر این شهرستان صرف کردند، و چاپ
آثار مشاهیر و مفاخر ساوه و مجموعه‌های شعر آیینی را از دیگر فعالیت