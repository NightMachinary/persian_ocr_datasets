20223
اظهارات پیرامون لغو تمامی توافق‌نامه‌های موجود میان فلسطین و
رژیم صهیونیستی در زمینه‌های سیاسی، اقتصادی و امنیتی و تعلیق به
رسمیت شناختن کشور اسرائیل است و اتخاذ چنین اقداماتی به معنای
امکان فروپاشی تشکیلات خودگردان است.‌
الاحمد گفت، اگر طرح الحاق اجرایی شود، ناگزیر باید توافقنامه‌ها
لغو شود زیرا این طرح به منزله نابودی هرگونه احتمال موفقیت
مذاکرات پیرامون تشکیل کشور فلسطین است.
وی ادامه داد: از نظر ما آمریکا مسؤول اقدامات و تصمیمات نتانیاهو
است که پیش بینی می‌شود با تشویق آمریکا تصمیماتش را اجرا و تمامی
قطعنامه‌های مشروع بین‌المللی را منکر شود.
فلسطینی‌ها از این مسأله بیم دارند که دولت جدید رژیم صهیونیستی
سریعا طرح الحاق منطقه الاغوار و شهرک‌های کرانه باختری را اجرایی
کند؛ طرحی که به منزله حاکمیت این رژیم بر بیش از دو سوم کرانه
باختری است.
در همین رابطه، محمود عباس در نشست کمیته اجرایی سازمان
آزادی‌بخش فلسطین گفت: طرح معامله قرن را رد کردیم و منتظر هستیم
ببینیم چه چیزی پیش می‌آید. امروز می‌گوییم به محض اینکه اسرائیل
تصویب طرح الحاق را اعلام کند اقدامات متناسبی اتخاذ خواهیم
کرد و این اقدامات نه تنها علیه اسرائیل بلکه علیه آمریکا نیز خواهد بود