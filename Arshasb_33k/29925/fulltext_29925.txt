29925
در ارتباط نزدیک بوده‌اند شناسایی شوند.
به گزارش ایسنا به نقل از خبرگزاری رویترز، این بیماران و افرادی که با
آنان در ارتباط بوده‌اند برای مدت دو هفته قرنطینه می‌شوند.
چین خواستار مذاکره میان دو کره در بحبوحه افزایش تنش‌ها شد
به گزارش ایسنا، به نقل از خبرگزاری اسپوتنیک، هوا چونیینگ،
سخنگوی وزارت خارجه چین گفت: در پی تحولات اخیر از جمله
تصمیم کره شمالی برای قطع راه‌های تماس با کره جنوبی،
پیونگ‌یانگ و سئول باید از طریق برگزاری مذاکرات سازنده در
بحبوحه تنش‌های اخیر، برای بهبود روابطشان با یکدیگر همکاری
کنند.
پیونگ‌یانگ از امتناع سئول در متوقف کردن پناهجویان کره
شمالی از انجام کمپین پروپاگاندای ضد دولتی و پخش شبنامه‌هایی به
داخل خاک کره شمالی بسیار عصبانی شده است.
هوا چونیینگ در کنفرانسی خبری گفت: کره شمالی و کره جنوبی یک
کشور هستند. روابط دو کره یک عامل مهم و تاثیرگذار بر وضعیت
شبه‌جزیره کره است. چین به عنوان یک همسایه نزدیک همواره از بهبود
روابط دو کره حمایت کرده و امیدوار است که هر دو طرف از طریق
برگزاری مذاکره روابطشان را بهبود و همکاری‌هایشان را ارتقا
بخشند.