10729
تلاش دانش‌آموز خیر قزوینی برای آینده همکلاسی‌ برادرش
شقایق ابوالقاسمی که خودش 17 ساله و دانش‌آموز است در گفت‌وگو
با ایسنا اظهار کرد: برادر کوچک من 9 ساله است و در مقطع ابتدایی درس
می‌خواند، در کلاس برادرم سه دانش‌آموز هستند که به علت شرایط بد
مالی گوشی هوشمند ندارند بنابراین به شبکه شاد دسترسی ندارند.
وی ماجرای خرید گوشی هوشمند برای یک دانش‌آموز نیازمند را
این‌گونه تشریح کرد: معلم از برادرم خواسته بود که هر چه یاد می‌گیرد
را از طریق پیامک به یکی از دانش‌آموزان ارسال کنند، در ابتدا مادرم به
همراه برادرم این کار را انجام می‌دادند اما با گذر زمان چون حجم
درس‌ها زیاد بود عملاً نمی‌شد با پیامک درس را برای او ارسال کنند.
مسئول انجمن اسلامی مدرسه الغدیر قزوین بیان کرد: وقتی دیدم
دوست برادرم با سختی درست می‌خواند مسئله را بین همکلاسی‌های
خودم و اقوام مطرح کردم، هر کدام مبلغی را اهدا کردند و در نهایت
توانستیم یک گوشی هوشمند که بتواند به شبکه شاد متصل شود،
خریداری کنیم.
وی در ادامه اظهار کرد: با کمک به هم نوع می‌توانیم زندگی بهتری را
برای خودمان و جامعه رقم بزنیم، نباید اجازه دهیم یک کودک به خاطر
فقیر و عدم دسترسی به گوشی هوشمند آینده‌اش تاریک شود، در حال
حاضر دو دانش‌آموز دیگر در همان کلاس نیازمند گوشی هوشمند