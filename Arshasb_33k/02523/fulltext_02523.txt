2523
بندی نهایی به این نتیجه برسیم که رژیم یا دولتی در این موضوع به
صورت مستقیم یا غیر مستقیم دخالت داشته است طبیعی است که این
موضوع با واکنش جدی ایران همراه خواهد بود و آنها خواهند دید
که دوران بزن دررو تمام شده است.
سخنگوی وزارت خارجه همچنین در پاسخ به سوالی در مورد آخرین
وضعیت پیگیری پرونده ترور سپهبد شهید قاسم سلیمانی با ارائه
توضیحاتی در مورد اقدامات انجام شده گفت: پیگیری حقوقی در این
زمینه ادامه دارد جمع بندی نهایی در حال صورت گرفتن است در این
ارتباط باید یک سری همکاری‌ها و تشریک مساعی با کشورهای منطقه
از جمله عراق برای شواهد و قراین داشته باشیم که این موضوع نیز در
حال تکمیل شدن است و ما بر اساس مدارک و شواهد مرحله به مرحله در
ارتباط با پیگیری این پرونده به پیش می‌رویم.
وی همچنین در مورد آخرین وضعیت طلب 7 میلیارد دلاری ایران از
کره جنوبی و اقداماتی که برای طلب این پول انجام شده است، خاطر
نشان کرد: هم در سطح سفرا و هم مقامات وزارت خارجه این کشور و
همچنین مقامات اقتصادی و بانکی دو کشور رایزنی‌ها و
گفت‌وگوهایی انجام شده و ما این روند را ادامه خواهیم داد.
موسوی گفت: ما به صراحت به مقامات کره جنوبی گفته‌ایم بهانه‌ای که
آنها برای عدم پرداخت بدهی ملت ایران مطرح می‌کنند قابل قبول