31184
کشف 116 کیلوگرم موادمخدر در شمال‌غرب کشور
سرهنگ ایرج خانی‌پور در گفت‌وگو با ایسنا، در رابطه با عملیات‌
مشترک پلیس زنجان و شمال‌غرب کشور، اظهار کرد: ماموران پلیس
مبارزه با موادمخدر استان زنجان در پی کار اطلاعاتی پیچیده، موفق
شدند با همکاری پلیس مبارزه با موادمخدر استان‌های گیلان،
آذربایجان‌غربی و کردستان از فعالیت سه باند موادمخدر مطلع و
موضوع را در دستور کار خود قرار دهند.
وی با بیان اینکه یک قاچاقچی حرفه‌ای موادمخدر که قصد انتقال مواد
افیونی با یک دستگاه سواری سمند را داشت، در شهرستان مراغه
شناسایی و دستگیر شد، افزود: از خودروی این متهم 80 کیلو
موادمخدر از نوع تریاک که به صورت ماهرانه جاسازی شده بود،
کشف شد.
این مسئول با بیان اینکه طی 24 ساعت گذشته ماموران پلیس
موادمخدر استان با همکاری پلیس موادمخدر استان گیلان یک باند 4
نفره خانوادگی موادمخدر را با یک دستگاه سواری 405 شناسایی و
دستگیر کردند، تصریح کرد: گفتنی است از این متهمان8 کیلو
هروئین و 3 کیلو ماده مخدر شیشه کشف شد.
جانشین فرمانده انتظامی استان زنجان خاطرنشان کرد: همچنین
ماموران پلیس مبارزه با موادمخدر استان زنجان در پی کار اطلاعاتی