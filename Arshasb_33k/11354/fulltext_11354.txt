11354
97 و دستیابی به ذخایر خوب مس در کشور که در چند ماه آینده اعلام
می‌شود، ازجمله دستاوردهای صنعت مس در سال گذشته است. جای
خوشحالی است که میزان ذخایر ما در پی گسترش فعالیت‌های اکتشافی
به هشت میلیارد تن کانسنگ رسیده است که 32.5 میلیون تن مس
خالص را شامل می‌شود.
وی با بیان اینکه ایران در جایگاه هشتم کشورهای دارای ذخایر مس
دنیا است، اظهار کرد: در زمینه تولید و ذوب در حال حاضر توانایی
تولید 250 هزار تن کاتد مس وجود دارد که امیدواریم در سال جهش
تولید از مرز 270 هزار تن عبور کنیم و این میزان در افق 1403 بالغ‌بر
400 هزار تن مس برسد. سرمایه‌گذاری‌های شرکت مس در حال
حاضر دو میلیارد و 270 میلیون یورو به‌علاوه 20 هزار میلیارد تومان
است که امیدواریم ظرف دو سال آینده تولید کنسانتره را از یک میلیون
و 180 هزار تن به دو میلیون تن کنسانتره در کشور ارتقا دهیم.
سعدمحمدی در رابطه با اقدامات انجام‌شده در حوزه اکتشافات
معدنی گفت: در زمینه اکتشافات در سال گذشته 70 هزار متر گمانه عمقی
حفر شده که این میزان در سال 99 به 100 هزار متر خواهد رسید. در منطقه‌
میدوک طراحی معادن زیرزمینی برای استحصال مس با عیار بیش از
0.75 درصد را در دستور کار قرار داده‌ایم و در آینده‌ای بسیار نزدیک
معدن زیرزمینی مس را فعال خواهیم کرد.