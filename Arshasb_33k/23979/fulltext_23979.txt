23979
مانند ستاد مبارزه با مواد مخدر، سازمان بهزیستی، وزارت بهداشت،
پلیس مبارزه با مواد مخدر و... می‌توانند مداخلات به هنگام و مناسبی
برای مقابله با کرونا در معتادان طراحی کنند، اظهار می‌کند: این
مداخلات و برنامه‌ها باید به گونه‌ای باشد که علاوه بر کنترل بحران در
اقشار آسیب‌پذیر، بتواند پیش‌بینی از وضع موجود و عبور از بحران
را نیز انجام دهد؛ افزایش همکاری دستگاهی بین سازمان‌های
عهده‌دار مسئولیت در کشور برای اجرای برنامه‌های کارآمد و موثر
به ویژه در مهار کرونا میان معتادان در این میان موثر خواهد بود.
وی ادامه می‌دهد: همچنین استفاده از ظرفیت سازمان‌های مردم نهاد
برای آموزش و آگاه‌سازی معتادان در پیشگیری از شیوع بیشتر کرونا
و آموزش نکات و موارد بهداشتی بسیار موثر، امری ضروری است. در
این میان همچنین، افزایش توان و بودجه مالی مراکز نگهداری
معتادان، شناسایی زودرس افراد معتاد دارای علائم ابتلا به کرونا،
ایجاد زیرساخت در قرنطینه افراد مشکوک به کرونا، آموزش رعایت
نکات و موارد بهداشتی، توزیع مواد ضدعفونی کننده و ایجاد
مراکز امن مصرف می‌تواند در شیوع کرونا میان معتادان تاثیرگذار
باشد.