8839
تامین بخشی از هزینه‌های انتقال آب به یزد از محل مسئولیت اجتماعی
معادن 
«محمدصالح جوکار» امروز سه‌شنبه 22 مهرماه در جمع خبرنگاران
اظهار کرد: خوشبختانه مجلس یازدهم از ترکیب بسیار خوبی از
نیروهای جوان و متخصص، افرادی با سوابق اجرایی و تجارب خوب
در تدوین قانون، تشکیل شده است.
وی با اشاره به تشکیل کمیسیون‌ها و آغاز بکار مجلس با شعار
مردم‌داری، عنوان کرد: مجلس یازدهم طی چهار ماهه گذشته نشان
داد که به دنبال مقابله با دولت نیست، هر چند که از وظایف نظارتی خود به
هیچ وجه کوتاه نمی‌آییم.
وی در ادامه به پدیده نوظهور کرونا و شیوع آن از اسفندماه سال گذشته
تاکنون و مشکلات جدی ایجاد شده توسط آن اشاره و خاطرنشان
کرد: با وجود تمام مشکلات به وجود آمده ولی حضور مردم در صحنه و
کمک به تامین تجهیزات مورد نیاز مقابله با این بیماری که بعد از دوران
دفاع مقدس کمتر شاهد آن بودیم، از اهمیت بالایی برخوردار بود و
بیانگر همبستگی ملی در جریان این بحران بود.
جوکار با بیان این که هم اکنون روزانه یک میلیون ماسک در استان یزد
تولید می شود، فراهم شدن چنین امکانی، در حالی که اصلاً آمادگی آن
در استان وجود نداشته را بسیار قابل تامل دانست.