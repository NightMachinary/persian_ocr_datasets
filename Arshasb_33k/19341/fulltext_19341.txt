19341
آقای خاوازی قائلم به نظرم ایشان از صلاحیت لازم برای تصدی
وزارت کشاورزی برخوردار نیست و از همکاران می‌خواهم به
ایشان رای عدم اعتماد بدهند.
صادقی: جلوی تورم در زمینه مسکن و خودرو را بگیرید
به گزارش ایسنا، محمود صادقی در جلسه علنی امروز (یکشنبه ) مجلس
شورای اسلامی در تذکری شفاهی خطاب به رئیس جمهور و وزیر
صنعت ، معدن و تجارت گفت: در شرایطی که ملت فهیم با جدیت و
همکاری و کمک مومنانه سعی در کاهش آسیب‌های ناشی از ویروس
کرونا دارند با تدابیر مناسب جلوی تورم و گرانی لجام گسیخته در
ارزاق و کالاهای اساسی مورد نیاز به ویژه مسکن و خودرو را بگیرید.
نماینده مردم تهران در مجلس شورای اسلامی با بیان این که اخیرا معاون
قوه قضاییه مبادرت به تدوین پیش نویس آیین نامه اجرایی ماده 22
لایحه قانونی استقلال کانون وکلای دادگستری نموده، محتوای
این آیین نامه را مغایر با استقلال کانون و اصل تفکیک قوا و صلاحیت
انحصاری مجلس در وضع قانون دانست و در تذکری به وزیر
دادگستری گفت که وفق ماده 4 وظایف و اختیارات وزیر دادگستری
جهت مذاکره و رایزنی با قوه قضاییه و انصراف از این بدعت خطرناک
اقدام لازم به عمل آید.