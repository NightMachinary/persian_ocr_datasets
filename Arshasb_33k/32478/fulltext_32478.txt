32478
/
1529 ابتلا و 48 فوتی جدید کرونا در کشور/روند افزایشی بیماری در
خوزستان
به گزارش ایسنا، دکتر کیانوش جهانپور در تشریح آخرین وضعیت
بروز و مرگ و میر ناشی از کروناویروس جدید در کشور گفت: از
دیروز تا امروز 20 اردیبهشت 1399 و بر اساس معیارهای قطعی
تشخیصی 1529 بیمار جدید مبتلا به کووید19 در کشور شناسایی
شد.
وی افزود: مجموع بیماران کووید19 در کشور به 106220 نفر
رسید.
جهانپور همچنین گفت: متاسفانه در طول 24 ساعت گذشته، 48 بیمار
کووید19 جان خود را از دست دادند. به این ترتیب مجموع جان
باختگان این بیماری به 6589 نفر رسید.
سخنگوی وزارت بهداشت افزود: خوشبختانه تا کنون 85064 نفر از
بیماران، بهبود یافته و ترخیص شده‌اند.
وی افزود: 2696 نفر از بیماران مبتلا به کووید19 در وضعیت شدید
این بیماری تحت مراقبت قرار دارند.
سخنگوی وزارت بهداشت گفت: تا کنون 573 هزار و 220 آزمایش
تشخیص کووید19 در کشور انجام شده است.