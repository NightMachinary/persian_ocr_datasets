25780
قبل از افسردگی اصلاً چاق نبودم اما بعد از آن در عرض سه سال 40 کیلو
چاق شدم. آدم هایی که چندین سال است من را ندیده‌اند با دیدنم شوکه
می‌شوند. باورشان نمی‌شود من این قدر تغییر کرده باشم. همه سعی
می‌کنند رژیم بدهند به آدم و مدام بگویند میوه بخور، شب‌ها شام
نخور.» اینها حرف‌های دختری است که روزهای سختی را به خاطر
اضافه وزنش تحمل می‌کند: «شکمم فوق‌العاده بزرگ شده. بهم
می‌گویند کی بچه‌ات دنیا می‌آید. وقتی می‌خواهم سوار هواپیما
بشوم می‌پرسند چند ماهه باردارید؟»
همه اینها باعث شده او فوق‌العاده گوشه گیر و تنها شود و دلش نخواهد
کسی را ببیند: «ارتباطم را با همه آدم‌ها قطع کرده‌ام. فقط سیاه می‌پوشم
که لاغر دیده شوم. از 22 سالگی که می‌خواستم وارد جامعه شوم یک دفعه
خیلی حالم خراب شد، نمی‌دونم با زندگی‌ام چه کنم. یک دفعه افسرده
شدم و مدام وزنم رفت بالا و بالاتر. گاهی واقعاً دلیل چاقی چیزی نیست
که اغلب آدم‌ها فکر می‌کنند.»
فروغ هم می‌گوید سال‌های زیادی چاق بوده و تمام شخصیتش را در
ظاهرش خلاصه می‌کرده اما الان سال‌هاست دیگر چاق نیست اما اضافه
وزن دارد: «من بچه درس‌خوانی بودم. اساساً دنیای من در درس خلاصه
می‌شد. توی سال‌های تحصیل در مدرسه به‌تدریج در اثر عدم تحرک و
زیاده‌خوری چاق و چاق‌تر شدم. کنکور ضربه نهایی را وارد کرد و من