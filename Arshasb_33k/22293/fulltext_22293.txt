22293
رابطه به ایسنا گفت: با توجه به برودت هوا، مصرف حامل‌های انرژی نیز
افزایش یافته است، از این رو از مردم تقاضا داریم به مصارف روزانه
خود توجه کرده و موارد غیرضروری را کاهش داده و به ساعات غیر از
اوج بار موکول کنند.
سیدکمال سیدی مسلمی تاکید کرد:شهروندان می‌توانند با اعمال
برخی راهکارهای ساده مثل خاموش کردن لامپ‌های اضافی،
استفاده از وسایل برق‌سوز در غیر اوج بار و... در این رابطه همکاری
کنند تا سوخت موردنیاز نیروگاه‌ها نیز تامین شده و تولید برق افزایش
یابد.
وی با تاکید بر اینکه در شرایطی که مصرف حامل‌های انرژی افزایش
یافته و با کاهش سوخت نیروگاه‌ها، تولید برق کم شود، این
خاموشی‌ها نیز اجتناب‌ناپذیر است، ادامه داد: وقتی عرضه سوخت
گاز به نیروگاه‌ها کم شود، باید از سوخت جایگزین استفاده کنند، که
گاه به علت مسائل زیست محیطی این امر امکان پذیر نمی‌شود.
مسلمی افزود: اگر سوخت نیروگاه‌ها تامین نشود، با کاهش تولید برق و
در نتیجه اعمال خاموشی‌های برنامه‌ریزی شده مواجه خواهیم شد،
مگر اینکه مردم و صنایع در این رابطه مصرف حامل‌های انرژی را
مدیریت کنند تا بتوانیم زمستان را به خوبی و بدون خاموشی سپری
کنیم.