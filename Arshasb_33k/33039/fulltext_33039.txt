33039
92 درصد مردم آذربایجان شرقی تحت پوشش طرح غربالگری کرونا
قرار گرفته‌اند
محمدرضا پورمحمدی در شانزدهمین جلسه ستاد استانی مدیریت و
مقابله با کرونا از تلاش‌های شبانه‌روزی مدافعان سلامت و سایر
دستگاه‌های استانی در مبارزه با شیوع کرونا قدردانی کرد و با اشاره به
تمجید سازمان بهداشت جهانی از اقدامات و فعالیت‌های پیشگیرانه
جمهوری اسلامی ایران در امر مبارزه با کرونا، گفت: وضعیت کنترل
بیماری در کشور ما بهتر از وضعیت جهانی و وضعیت کنترل و بهبود
بیماران در آذربایجان شرقی بهتر از میانگین کشوری است.
وی افزود: البته اشاره به این موفقیت‌ها، به معنای نادیده گرفتن
کاستی‌ها و عدم آمادگی برای شرایط سخت‌تر نیست.
وی با اشاره به راهکارهای جهانی برای مقابله با بیماری‌های
واگیردار، گفت: در کشور ما نیز راهکارهای مختلفی مورد توجه قرار
گرفته است و آخرین راهکار نیز طرح فاصله‌گذاری هوشمند است که
در ستاد ملی مقابله با کرونا تصویب شد؛ با توجه به نیاز کشور به تولید
کالاهای اساسی، امکان تعطیلی کامل در همه بخش‌ها وجود ندارد و
باید فعالیت‌های اقتصادی را با رعایت الزامات بهداشتی پیش برد.
پورمحمدی با بیان این‌که راهبرد ستاد ملی مقابله با کرونا، تثبیت روند
شیوع بیماری و تداوم مبارزه برای کاهش آن است، افزود: