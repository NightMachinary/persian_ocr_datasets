7678
برگزاری مراسم شب های قدر در بقاع متبرکه گیلان
حجت الاسلام ستار علیزاده در جمع خبرنگاران اظهار کرد: بر اساس
تصمیم ستاد ملی مقابله با کرونا و هماهنگی با استانی همانند آن، مساجد و
بقاع متبرکه مجاز هستند تا مراسم شب های قدر را با رعایت
پروتکل‌های بهداشتی در زمان محدود در حدود دو ساعت برگزار
کنند.
وی افزود: برای جلوگیری از انتقال ویروس کرونا تمامی افراد شرکت
کننده در مراسم شب های قدر در امام زادگان و بقاع متبرکه استان گیلان
باید دستورالعمل‌های بهداشتی را رعایت کنند.
مدیرکل اوقاف و امور خیریه گیلان با بیان اینکه اولویت برگزاری
مراسم در فضای باز مساجد و بقاع متبرکه با رعایت فاصله حداقل یک متر
است، ادامه داد: در صورت عدم وجود فضای باز، برگزاری مراسم در
داخل شبستان مساجد و بقاع متبرکه با 25 درصد ظرفیت به حالت صف
نماز با رعایت فاصله حداقل یک متر می تواند انجام شود.
وی خاطرنشان کرد: به ادارات اوقاف و بقاع متبرکه استان گیلان اعلام
شده که رعایت تهویه مناسب در محل های بسته مانند شبستان الزامی
است ضمن اینکه اطلاع رسانی از سوی هیئت امنا بقاع متبرکه و بسیج
محل مبنی بر عدم حضور بیماران خاص و افراد دارای بیماری های
زمینه ای دارای ریسک بالا، کودکان و سالمندان در مراسم شب قدر