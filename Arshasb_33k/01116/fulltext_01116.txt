1116
مهرجویی گفت: «سینمایی که سندیکا از آن حمایت می‌کند سینمای
مورد اعتقاد گروه مستعفی نیست و گروه سینمای متعارف ایرانی را
سینمایی نمی‌شناسد که مبین فرهنگ و قومیت ایرانی باشد و از آنجا که
خود را وابسته به یک سینمای ملی و پیشرو و متعهد می‌داند، بنابراین
نمی‌تواند عضویت سندیکایی را داشته باشد که حاصل چندین سال
فعالیت اعضای آن نشانی از جهش و پیشرفت ندارد. علاوه بر این،
سندیکا بر خلاف دلیل وجودی خود، حقوق دست‌اندرکاران
واقعی سینما را تحت‌الشعاع منافع پاره‌ای از تهیه‌کنندگان ذی‌نفوذ
قرار داده است.»
پرویز صیاد که به گفته منوچهر انور به همراه هژیر داریوش این اعتراض
را شکل دادند و به‌عنوان تهیه‌کننده در این جمع حضور داشت، از قدم
دوم کانون سینماگران پیشرو برای تشکیل تعاونی مستقلی خبر داد:
«کانون با تشکیل تعاونی نخستین قدم را در راه ابراز موجودیت رسمی
خود برخواهد داشت. این تعاونی با سرمایه اولیه 15نفر از اعضای
مستعفی همراه با جلال مقدم تشکیل خواهد یافت.»
هژیر داریوش که قرار بود بیشتر مصداقی صحبت کند درباره جذب
سرمایه و تحریم احتمالی تهیه‌کنندگان هم گفت: «کسانی که اینجا
نشسته‌اند خود یک سرمایه بالقوه‌اند که می‌توانند سرمایه بالفعل شوند.
طبیعی است که سرمایه اولیه به‌وسیله همین گروه تامین خواهد شد. با