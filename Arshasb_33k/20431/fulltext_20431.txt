20431
عسکری: رویکرد اقتصاد مقاومتی بازار مرغ و تخم مرغ را نجات
می‌دهد
محمد جواد عسکری در گفت‌وگو با ایسنا در مورد علت افزایش قیمت
مرغ، تخم مرغ و لبنیات اظهار کرد: بارها به بانک مرکزی و هیئت دولت
اعلام کرده‌ایم که برای کاهش قیمت مرغ، تخم مرغ و لبنیات نیازمند
تخصیص ارز هستیم اما دولت و بانک مرکزی با ما همکاری نمی‌کنند. به
همین خاطر، اخلال و بی‌نظمی زیادی در بازار ایجاد شده است.
نایب رئیس کمیسیون کشاورزی، آب، منابع طبیعی و محیط زیست
مجلس گفت: ما در جلسات خودمان تأکید کردیم که مشکلات بازارها
باید رفع شود؛ خواستار آزادسازی ارز برای وارد شدن نهاده‌ها دامی
شدیم؛ درخواست کردیم که دست واسطه‌ها از بازار قطع شود؛ هیچ
کدام درخواست‌های ما به عنوان کمیته دام و طیور کمیسیون
کشاورزی مجلس عملیاتی نشده است.
وی در پاسخ به این پرسش که تشدید تحریم‌ها چه اثری بر بازار مرغ و تخم
مرغ می‌گذارد، گفت: افزایش قیمت‌ این محصولات نه عقلایی و نه
منطقی است. به نظر من تحریم‌ها تنها 20 درصد تأثیرگذار است. ما
ظرفیت‌ها و قابلیت‌های زیادی در کشورمان داریم که به راحتی
می‌توانیم با وجود تحریم‌ها فضا را تنظیم کنیم. ما نیازمند مدیریت
جهادی هستیم. رویکرد اقتصاد مقاومتی در بازار محصولات نامبرده