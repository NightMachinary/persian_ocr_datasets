25800
وی همچنین در پاسخ به سؤالی درباره نظارت سازمان بر واردات
نهاده‌های دامی و همچنین سرانجام پیگیری مرغ لاین از سوی سازمان
گفت: یکی از موضوعات مغفول مانده در کشور موضوع مرغ لاین
آرین است؛ علی‌رغم اینکه ما یکی از 6 کشور صاحب فناوری مرغ
لاین در دنیا هستیم از دهه 80 تاکنون متأسفانه سال‌به‌سال وابستگی ما به
واردات جوجه اجداد که پایه تولید تخم‌مرغ و مرغ در کشور است
بیشتر شد به‌گونه‌ای که صد درصد به واردات جوجه اجداد وابسته
شده‌ایم درحالی‌که ما این فناوری را داشتیم.
رئیس سازمان بازرسی کل کشور ادامه داد: یک مجتمعی که قبلاً در
بابل‌کنار فعال بود و تنها مجتمع فعال در غرب آسیا بود، تعطیل و رهاشده
بود و با ورود و پیگیری‌های سازمان و همکاری وزارت جهاد
کشاورزی این مجتمع فعال گردید و مسئولان امر قول دادند که با
راه‌اندازی این پروژه تا پایان سال جاری 50 درصد واردات جوجه
اجداد که برای تولید مرغ لاین است کاهش یابد و تا پایان سال 1400
صد درصد این وابستگی قطع خواهد شد.
رئیس سازمان بازرسی کل کشور تصریح کرد: یکی از آثار قطع
وابستگی به واردات جوجه اجداد، صرفه‌جویی سالانه یک میلیارد
دلار ارز است. همچنین مرغ تولیدی فعلی استاندارد بهداشتی را
ندارد. اما مرغ لاین یک مرغ استاندارد است و وزنش از حداکثر 2