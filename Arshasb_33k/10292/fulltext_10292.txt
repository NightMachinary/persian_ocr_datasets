10292
تعطیلی، آغاز فعالیتها یا راه سوم؟
حسن کریمی سنجری در گفت‌وگو با ایسنا، اظهار کرد: در حالیکه
بسیاری از پزشکان بر این عقیده اند که در حال حاضر با توجه به فعالیت
سینوسی ویروس کرونا شروع فعالیت تولیدی و کسب و کارها
چندان به صلاح نیست و ممکن است با شروع تولید و افزایش تجمعات و
رفت و آمدها، کشور به ویژه شهرهای بزرگی همچون تهران، پیک های
مجدد و متعددی از این بیماری را تجربه کند، بنده معتقدم که آغاز کار و
آغاز فعالیت ها تبدیل به چالشی شده که می توان آن را تحت عنوان
چالش نان و جان مورد بحث و بررسی قرار داد.
به گفته وی، در نقطه مقابل نیز عده ای از صاحب نظران اقتصادی بر این
باورند که اقتصاد کشور از نقطه تاب آوری پایینی برخوردار است؛ به
طوریکه در صورت ادامه تعطیلی ها ممکن است غم نان، قاتل جان برخی
از هموطنان شود. از سوی دیگر به لحاظ فرهنگی و اجتماعی در
کشورمان با برخی از مردمانی مواجه هستیم که چندان خطرات کشنده
این ویروس را درک نکرده و حتی با وجود تعطیلی مراکز اداری و کاری
باز هم ترددهای غیر ضرور و مخاطره آمیز وجود دارد؛ کما اینکه تا
کنون شاهد بی توجهی این دسته از هموطنان بوده ایم.
هنوز تعریف شفافی از پروتکل های بهداشتی وجود ندارد...
این کارشناس افزود: در این بین به نظر می رسد راه سومی هم وجود دارد و