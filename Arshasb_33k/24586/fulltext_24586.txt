24586
مهم‌ترین وظیفه منتظران زمینه‌سازی برای ظهور است
آیت‌الله سیدمحمدمهدی حسینی همدانی روز پنج‌شنبه 21 فروردین
در رزمایش فرهنگی، بهداشتی و درمانی مهدی موعود (عج) ضمن
تبریک به مناسبت ولادت حضرت قائم عجل الله تعالی و فرجه و عرض خدا
قوت به بسیجیان سپاه امام حسن مجتبی علیه‌السلام استان البرز، با بیان
اینکه یکی از ویژگی‌های بصیر در تاریخ انقلاب اسلامی انجام‌وظیفه
در زمان مناسب است، اظهار کرد: بصیر یعنی در تمام زمان‌هایی که
احتیاج به او در عرصه‌های مختلف اجتماعی و سیاسی که مربوط به
آرمان‌ها و اهداف انقلاب بوده به‌موقع حاضرشده و وظیفه خود را
انجام دهد.
به گزارش ایسنا، نماینده ولی‌فقیه در استان البرز بابیان اینکه حوادث
طبیعی یکی از مسائلی است که در طول این سالیان برای ایران به وجود
آمده است، عنوان کرد: به حمدالله در تمام این مسائل گروه‌های مردمی و
جهادی باقوت و قدرت وارد عرصه شدند و کمبودهای مربوط به این
حوزه را جبران کردند.
آیت‌الله حسینی همدانی در ادامه بیان کرد: یکی از ویژگی‌های مردم
ایران به‌خصوص ویژگی‌های بسیج این است که در مقاطع مختلف
روش‌ها و تاکتیک‌های خودش را با موقعیت‌های زمان تغییر می‌دهد و
آن وظیفه‌ای که باید انجام دهد را به بهترین شکل و کیفیت ارائه می‌دهد.