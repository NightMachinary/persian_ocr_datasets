32857
برکت تصریح کرد: بنیاد در کنار ایجاد طرح های اشتغال‌زایی خرد و
خانگی، از شرکت‌ها و کارگاه‌های کوچک نیز حمایت می‌کند تا
بتوانند به نوعی پشتیبان و تکمیل‌کننده زنجیره ارزشی طرح‌های
خرد و خانگی باشند. جوهری در تشریح مدل‌های اقتصادی بنیاد
برکت در حوزه اشتغال‌زایی خرد و خانگی گفت: در مدل‌های
«سحاب» و «آسمان» مجری و تسهیل‌گر بنیاد برکت طرح اشتغال‌زایی
را با توجه به پتانسیل‌های منطقه‌ای تعریف و متقاضی را شناسایی
می‌کنند. سپس اهلیت‌سنجی و اعتبارسنجی متقاضی صورت
می‌گیرد و در صورت تایید، به بانک عامل برای دریافت تسهیلات
معرفی می‌شود.
وی ادامه داد: پس از ایجاد طرح اشتغال‌زایی، مجری و تسهیل‌گر تا سه
سال با متقاضی در ارتباط هستند و از او پشتیبانی می‌کنند تا طرح به مرحله
ثبات و سوددهی برسد.
وی تصریح کرد: بنیاد برکت در قالب مدل‌های اقتصادی دیگری از
کارگاه‌ها و شرکت‌های تولیدی کوچک و متوسط حمایت می‌کند.
یکی از این مدل‌ها، مدل مشارکت‌محور است که بنیاد با
سرمایه‌گذاری در یک شرکت تا 49 درصد سهام را در اختیار می‌گیرد.
مدت مشارکت در این مدل اقتصادی سه سال است و بنیاد پس از این
مدت، سهام خود را واگذار می‌کند و از آن شرکت خارج می‌شود.