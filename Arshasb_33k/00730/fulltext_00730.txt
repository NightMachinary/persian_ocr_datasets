730
به گزارش ایسنا، به نقل از خبرگزاری اسپوتنیک، استفانی ویلیامز،
نماینده موقت دبیرکل سازمان ملل در لیبی در نشست گروه‌های
لیبیایی در تونس گفت: ما اکنون در آستانه لیبی جدیدی هستیم. لیبی
جدید بعد از چند سال دودستگی و بحران‌های متعدد تشکیل می‌شود.
وی گفت: ما با تکیه بر عزم و اراده لیبیایی‌ها و حق آن‌ها برای حفاظت از
وطن و منابع آن به جلو پیش می‌رویم. این روند آسان نبود. امضای
توافق آتش‌بس دائم به آرام کردن فضا کمک کرد. امیدواریم بتوانیم به
راهکارهای توافقی برای منفعت لیبی دست یابیم.
همچنین قیس سعید، رئیس‌جمهوری تونس در سخنرانی خود در این
نشست گفت: لیبی و تونس مردمی متحد هستند و گروه‌هایی که برای
تجزیه لیبی تلاش می‌کنند هرگز دستشان به ما نمی‌رسد. راه حل بحران
لیبی بازپس‌گیری حاکمیت کامل بر تمام اراضی این کشور است.
تحت هیچ شرایطی نمی‌توان قیمومیت بر لیبی را قبول کرد. راه حل
بحران لیبی باید بدون مداخله خارجی باشد و توسط خود لیبیایی‌ها
محقق شود.
وی گفت: به طرف‌های لیبیایی پیشنهاد می‌دهم کسی را که اداره مرحله
انتقالی را برعهده دارد برای دستیابی به پست‌هایی در مرحله بعدی نامزد
نکنند.
قیس سعید گفت: ما با تقسیم لیبی مخالفیم چراکه این اقدام خطری برای