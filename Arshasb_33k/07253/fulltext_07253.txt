7253
بررسی تاخیر پرداخت تسهیلات به آسیب‌دیدگان آبگرفتگی آذرماه
امید بن‌عباس در حاشیه جلسه‌ بررسی اقدامات انجام شده در خصوص
سیل و آبگرفتگی آذرماه سال 98 که امروز (20 مردادماه) برگزار شد،
اظهار کرد: در این جلسه علل تاخیر در پرداخت تسهیلات بررسی شد و به
بانک‌ها تاکید کردیم که پرداخت تسهیلات را تسریع کنند.
به گزارش ایسنا، وی افزود: در این زمینه نظارت دقیق‌تری خواهیم
داشت تا پرداخت تسهیلات به متقاضیان دریافت تسهیلات سریعتر
انجام شود.
مدیرکل مدیریت بحران خوزستان گفت: در خصوص بازسازی نیز
یک سری ناهماهنگی‌ها بین نظام مهندسی، بنیاد مسکن و شهرداری‌ها
وجود داشت که با هماهنگی‌های انجام شده مقرر شد فرآیند صدور
مجوزهای لازم و بازسازی سریعتر انجام شود. دو هفته دیگر نیز مجددا
جلسه‌ای برگزار خواهد شد و عملکرد شهرداری‌ها، نظام مهندسی و
بنیاد مسکن و بانک‌ها را ارزیابی خواهیم کرد.
بن‌عباس تصریح کرد: در این خصوص با کسانی که در مسیر ایفای
تعهدات دولت به مردم تعلل کنند، برخورد قانونی خواهد شد.
وی در خصوص آبگرفتگی فصل پاییز نیز گفت: یکی از وظایف
مدیریت بحران بحث‌های پیشگیری است که برنامه‌هایی از شرکت
آبفا خوزستان و اهواز، شهرداری‌های آبادان، اهواز و کارون