10712
تلاش برای تقویت کمیسیون های شورای عالی استان ها
به گزارش ایسنا، علیرضا احمدی در جلسه عصر روز نخست سی و ششمین
جلسه شورای عالی استان ها که با حضور سید عباس صالحی وزیر
فرهنگ و ارشاد اسلامی برگزار شد با بیان اینکه شورای عالی استان ها در
دوره پنجم 19 طرح به مجلس ارسال کرده و 43 مصوبه و اصلاح آیین
نامه ها بهدولت ارسال و تصویب کرده است، گفت: در حال حاضر به دلیل
شیوع ویروس کرونا برگزار کردن جلسات کمیسیون ها به شیوه قبل
عملی نیست اما ما شرایطی را فراهم کرده ایم که کمیسیون ها بتوانند
جلسات خود را به صورت ویدئو کنفرانس برگزار کنند.
وی افزود: هدف بعدی ما دعوت از سران نظام بود که خوشبختانه
تاکنون خوب پیش رفته و میهمانان خوبی در اجلاس های شورای
عالی استان ها حضور داشته اند. اکنون هم هر نامه ای که از سوی
نمایندگان شورای عالی استان ها در راستای حل مشکلات مردم به
مسئولین داده شده از سوی مهمانان دعوت شده پاسخ داده شده است و
امروزنمایندگان شورای عالی استان ها هم تراز با نمایندگان مجلس
هستند. علاوه بر این با دعوت از میهمانان تاثیر گذار شرایطی را فراهم
آوریم که منشا خیر و برکت برای استان ها باشد.
رئیس شورای عالی استان ها با بیان اینکه ما به دنبال تقویت کمیسیون
های شورای عالی استان ها هستیم توضیح داد: ما میخواهیم همچنان که