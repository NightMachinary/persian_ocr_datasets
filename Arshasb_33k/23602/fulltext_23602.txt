23602
به‌عبارت دیگر محبت کلید اعتماد اعضای خانواده بوده و اثرات
زیادی بر خانواده دارد که اولین آن رحمت الهی است. خلج با بیان
این‌که اسلام بر محبت و عطوفت بین اعضای خانواده تأکید دارد،
افزود: در حدیثی از امام معصوم(ع) آمده است «زن و مرد تا زمانی‌که
دست در دست هم دارند گناهان‌شان از لابلای انگشتان‌شان خارج
می‌شود». این کارشناس مذهبی احسان و احترام به والدین را از طریق
محبت موجب عاقبت به خیری انسان‌ها دانست و افزود: در آیات قرآن
بر احسان به والدین تأکید شده است چنان‌که در حدیثی آمده است که
حتی نگاه به والدین هم عبادت به حساب می‌آید کمااینکه در خصوص
احسان به پدر و مادر احسان به مادر از جایگاه ویژه‌تری از دیدگاه اسلام
برخوردار است. وی با اشاره به این‌که توجه و احترام به والدین امری
است که هم عقل و هم شرع آن‌را مهم می‌داند، گفت: نه تنها در اسلام بلکه در
سایر ادیان بر احترام و تکریم والدین تأکید شده است؛ بدین معنا که
احترام به والدین امری انسانی است.