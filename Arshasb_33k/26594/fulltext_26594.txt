26594
هفته کتاب در فارس با شروع ساخت کتابخانه صدرا و رونمایی از
قاصدک
صابر سهرابی مدیرکل فرهنگ و ارشاد اسلامی استان فارسبا اشاره به
اهمیت و تاثیر هفته کتاب بر فرهنگ کتابخوانی در جامعه گفت:
برگزاری این هفته طی 27 سال گذشته با برنامه‌های متنوع و مختلف
کتابی موجب شده‌است که به تمام مردم جامعه تلنگری زده شود تا
کتاب را به‌عنوان دوست و مانوس در کنار خود احساس کنند.
به گزارش ایسنا به نقل از روابط عمومی ارشاد فارس، سهرابی افزود: در
ماه‌های اخیر شیوع بیماری کرونا نیز اهمیت کتاب و کتابخوانی را دو
چندان کرد و مردم بیشتر به سمت کتاب رفتند و فرصتی شد تا جایگاه
کتاب بیش از گذشته ارتقا پیدا کند.
عضو شورای سیاستگذاری بیست‌وهشتمین دوره هفته کتاب
جمهوری اسلامی ایران با اشاره به اهداف هفته کتاب توضیح داد:‌
تلاش داریم این موضوع را جا بیندازیم که ارزش کتاب و
کتابخوانی به یک هفته نیست بلکه در همه ماه‌های سال است و این هفته
زمانی است که فرهنگ کتابخوانی را تبیین کنیم و به گسترش آن کمک
کرده بلکه یک درصد ساعت مطالعه مردم را افزایش دهیم.
سهرابی تاکید کرد: برگزاری این هفته اهمیت زیادی دارد و به‌نظرم
تمام مسوولان، هنرمندان، پیشکسوتان و ورزشکاران باید به عنوان