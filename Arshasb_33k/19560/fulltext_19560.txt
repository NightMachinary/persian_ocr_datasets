19560
گرایش خاص گرفته می‌شود، این تصمیم‌گیری بدون در نظر گرفتن
نیازهای واقعی صنعت و جامعه و براساس خواست مدیر گروه، پیشنهاد
اساتید، تقاضای دانشجویان و یا صرفاً تقلید از برنامه درسی
دانشکده‌های برتر دنیا است. درحالی‌که به‌زعم برخی
مشارکت‌کنندگان، تصمیم گیران در این زمینه باید در ابتدا به سراغ
چند مدیرعامل یا شخصیت‌های مطرح صنعتگر بروند و پیشنهادهای
آن‌ها را هم در حذف یا ایجاد چنین رشته‌هایی دریافت کنند».
این محققان می‌افزایند: «پراکنده‌کاری دانشگاهیان، یکی دیگر از
ضعف‌های دانشکده‌های مدیریت است. حوزه کاری برخی
پژوهشگران از رشته تحصیلی آنها بسیار دور و بعضاً بی‌ربط است. چنین
عملی البته به نیت‌های مختلفی صورت می‌گیرد. ولی در هر صورت
اقدام به این پراکنده‌کاری‌ها خود موجب ضعیف عمل کردن در
پروژه‌های دریافتی از صنعت است. چرا که موجب بی‌اعتماد شدن
صنعت به توان پژوهشی اساتید مربوطه و در نهایت دوری این دو نهاد از
یکدیگر می‌شود».
از سویی، براساس یافته‌های این پژوهش که در فصل‌نامه «مجلس و
راهبرد» متعلق به مرکز پژوهش‌های مجلس شورای اسلامی منتشر
شده‌اند، صنعت به دلایل مختلف تمایلی ندارد که به دانشگاه نزدیک
شود و این بی‌تمایلی، ذیل عنوان صنعت سطحی‌نگر، قرار می‌گیرد.