6003
ایهود باراک: با تصمیم عدم عقب‌نشینی از مرزهای 1967 به مذاکرات
کمپ دیوید رفتیم
به گزارش ایسنا، به نقل از سایت العربی الجدید، ایهود باراک،
نخست‌وزیر اسبق رژیم صهیونیستی در این مصاحبه گفت: بعد از
مشخص شدن کلیات پیشنهادی در دولت رژیم صهیونیستی که مبتنی
بر عدم عقب‌نشینی تا مرزهای چهارم ژوئن و عدم عقب‌نشینی از بخش
شرقی قدس سال 1967 بود، هیئت اسرائیلی به مذاکرات رفت؛
مذاکراتی که البته به شکست انجامید.
با اینکه باراک همواره مدعی شده که به فلسطینی‌ها چیزی را پیشنهاد داده
که هیچ نخست‌وزیری پیشنهاد نداده اما اذعان کرد که نهایت چیزی
که می‌توانست در آن زمان پیشنهاد دهد عقب‌نشینی از 90 درصد
اراضی فلسطینی 1967 و از 28 روستای فلسطینی در اطراف قدس بود که
اشغالگران آن را به منطقه نفوذ شهرداری قدس ملحق کرده بودند بدون
اینکه فلسطین حاکمیتی بر قدس داشته باشد.
باراک در بخش دوم مصاحبه خود با معاریو گفت: قبل از اینکه هیئت
اسرائیلی به کمپ دیوید برود دولت نشستی را برگزار و مسائل اصلی را که
قرار بود در این نشست بررسی شود، ذکر کرد: امنیت، مرزها،
آوارگان، قدس، پایان نزاع و پایان خواسته‌های متقابل.
وی افزود: در سایه نبود هیچ گونه ضمانتی درباره تحقق دستاوردها