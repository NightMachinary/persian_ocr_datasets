11466
نشده است.
وزیر ارتباطات تاکید کرد: با توجه به اعمال سیاست محدودسازی
بسته‌های اینترنت، بر اساس آنچه اتفاق افتاده، عملا مصرف ترافیک
داخلی در برخی اپراتورها کاهش پیدا کرده و در واقع این سیاست بر
ضد خودشان عمل کرده است. بحث دیگر در حوزه مقررات است که
اقدام انجام شده، خلاف مقررات وضع شده است. وزارت ارتباطات
و سازمان تنظیم مقررات برای برخورد با این تخلف، اختیاری تا حد
جریمه دو میلیارد تومانی را داشت که انجام شد. پس از آن از دولت
درخواست شد اختیارات بیشتری به این وزارتخانه بدهد تا بتواند با
تخلفات، جدی‌تر برخورد کند که روز گذشته این مصوبه صادر شد و بر
اساس آن اگر تا 48 ساعت بسته‌ها به حالت اول برنگردد، ما مجاز هستیم
روزانه برای همراه اول حدود 17‌ میلیارد تومان و برای اپراتور
ایرانسل 12 میلیارد تومان جریمه اعمال کنیم.
جهرمی با بیان اینکه مردم به دنبال این هستند تا بدانند اعمال جریمه‌ها چه
سودی به حال آن‌ها خواهد داشت، اظهار کرد: این جریمه‌ها به این دلیل
است که اپراتورها را ملزم به تبعیت از مقررات کند. بحث دیگر تخلف
اپراتور ها از مقررات است؛ پرونده تخلف این دو اپراتور به سازمان
حمایت از مصرف‌کنندگان ارجاع داده شده است و روز گذشته این
سازمان، قطعیت گرانفروشی را تشخیص داد.