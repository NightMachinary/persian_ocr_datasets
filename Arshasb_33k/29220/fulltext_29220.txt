29220
معین ادامه داد: امسال به خاطر شرایط خاص کشور ضربات جبران
ناپذیری به کادر درمانی وارد شده است. از این رو در نظر داریم روز
پزشک را با شکوه بیشتری نسبت به سالیان گذشته گرامی بداریم. در این
زمینه حتی پیشنهاد تشکیل موزه شهدای سلامت را داده‌ایم تا بتوانیم
فداکاری‌های کادر درمان را برای نسل جوان تبیین کنیم. در
دیدارهایی که با شهرداری داشته‌ایم قرار شد تا محلی مناسب با تمام
امکانات و تجهیزات برای برگزاری کنگره‌های پزشکی کشور تعبیه
شود تا بالغ بر 500 انجمن علمی و پزشکی از امکانات خوبی برای
برگزاری کنگره برخوردار باشند.
اقدامات پزشکان عمومی، پرستاران و رزیدنت‌ها در بحران کرونا
وی در پاسخ به سوالی درباره مشکلات رزیدنت‌ها در بحران کرونا
اظهار کرد: سه گروه در مقابله با بیماری بیشترین تلاش را می‌کنند؛
گروه اول پزشکان عمومی، گروه دوم پرستاران و گروه سوم
رزیدنت‌ها و کارورزان پزشکی هستند که علیرغم تمام تلاش‌های که
انجام می‌دهند، حقوق‌شان به اندازه کافی رعایت نمی‌شود. البته در
این زمینه سازمان نظام پزشکی قدرت اجرایی ندارد، اما بارها این
موضوع را به مسوولان اجرایی و وزارت بهداشت گوشزد کرده‌ایم.
وی با اشاره به تعهداتی که از رزیدنت‌ها گرفته می‌شود، گفت: این تعهد
تنها گریبانگیر گروه پزشکی است و در سایر گروه‌های علمی تعهدی