18929
وی تصریح کرد: این اقدام در 40 سال گذشته انجام نشده بود که در
راستای آن تیم کارشناسی و مشاوران ایمیدرو مراحل مقدماتی و
مطالعاتی طرح را در استان اجرا کردند و اکنون مرحله نمونه‌برداری در
حال انجام است.
رئیس سازمان صمت لرستان ادامه داد: پس از پایان نمونه‌برداری تا
اواخر مهرماه، گزارش نهایی از نوع مواد معدنی و جزییات آنها ارائه
می‌شود و طرح وارد مرحله اجرایی و واگذاری به افراد واجد صلاحیت
خواهد داشت.
صفی خانی اضافه کرد: دو طرح تولید کاغذ از سنگ الیگودرز و
هیدراته پلدختر با مشارکت ایمیدرو در استان فعال است که این نقاط از
نظر اقتصادی مطلوب هستند و با سرمایه‌گذاری بخش خصوصی وارد
فاز صدور پروانه بهره‌برداری و اکتشاف می‌شود.
وی عنوان کرد: با بهره‌برداری از این محدوده‌ها و استقرار صنایع
معدنی در لرستان تحول قابل توجهی در اقتصاد این حوزه و اشتغال
استان رقم خواهد خورد.