8414
بیست و پنجمین هفته تظاهرات متوالی علیه نتانیاهو
به گزارش ایسنا، به نقل از خبرگزاری فلسطینی سما، تظاهرکنندگان
شعارهایی در محکومیت نحوه تعامل دولت با ویروس کرونا سر
دادند.
معترضان در مقابل محل اقامت بنیامین نتانیاهو، نخست وزیر رژیم
صهیونیستی در قدس اشغالی تجمع کرده و شمع‌ها و پرچم‌های سیاه در
دست گرفته و شعارهایی همچون دموکراسی در خطر است، سر دادند.
شهروندانی نیز در تلآویو و در چند پل و در تقاطع‌ها تظاهرات کرده و
برخی از خیابان‌ها را در مقابل حرکت خودروها در قدس بستند.
نیروهای پلیس بیشتری نیز در اطراف منزل نتانیاهو مستقرشدند.
از سوی دیگر، جنبش پرچم‌های سیاه که دربرپایی اعتراضات دست
دارد، اعلام کرد: اقتصاد و دودستگی مردم یک مبارزه‌ برای روح
اسرائیل و مبارزه‌ای است که باید در آن پیروز شویم. چه انتخابات باشد
یا خیر، شهروندان شایسته این هستند که بدانند آیا نخست وزیر با مساله
امنیت با انگیزه حرص و طمع تعامل کرده است یا خیر، چراکه این
خطرناکترین رخداد امنیتی است و اگر مشخص شود که درست
می‌باشد او بخشیده نخواهد شد.
پلیس رژیم صهیونیستی بیش از 20 تظاهرکننده مخالف با نتانیاهو را
در مقابل مقر رسمی وی در قدس بازداشت کرد.