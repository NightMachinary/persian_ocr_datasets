31636
بی‌بی‌شهربانو یک مقصد گردشگری مهم و حتی جهانی است. در زمان
گذشته کارخانه سیمان شهر ری نزدیک آنجا احداث شده بود که
اکنون دیگر فعال نیست و قرار است به موزه صنعت تبدیل شود ولی
کارخانه سیمان دیگری در پشت کوه هنوز فعال است و اکنون از معادن
سیمان کوه بی‌بی‌شهربانو بهره‌برداری می‌کند. برای بهره‌برداری
در کوه مواد منفجره می‌گذارند چون می‌خواهند سیمان را از داخل
معدن‌های آن استخراج کنند.
خلیل‌آبادی ادامه می‌دهد: در کشور معادن سیمان زیادی داریم که
روزانه هزاران تن سیمان از آنها استخراج می‌شود. کوه
بی‌بی‌شهربانو میراث تاریخی و طبیعی مردم است. نباید میراث طبیعی
و تاریخی مردم را برای استخراج سیمان و منفعت‌های اقتصادی از بین
برد.
این عضو شورای شهر تهران ادامه می‌دهد: «برای استخراج سیمان در
زمستان از آلاینده‌های سوخت مازوت استفاده می‌کنند که در هوای
شهر ری و تهران اثر تخریبی دارد. وقتی اعتراض کردیم که کارخانه
190 روز در زمستان به جای گاز از مازوت استفاده کرده ‌و یکی از علل
آلودگی هوای تهران است، مسئولان کارخانه سیمان از ما شکایت
کردند که چرا گفتید 190روز، ما 10روز از مازوت استفاده کردیم.
استفاده از مازوت فعالیت ضد محیط‌ زیست است، چه 10 روز چه 190