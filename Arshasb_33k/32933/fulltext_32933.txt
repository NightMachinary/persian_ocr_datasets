32933
زیاد به صورت‌شان دست می‌زنند
دست زدن به صورت احتمالاً یکی از رایج‌ترین علایم دروغ گویی
است. این کار که به احتمال زیاد از ویژگی‌های دوران کودکی ناشی
می‌شود، می‌تواند قرار دادن دست روی چشم‌ها، پیشانی یا گونه‌ها را
شامل شود. کودکان معمولا برای این‌ که حرف زدن، دیدن یا شنیدن را
متوقف کنند دست‌شان را روی چشم‌ها یا گوش‌های شان قرار
می‌دهند. آنها به شکل مبالغه‌آمیزی این کار را انجام می‌دهند. این
ویژگی که در دوران بزرگ سالی کمرنگ‌تر می‌شود به طور
ناخودآگاه در هنگام دروغ گفتن توسط فرد مورد استفاده قرار
می‌گیرد. با وجود این دست زدن به صورت همیشه نشانگر دروغ گویی
طرف مقابل شما نیست و می‌تواند فقط به این معنا باشد که او از دادن برخی
اطلاعات خودداری می‌کند، کاری که البته ممکن است از نظر برخی،
به همان اندازه فریبکارانه تلقی شود.
یقه خود را می‌کشند
کشیدن یقه یک نشانه کلاسیک دروغ گویی است. علت این کار حساس
شدن بافت‌های ظریف صورت و گردن است. وقتی کسی دروغ
می‌گوید در این مناطق نوعی احساس سوزن سوزن شدن ایجاد
می‌شود و در نتیجه فرد تمایل به لمس آنها پیدا می‌کند. همچنین فشار
دروغ گفتن بر فرد، افزایش تعریق در اطراف گردن را به همراه دارد که