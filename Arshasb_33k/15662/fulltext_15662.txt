15662
است که طرح اول درصدد کسب و کار تلقی کردن کار وکالت است.
ماهیت حقوقی وکالت دادگستری حرکت به سمت عدالت و کسب حق
است و بنابراین قرار دادن وکالت دادگستری در زیرمجموعه
فعالیت‌های اقتصادی باعث بهم ریختن بنیان‌های اساسی حقوقی
کشور خواهد شد که دود آن به چشم ملت و بالاخص دستگاه قضایی
کشور خواهد رفت.
وی افزود: ایراد دوم محتوایی در ماده 3 این طرح به نحوی مطرح شده
که آزمون وکالت دادگستری کاملاً صوری شود و موجبات تنزل
اعتبار پروانه وکالت دادگستری را به بار خواهد آورد. به موجب این
طرح به نحوی اعلام شده که اشخاص اشخاصی که معدل 5 یا 6 از 20 را به
دست بیاورند می توانند به عنوان وکیل پذیرفته شوند و کانون ها
موظف به پذیرش آنها هستند که این چیزی به جز تنزل خدمات وکالت
دادگستری و تنزل حقوق مردم در مراجع قضایی نخواهد بود.
مالکی خاطرنشان کرد: ماده 4 این طرح درصدد ایجاد نهاد موازی
دیگری به نام نمایندگان نهاد بخش خصوصی و شرکت‌ها است که بدون
کمترین نظام آموزشی و نظارت می باشد و با این اقدام باید فاتحه
کانون‌های وکلای دادگستری را خواند. به نظر ما این مسئله مغایر با
فرمایشات مقام معظم رهبری است که هرگونه موازی‌کاری را طرد
فرموده‌اند.