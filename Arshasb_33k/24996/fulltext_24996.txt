24996
داشته باشند.
نانوایان موظف به ثبت میزان سهمیه آرد خود هستند 
علی تهوری، امروز یکشنبه 23 شهریور در جلسه کارگروه حمایت از
تولید و نظارت بر شفاف سازی گردش کالا در سطح عرضه اظهار کرد: با
عرضه کنندگان کالای قاچاق در سطح استان به شدت برخورد
می‌شود. وی با بیان اینکه تمامی واحدهای صنفی، تولیدی و صنعتی به
سامانه انبارها مراجعه و انبار خود را ثبت کنند، تصریح کرد: با توجه به
اهمیت موضوع نظارت بر چرخه توزیع و مصرف گندم، تمامی
نانوایان موظف به ثبت میزان سهمیه آرد دریافتی و همچنین میزان آرد
مصرفی روزانه در دفتر ثبت و بازرسی نانوایی هستند. تهوری ادامه
داد: مطابق دستور العمل وزارت صنعت، معدن و تجارت، به منظور
کنترل بازار و جلوگیری از نوسانات قیمت‌ها و پیشگیری از
کمبودهای احتمالی، عدم ثبت موجودی کالاهای اساسی در سامانه
جامع انبارها به منزله احتکار محسوب می‌شود. به گزارش ایسنا، وی
یادآور شد: شهروندان در صورت مشاهده هرگونه انبار مشکوک به
نگهداری کالا و احتکار را از طریق تماس با سامانه 124 به ستاد خبری
سازمان گزارش دهند تا در اسرع وقت مورد رسیدگی قرار گیرد.