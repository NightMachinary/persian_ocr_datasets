31627
کوشنر: مسلمانان منافع ملی را بر منافع فلسطینی ترجیح دهند
به گزارش ایسنا،‌ به نوشته روزنامه تایمز اسرائیل، جارد کوشنر، داماد
دونالد ترامپ، رئیس‌جمهوری آمریکا و مشاور ارشد او در پی اعلام
توافق بحرین و اسرائیل در بازارگرمی برای عادی سازی روابط
اسرائیل با همسایگان عربش و دور زدن مساله فلسطین گفت: برقراری
این روابط دیپلماتیک منجر به کاهش میزان تنش در جهان اسلام شده و به
مردم این کشورها اجازه خواهد داد مساله فلسطین را از منافع ملی‌ و
سیاست خارجی‌شان جدا کنند و بر اولویت‌های داخلی‌شان متمرکز
شوند.
او اشاره کرد: وجود ماده‌ای در دو توافقنامه اسرائیل با امارات و بحرین
و نیز طرح صلح آمریکا موسوم به معامله قرن دربرگیرنده تعهد اسرائیل
به دادن مجوز حضور مسلمانان در مسجد الاقصی و اقامه نماز در این
مسجد است.
کوشنر کسانی که آنها را تندروها خواند مسؤول خدشه دار کردن
مساله تسلط اسرائیل بر مسجد الاقصی با هدف اشاعه انزجار و تفرقه بین
مردم دانست.
داماد ترامپ، حمد بن عیسی بن سلمان آل خلیفه، پادشاه بحرین را
یاری‌گر واقعی سازش در منطقه توصیف کرد و افزود: در جریان سفر به
منامه در سال گذشته میلادی یک نسخه از تورات را اهدا کرده بودم.