18487
آیت‌الله محامی با اشاره به بیانات مقام معظم رهبری و تعبیر معظم له از
سیستان به عنوان تنگه احد، تصریح کرد: این تعبیر عالمانه برای همه ما
درس‌هایی به دنبال دارد و آن هم اهمیت، حساسیت، لزوم توجه و لزوم
پایداری و صبوری برای حفظ این منطقه است.
وی وضعیت کنونی منطقه سیستان را نگران‌کننده دانست و اظهار
داشت: انتظار این بود که طی سال‌های مختلف پیشرفت‌هایی حاصل
شده باشد اما این پیشرفت‌ها چشمگیر نیست البته این به معنای نادیده
گرفتن خدمات ارائه شده نیست اما وضعیت موجود انتظارات را
برآورده نمی‌کند.
نماینده ولی فقیه در سیستان‌وبلوچستان ادامه داد:
سیستان‌وبلوچستان از لحاظ شاخص‌های توسعه در جایگاه پایینی
قرار دارد اما وقتی به سایر نقاط استان نگاه می‌کنیم منطقه سیستان
کمترین میزان رشد و توسعه را داراست و این آسیب بزرگی است که باید
تحلیل، ریشه یابی و برطرف شود.
آیت‌الله محامی افزود: یک بار بر زمین مانده سنگینی وجود دارد که باید
همه با اتحاد و انسجام، مسئولان اجرایی، دانشگاه‌ها، حوزه‌های
علمیه، فرهیختگان، اصناف، تجار، بازاریان و صاحبان صنایع دست
به دست هم بدهند و قدم‌های بلند، سریع و متقن برای رشد منطقه سیستان
برداشته شود که در این راستا یک نقشه راه جامع در سطح منطقه و استان