25700
پلاسخارت گفت: به رغم محدودیت شدیدی که در منابع و امکانات
وجود دارد اما عملکرد دولت عراق در برابر کرونا سریع بود. ما از
تلاش‌های دولت عراق در این باره قدردانی می‌کنیم.
وی درباره مذاکرات عراق و آمریکا گفت: سازمان ملل از حاکمیت
عراق حمایت می‌کند. ما تلاش‌های دولت مصطفی الکاظمی،
نخست‌وزیر عراق در این راستا به ویژه در زمینه حمایت از تروریسم را
تأیید می‌کنیم. ما از مذاکرات عراق و آمریکا و هر مذاکرات دیگری که
در ثبات و حفظ حاکمیت عراق نقش داشته باشد استقبال می‌کنیم.
وی افزود: درخواست ما برای دور نگه داشتن عراق از رقابت منافع میان
دشمنان منطقه‌ای و جهانی جدید نیست. ما در هر مناسبتی بر این مسئله
تأکید می‌کنیم. عراق بعد از چند سال نزاع و بی ثباتی شایسته داشتن
فرصتی برای بهبود است.
نماینده ساوه: به دولت پیشنهاد می‌کنم در عمل تابع ولایت فقیه باشد
به گزارش ایسنا، حجت‌الاسلام والمسلمین محمد سبزی در جلسه علنی
امروز (یکشنبه) مجلس شورای اسلامی در نطق میان دستور خود گفت:
هدف رونق اقتصادی این است که عدالت اجتماعی تأمین شود، فقر
ریشه‌کن شده و فاصله طبقاتی از بین برود. علیرغم پیشرفت‌های فراوان
در 40 ساله اول انقلاب متأسفانه در باب عدالت در دهه پیشرفت و عدالت
نمره مطلوبی به دست نیاوردیم.