31189
کشف 131 کیلو تریاک در خانه یک یزدی 
سردار «عباسعلی بهدانی‌فرد» در این رابطه اظهار کرد: به دنبال کار
اطلاعاتی ماموران پلیس مبارزه با مواد مخدر استان یزد مشخص شد
یکی از قاچاقچیان اقدام به نگهداری مواد افیونی در منزل خود در شهر
یزد کرده است.
وی ادامه داد: این محموله‌ی قاچاق مواد مخدر از شرق کشور به یزد وارد
شده بود و این قاچاقچی سعی در انتقال آن به تهران را داشت.
سردار بهدانی‌فرد گفت: به منظور جلوگیری از اقدامات این
قاچاقچی، تیمی از ماموران اداره عملیات ویژه پلیس مبارزه با مواد
مخدر تشکیل و پس از اخذ مجوز قضایی، خانه را مورد بازرسی قرار
دادند که 131 کیلوگرم تریاک در این مکان کشف شد.
به گزارش ایسنا و به نقل از پایگاه پلیس، فرمانده نیروی انتظامی استان در
پایان نیز به دستگیری یک سوداگر مرگ در این باره اشاره کرد و گفت:
متهم برای سیر مراحل قانونی روانه دادسرا شد.
کشف 14 تن کود شیمیایی تقلبی قاچاق در آمل
به گزارش پایگاه خبری پلیس، نعمت الله آزادی گفت: در پی کسب
خبری مبنی بر توزیع کودهای شیمیایی تقلبی قاچاق در سطح
شهرستان آمل، رسیدگی به موضوع در دستور کار پلیس آگاهی قرار
گرفت.