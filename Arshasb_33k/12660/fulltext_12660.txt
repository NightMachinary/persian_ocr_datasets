12660
جمهور ادامه داد: پیش بینی ها این است که با توجه به تحولات بین المللی،
اقتصاد کشور در آینده شرایط بهتری داشته باشد و به سمت ثبات پیش
برود. گزارش ها و روند های اعلام شده از وضعیت بنگاه های اقتصادی
نیز نشان می دهد که تولیدات اینگونه بنگاه ها نسبت به مدت مشابه سال
گذشته از رشد قابل توجهی برخوردار است، خوشبختانه روند رشد
اقتصادی کشور در شش ماهه ابتدایی سال مثبت بوده و انتظار داریم در
پایان سال رشد اقتصادی کشور وضعیت بهتری پیدا کند. جهانگیری
با درخواست از شرکت های حقوقی و مدیریت سازمان بورس برای
ایجاد ثبات و صیانت از بازار سرمایه در مقطع کنونی گفت: با هماهنگی
دو طرف و نیز استفاده از ابزارهای اقتصادی دیگر می توان ضمن
حمایت از بازار سرمایه، نیازهای مالی هلدینگ های بزرگ اقتصادی
کشور را نیز مرتفع کرد. در این جلسه وزیر اقتصاد و دارایی با گزارشی از
وضعیت بازار سرمایه و مقایسه آن با سال گذشته از اتفاقاتی نظیر
بازارگردانی شرکت ها و انتشار اوراق تبعی به عنوان نقطه عطفی در بازار
سرمایه کشور یاد کرد و گفت: امسال بازار سهام چیزی بیش از 400 هزار
میلیارد تومان برای شرکت های دولتی، عمومی و خصوصی تأمین
سرمایه کرده است. دژپسند با اشاره به تحولات اخیر و تأثیر اخبار
داخلی و خارجی بر بازار بورس کشور خواستار هماهنگی و همکاری
مجموعه دستگاه ها و سهامداران حقوقی شرکت های بزرگ برای حفظ