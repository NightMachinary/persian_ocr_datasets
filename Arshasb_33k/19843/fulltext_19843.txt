19843
برای حل معضل افغانستان می‌داند و ترجیح می‌دهد که مشکل داخلی نیز
از راه گفت‌وگو و مذاکره حل شود.
این در حالی است که خشونت‌ها در افغانستان، با توجه به حملات طالبان
در مراکز ولایت‌های این کشور، همچنان ادامه داشته و این
خشونت‌ها در پاره‌ای مواقع بهانه‌ای به آمریکا برای حملات هوایی
داده است.
گروه‌ها و سازمان‌هایی همچون سازمان ملل پرسش‌هایی را درباره
القاعده مطرح کرده‌اند و ماه گذشته میلادی یک مقام ارشد سازمان ملل به
بی.بی.سی گفت این گروه با طالبان همچنان تا حد زیادی در هم تنیده
است.
دونالد ترامپ، رئیس جمهور فعلی آمریکا در توئیتی در ماه اکتبر گفت
که سربازان آمریکایی ممکن است تا کریسمس آتی از افغانستان
خارج شده باشند. ادعایی که نظامیان آمریکا آن را به چالش کشیدند.
طالبان درخواست آتش‌بس دولت کابل و جامعه بین‌المللی را رد کرد
به گزارش ایسنا، به نقل از خبرگزاری اسپوتنیک، ذبیح‌الله مجاهد،
سخنگوی طالبان در توئیتی نوشت، تحقق توافق امضا شده بین این
گروه و آمریکا در 29 فوریه در دوحه قطر و آغاز مذاکرات بین افغان‌ها
برای کاهش تنش و پایان آن ضرورت دارد. اما اگر کسی به دنبال
آتش‌بس پیش از مذاکرات است، این رویکردی غیرمنطقی است.