26092
غلامعلی مرتضایی در گفت‌وگو با ایسنا، در خصوص وضعیت مالی تیم
فوتسال فرش‌آرا مشهد برای حضور در لیگ برتر فوتسال کشور،
اظهار کرد: با توجه به وضعیت اقتصادی که داشتیم نتوانستیم برخی از
بازیکنان مثل قدرت بهادری و علی ابراهیمی را حفظ کنیم و آنها ازما
جدا شدند. بودجه تیم با توجه به مشکلات مربوط به حوزه اقتصاد و
مباحث مربوط به تورم، نسبت به سال گذشته باید افزایش داشته باشد؛
چراکه برای حفظ و جذب بازیکنان قدیم و جدید، نیاز به پول داریم.
وی در خصوص هدف‌گذاری فرش‌آرا در فصل آتی لیگ برتر
فوتسال، عنوان کرد: در گام نخستمی‌خواهیماز مرحله نخست صعود
کنیم و در جمع 6 تیم برتر قرار بگیریم. گروه سختی داریم و باید سعی
کنیم جزسه تیم اول باشیم. شاکله تیم سال قبل را حفظ کردیم و امیدوارم
در مرحله دوم هم موفق ظاهر شویم.
مدیرعامل تیم فوتسال فرش‌آرا مشهد با گلایه از بازیکنانی که تیم را
ترک کردند، بیان کرد: از بازیکنان مشهدی توقع داشتیم تا تیم را
همراهی کنند، اما با بودجه کمی که داریم، نمی‌توانیم درخواست
آنها را قبول کنیم. قرارداد بهادری در تیم گیتی‌پسند چیزی حدود سه
برابر رقم قراردادش با فرش‌آرا در سال قبل است. مس سونگون،
گیتی‌پسند و کراپ تیم‌هایی هستند که منابع مالی بالایی دارند و
می‌توانند رقم‌های بالایی را به بازیکنان پیشنهاد دهند.