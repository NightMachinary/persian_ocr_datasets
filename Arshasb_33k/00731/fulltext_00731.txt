731
تمام منطقه است.
آغاز مذاکره با 2 کشور برای تجارت آزاد
به گزارش ایسنا، حمید زادبوم در مراسم روز ملی صادرات اظهار کرد:
خوشبختانه در زمینه‌ی تجارت آزاد مذاکرت جدیدی آغاز شده که
در یک سوی آن ایران و در سوی دیگر کشور پاکستان و صربستان قرار
دارند و از سوی دیگر مذاکره برای تجارت آزاد با اوراسیا نیز ادامه
داشته است.
وی با بیان این‌که وزارت صنعت، معدن و تجارت در ماه‌های گذشته
فراوانی کالا در تجارت خارجی را به عنوان یک اولویت جدی در
دستور کار قرار داده، تصریح کرد: در کنار فراوانی کالا بحث تسهیل
رفع تعهدات ارزی نیز مطرح بود که از سال 1397 تا امروز چه بانک
مرکزی و چه صادر کنندگان با مشکلاتی در رابطه با آن مواجه بودند.
به گفته رئیس سازمان توسعه تجارت مصوبه یکصد و هفتاد و هفت ستاد
هماهنگی اقتصادی دولت توانست فضا را در این حوزه به آرامش
نزدیک کند و روند رو به رشد صادرات که از چند ماه قبل کلید خورده با
بهبود شرایط در این سیاست‌ها ادامه خواهد یافت.
به گفته زادبوم اصلی‌ترین سیاست ایران در این حوزه تمرکز بر بازار
کشورهای منطقه و همسایه است و پس از آن کشورهای آسیایی،
کشورهای آفریقایی و حتی آمریکای لاتین نیز از دیگر مقاصد