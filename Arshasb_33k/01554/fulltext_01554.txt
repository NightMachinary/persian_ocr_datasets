1554
نباید در بارسلونا سوارس و دستاوردهای بزرگ او فراموش شوند و به
دنبال انتخاب جایگزین برای او بود. بله بارسلونا نیاز به جذب
بازیکنان جدید دارد اما نباید تاریخ‌سازی بعضی از بازیکنان به
راحتی فراموش شود.
اتوئو درباره بازگشت ژاوی گفت: من اخیرا با ژاوی صحبت کردم. به او
گفتم که تو در هر حالتی باید به بارسلونا برگردی. به ژاوی گفتم که در
زمان پادشاه یعنی مسی به بارسلونا برگردد. حضور مسی کار را برای هر
مربی در بارسلونا راحت می‌کند.
او افزود: ژاوی یکی از بهترین هافبک‌های تاریخ بارسلونا است.
ژآوی یک انسان بسیار صادق است و این کار را برای کسانی که با او در
ارتباط هستند راحت می‌کند. او همه فاکتورها را برای تبدیل شدن به
یک مربی بزرگ دارد. بی‌صبرانه منتظر حضور ژاوی و ویکتور والدس
در نیمکت بارسلونا هستم.
مهاجم پیشین آبی اناری‌ها در پایان درباره خداحافظی از فوتبال
گفت: بهترین هدف من در زندگی شاد کردن دخترانم است. اکنون این
زمان را دارم که بیش‌تر در کنار آن‌ها باشم.