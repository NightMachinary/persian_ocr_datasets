30362
کاهش 32 درصدی میانگین تعداد مبتلایان به کرونا در کشور
ایرج حریرچی در جلسه ستاد استانی مدیریت و مقابله با کرونای
آذربایجان‌شرقی در تبریز، با قدردانی از عملکرد تمامی مسئولان
استان در مدیریت و مقابله با بیماری کرونا، افزود: خوشبختانه آمار
ابتلا و فوت ناشی از کووید 19 در آذربایجان شرقی، کاهش یافته که
امیدواریم این روند همچنان ادامه داشته باشد. وی با بیان اینکه شهید
سلیمانی صدها کیلومتر دورتر از مرزهای جغرافیایی کشور برای
تمامی مردم ایران اسلامی، امنیت و آسایش به ارمغان آورده است،
تشریح کرد: تمامی مسئولان درگیر در مدیریت و مقابله با بیماری
کرونا باید با تمام توان و امکانات، یاری‌گر اجرای طرح محله محور
شهید حاج قاسم سلیمانی باشند. معاون کل وزارت بهداشت، درمان و
آموزش پزشکی در ادامه سخنان خود با قدردانی از افزایش توجه مردم
به رعایت پروتکل‌های بهداشتی در جامعه، افزود: هرگونه
عادی‌انگاری و بی‌توجهی به پروتکل‌های ابلاغی وزارت بهداشت،
وضعیت را تغییر داده و روزهای ناگواری را در صورت آغاز موج
چهارم کرونا به همراه خواهد داشت. وی، شناسایی مبتلایان
بی‌اطلاع و ناقل ویروس کرونا را یکی از اصلی‌ترین سیاست‌های
وزارت بهداشت برشمرد و اظهار کرد: این موضوع، نقش بسیار مهمی
در قطع زنجیره انتقال بیماری دارد که تلاش‌ها برای عملیاتی‌کردن