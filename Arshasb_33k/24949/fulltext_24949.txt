24949
که به جایی نخورد. داخل اتاق زایمان چندبار جایم را عوض کردند و
دستم به چند جا خورد. گفتم من حالا که دستم آلوده شده، اگر به هوش
آمدم و حواسم نبود دستم را به صورتم می زنم و خطرناک است. به خاطر
همین از دکتر بیهوشی خواهش کردم اسپری الکل یا ضد عفونی کننده
تا قبل بیهوشی به دستم بزند. پرسید چرا وقتی گفتم اول خندید ولی درکم
کرد و دستم را ضدعفونی کرد و با خیال راحت بیهوش شدم.
با وجود درد زایمان ذهنم درگیر ویروس لعنتی بود
وقتی به هوش آمدم هم می گفتم نکند در بیهوشی دستم به جایی خورده
باشد!؟ به خاطر همین تا حالم خوب شد به همسرم گفتم دستم را ضدعفونی
کن تا وقتی توانستم خودم سرپا شوم و دستم را بشویم. یعنی با وجود درد
زایمان ذهنم درگیر این ویروس لعنتی بود و حتی نگران بودم
پرستارانی که بچه را می شویند، لباس می پوشانند و دست می زنند
خدای نکرده آلوده باشند و بچه ام آلوده شود!
سمیرا ادامه می دهد: در دو روزی که در بیمارستان بودم بچه پیش خودم
بود و فقط یک بار برای شستن بردند که باز هم با نگرانی از پرستار خواهش
کردم بهداشت را رعایت کنند که پرستار خندید و گفت این کار ماست
و باید این کار را بکنیم. البته همه ماسک و دستکش داشتند و مرتب همه جا
را ضدعفونی می کردند ولی من باز هم نگران بودم.
مراقبت از نوزاد در این شرایط کار ساده ای برای سمیرا نبود به خصوص