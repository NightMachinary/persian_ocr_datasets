7995
شد: «بمب» جذابیت های بالایی دارد و در این روزها که مردم به روحیه
بخشی و برنامه های مفرح نیاز دارند این برنامه سرگرم کننده است. بر
همین اساس در مشورت هایی که اتاق فکر برنامه با مدیران شبکه داشت
به این نتیجه رسیدیم که شاید بهتر باشد در چنین فضایی از ساختاری
هیجان انگیز و پرانرژی تر استفاده کنیم.
وی با اشاره به ایده مسابقه «بمب» تصریح کرد: «بمب» برگرفته از یکی از
پربیننده ترین مسابقه هایی است که در دنیا در حال برگزاری است و در
بیش از 20 کشور در رنکینگ موفق ترین برنامه ها قرار دارد. ما هم تلاش
کردیم با استفاده از آن پلتفرم، ساختار این مسابقه را در کشور خود پیاده
سازی کرده و براساس محتوای مورد نظر خود ایرانیزه کنیم. به نظرم
مخاطب از تماشای این برنامه لذت می برد و استقبال زیادی از آن خواهد
شد.
رضائیان عنوان کرد: باید این نکته را در نظر داشت که این مسابقه صرفا
سرگرمی نیست و در بخش های مختلف، محتوایی کاربردی خواهد
داشت تا آگاهی بخشی را هم به همراه داشته باشد.
وی با اشاره به ایده تولید مسابقه های موفق جهانی گفت: «عصر جدید»
توانست یکی از الگوهای برنامه سازی موفق را ایرانیزه کند تا ما از سایر
کشورها عقب نباشیم فکر می کنم این مسابقه هم بتواند سطح برنامه سازی
تلویزیون را جلو ببرد.