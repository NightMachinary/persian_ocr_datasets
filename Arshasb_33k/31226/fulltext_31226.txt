31226
 کشف 414 کیلو جیوه قاچاق در سراوان
به گزارش ایسنا به نقل پایگاه پلیس سردار احمد طاهری بیان داشت:
مأموران پلیس امنیت عمومی و اداره اطلاعات شهرستان سراوان پی
کسب خبری مبنی بر فعالیت شخصی در زمینه قاچاق فلز
جیوه،رسیدگی به موضوع را در دستور کار خود قرار دادند.
وی افزود: ماموران با اشراف اطلاعاتی و اقدامات تخصصی، محل
دپوی اقلام ممنوعه این فرد را شناسایی و پس از هماهنگی قضائی در
بازرسی از محل مورد نظر علاوه بر کشف یک قبضه سلاح جنگی
کلاشینکف به همراه چهار تیغه خشاب و 91 فشنگ جنگی ، 414
کیلوگرم جیوه با کاربرد در ساخت لوازم پزشکی، دندانپزشکی،
لوازم الکترونیکی و ...را که به صورت قاچاق داخل 12 عدد کپسول
مخصوص در محل مذکور دپو شده بود، کشف کردند.
فرمانده انتظامی استان سیستان و بلوچستان تصریح کرد: برابر اعلام
نظر کارشناسان ارزش ریالی کالای مکشوفه، 20 میلیارد ریال
برآورد شده است.
سردار طاهری با اشاره به اینکه در این رابطه یک فرد متخلف دستگیر شده
است، خاطر نشان کرد: متهم پس از تشکیل پرونده مقدماتی برای سیر
مراحل قانونی به مراجع قضائی معرفی شد.
کشف 45 تن چوب قاچاق در صومعه‌سرا