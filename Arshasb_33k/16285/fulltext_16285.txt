16285
رشد 330 درصدی واردات کالاهای اساسی از طریق بندر چابهار
بهروز آقایی بیان کرد: با توجه به مجهز بودن بندر بزرگ اقیانوسی
چابهار به تجهیزات مدرن تخلیه و بارگیری و تخفیفات قابل توجه در
تعرفه های وارده بر کالا و کشتی، از ابتدای امسال نسبت به مدت مشابه
سال گذشته شاهد رشد 97 درصدی تخلیه و بارگیری کالاهای
غیرنفتی در این بندر استراتژیک بودیم.
مدیرکل بنادر و دریانوردی سیستان و بلوچستان با بیان این که
واردات کالاهای اساسی نیز از طریق بندر چابهار 330 رشد داشته
است، افزود: بیشترین آمار واردات این نوع کالاها با 479 هزار تن به
گندم اختصاص دارد، همچنین امسال جو و شکر به عنوان دیگر
کالاهای اساسی از طریق این بندر وارد و به مقاصد مختلف در کشور
منتقل شده است.
آقایی با اشاره به رشد چشمگیر صادرات کالا از بندر چابهار نیز گفت: از
ابتدای امسال تا 21 شهریورماه نسبت به مدت مشابه سال گذشته
صادرات کالا از این بندر مهم اقیانوسی 37 برابر شده است.
وی تصریح کرد: کالای ساختمانی، محصولات کشاورزی، دامی و
کالاهای فاسد شدنی که با استفاده از کانتینر یخچالی انتقال می یابد
بخش عمده کالاهای صادراتی از طریق دروازه ملل را به خود
اختصاص داده است.