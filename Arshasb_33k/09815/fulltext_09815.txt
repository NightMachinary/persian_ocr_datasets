9815
دیگر در این بیانیه ابراز تعجب کرد.
مصر، امارات، فرانسه، یونان و قبرس دوشنبه شب در بیانیه‌ای مشترک
آنچه را مداخله نظامی ترکیه در لیبی و فعالیت غیرقانونی ترکیه در
دریای مدیترانه نامیدند، محکوم کردند.
وزرای خارجه کشورهای مذکور در این بیانیه تأکید کردند که
فعالیت ترکیه در منطقه اقتصادی قبرس و آب‌های منطقه‌ای آن نقض
صریح قانون بین‌المللی است.
پنج کشور مذکور همچنین نقض حریم هوایی یونان توسط آنکارا را
محکوم کردند و پرواز هواپیماهای آن بر فراز مناطق مسکونی و
آب‌های منطقه‌ای یونان را نقض قانون بین‌المللی خواندند.
وزرای خارجه مصر، امارات، فرانسه، یونان و قبرس در ادامه نتایج
نشست هفتم ژانویه گذشته در قاهره برای برقراری ثبات در مدیترانه
شرقی را ستودند و نسبت به تشدید اقدامات تحریک آمیز مداوم در
مدیترانه شرقی ابراز نگرانی کردند.
این کشورها همچنین خواستار احترام ترکیه به حاکمیت تمامی
کشورها و حقوق اصلی آنها در مناطق دریایی مدیترانه شرقی شدند و
بار دیگر تأکید کردند که توافقنامه دریایی و امنیتی میان آنکارا و
دولت وفاق ملی لیبی در تعارض با قانون بین‌المللی و ممنوعیت
صادرات سلاح به لیبی است.