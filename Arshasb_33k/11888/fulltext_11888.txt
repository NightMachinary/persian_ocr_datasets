11888
ثبت بارش 54 میلی‌متری در «معلم کلایه» قزوین
مریم بهروزی، کارشناس اداره کل هواشناسی استان قزوین در
گفت‌وگو با ایسنا اظهار کرد: با ورود سیستم بارشی به استان بارش‌های
خیلی خوبی را در سطح منطقه شاهد بودیم و این بارش‌ها تا روز دوشنبه
هفته آینده ادامه دارد.
وی افزود: برای امشب نیز مقداری بارش باران را شاهد خواهیم بود ولی
تا روز دوشنبه تنها در برخی ساعات انتظار بارندگی می‌رود، گاهی
رعد و برق و وزش باد را شاهد خواهیم بود و برای برخی مناطق نیز احتمال
بارش تگرگ پیش‌بینی می‌شود.
کارشناس اداره‌کل هواشناسی استان قزوین ادامه داد: تا به امروز 22
فروردین بیشترین میزان بارش در معلم کلایه با 54 میلی‌متر به ثبت
رسیده و پس از آن شهرهای تاکستان و قزوین با 47.5 میلی‌متر بارش در
رده بعدی قرار دارند.
کارشناس اداره‌کل هواشناسی استان قزوین اعلام کرد: طی 24
ساعت گذشته در کوهین چهار سانتی‌متر و در آوج 2 سانتی‌متر بارش
برف به ثبت رسیده است البته لازم به ذکر است که طی امروز و فردا شاهد
کاهش دما نخواهیم بود.
بهروزی اعلام کرد: طی 24 ساعت گذشته آوج با منفی یک و رازمیان با 9
درجه سلسیوس به‌ترتیب سردترین و گرم‌ترین شهرهای استان بودند