18974
معاون بهداشت دانشگاه علوم پزشکی استان زنجان، ضمن تسلیت به
جامعه پزشکی استان و آرزوی صبر برای خانواده این شهید بزرگوار و
گرامیداشت این شهید بزرگوار در رابطه با اولین شهید خدمت سلامت،
اظهار می‌کند: اولین آمایش این شهید بزرگوار منفی بوده ولی دومین
آزمایش اخذ شده از او مثبت اعلام شد.
همچنین نماینده ولی‌فقیه در استان و استاندار زنجان، در پی شهادت
اولین مدافع خدمت و سلامت استان، با صدور پیامی مشترک، شهادت
این عزیز را تسلیت گفتند. در بخشی از این پیام آمده است:
خبر جانسوز شهادت اولین شهید مدافع سلامت استان زنجان، شهید از
جان گذشته و فداکار اسدالله شیخ‌جابری، موجب تأثر و تألم خاطر
گردید. این فقدان غم‌انگیز به ما می‌آموزد کسانی که برای خدمت به
مردم در روی زمین از هیچ کوشش دریغ نمی‌کنند و برای رضای
خداوند از جان خویش نیز می‌گذرند در نزد خداوند به آن‌ها روزی
داده می‌شود.
شهید اسدالله شیخ‌جابری نمونه‌ای از این ایثارگران است که در راه
مقابله با ویروس منحوس کرونا که این روزها بسیاری از عزیزان را در
تنگنا قرار داده است، از پای ننشست و شبانه‌روز گام در راه خدمت نهاد تا
اینکه سرانجام دعوت آسمانی را لبیک گفت و در این روزهای عزیز،
مهمان اولیای الهی شد.