2868
از منفی بودن وقوع جرائم خشن جنایی تا انهدام 46 باند مجرمانه 
سرهنگ جوشن سهرابی در گفت‌وگو با ایسنا با اشاره به اهمیت رسانه در
تامین و حفظ امنیت عنوان کرد: امروز استان بوشهر در جرایم امنیتی و در
اکثر مولفه‌ها یکی از استان‌های امن کشور است که نقش اصحاب رسانه و
خبرنگاران در این عرصه بسیار ویژه و قابل اهمیت بوده است.
وی با اشاره به تخصصی بودن پلیس آگاهی اظهار کرد: انواع جرایم
جنایی چون قتل، سرقت مسلحانه، گروگان‌گیری، تجاوزات به عنف
و اسیدپاشی در پلیس آگاهی رسیدگی می شود. شعبه اداری، دایره
پشتیبانی، اداره مبارزه با جعل و کلاهبرداری و همچنین اداره مبارزه با
انواع سرقت چون زورگیری، خودرو، منزل، مغازه، احشام،
کیف‌قاپی و جیب‌بری؛ دایره عملیات ویژه نیز با نظارت کارآگاهان
باتجربه جرائم کلان بدون سرنخ که نیاز به وقت گذاشتن بیشتری دارد
را دنبال می‌کند.
این مقام انتظامی با برشمردن اقدامات شاخص 4 ماهه اول سال99
افزود: در حوزه های ماموریتی شاهد کاهش 18 درصدی وقوع
جرایم خشن جنایی در مقایسه با مدت مشابه سال قبل بوده‌ایم و در همین
بازه زمانی چهار فقره از قتل های معوقه سنوات گذشته کشف شده است.
همچنین بالای 95 درصد از قتل های سال جاری کشف شده و در حال
حاضرنسبت کشف به وقوع قتل 125 درصد است.