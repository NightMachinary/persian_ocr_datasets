17446
ساز و کار بهره گیری از تخصص‌ حقوقدانان توانمند وجود ندارد
داریوش اشرافی در گفت‌وگو با ایسنا، اظهار کرد: یکی از الزامات و
پیش شرط‌های تحقق عدالت، برقراری آرامش و استمرار توسعه در هر
جامعه‌ای حاکمیت قانون و مجریانی است که هم به حاکمیت قانون
باور داشته باشند و هم به قوانین اشراف داشته یا حداقل از مشاوره و
نظرات مشاوران حقوقی در اداره امور جامعه و نهادهای تحت
مدیریتشان بهره گیرند.
وی با بیان اینکه توسعه نظام اقتصادی، اجتماعی، فرهنگی و صنعتی
منتج به توسعه نظام حقوقی و گسترش قواعد و مقررات متعدد برای
پاسخگویی به نیازهای رو به تزاید جوامع شده است، گفت: این مهم به
نوبه خود ضرورت تخصصی شدن عرصه‌های مختلف جامعه از جمله
حوزه حقوق را در پی داشته و ضرورت بهره گیری از متخصصین
خصوصا مشاوران و کارشناسان حقوقی در اداره امور جامعه از جمله
انعقاد قراردادها را ناگزیر کرده است.
این وکیل دادگستری در ادامه خاطرنشان کرد: متاسفانه در جامعه ما
علیرغم وجود کثرت حقوقدانان توانمند سازوکار لازم برای بهره
گیری از دانش و تخصص آنها خصوصا در انعقاد قراردادها تعبیه نشده
است. عدم رغبت و تمایل نمایندگان مجلس شورای اسلامی برای
عضویت در کمیسیون قضایی که از کمیسیون‌های مهم مجلس