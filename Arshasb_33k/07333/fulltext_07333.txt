7333
یدالله ملکی مدیر آب منطقه‌ای قزوین در این خصوص گفت: در داخل
شرکت شهرک‌ها، قانون به ما اجازه نمی‌دهد و این شرکت علاوه بر تأمین
آب، نگران گران بودن هزینه آب نیز است. ما بیشتر از 25 مترمکعب
نمی‌توانیم آب به این شرکت اختصاص دهیم ما می‌توانیم چاه را در
اختیار شرکت شهرک‌های صنعتی قرار دهیم و شرکت شهرک‌های
صنعتی آن را در اختیار شرکت قرار دهد بدین گونه مشکل قانونی نیز
حل می‌شود.
در این جلسه هدایت‌الله جمالی‌پور استاندار قزوین مصوب کرد که
آب موردنیاز شرکت ژلاتین حلال با 70 درصد تخفیف در اختیار آنان
قرار داده شود.
بررسی پرونده فولاد آذرتاک در کارگروه تخصصی
پرونده دومی که در این ستاد مورد بررسی قرار گرفت پرونده شرکت
فولاد آذر تاک بود که با بیمه تأمین اجتماعی، مالیات، شرکت
شهرک‌های صنعتی و بانک دچار مشکل شده بود.
مردی، مدیر پروژه آذرتاک عنوان کرد: یک میلیارد تومان به تأمین
اجتماعی بدهکار بودم که الآن چهار میلیارد تومان شده است، شرکت
شهرک‌ها نیز از تکمیل زیرساخت سر باز می‌زند و می‌گوید هزینه آب و
برق و گاز را باید خودم تأمین کنم، مگر من زمین با همه زیرساخت‌ها
نگرفتم!