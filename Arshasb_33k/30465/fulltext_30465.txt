30465
کد کودک در سامانه 137 و 1888 راه‌اندازی شد
به گزارش ایسنا،الهام فخاری مسئول کمیته پیگیری و نظارت مصوبه
شهر دوستدار کودک از ایجاد کد کودک در سامانه 137 و 1888
شهرداری تهران خبر داد و اظهار کرد: ما در شورای شهر تهران
مصوبه‌ای با عنوان شهر دوستدار کودک داریم که این موضوع شامل
حضور کودکان در شهر، حقوق آنها و خدماتی است که در شهر باید به
آنها ارایه بشود تا در کنار زندگی سالم، فرصت پرورش
استعدادهایشان فراهم آید که پیرو این مصوبه پیگیر ثبت بخش کودک
در سامانه‌های تماس مردمی شهرداری تهران بودیم.
مسئول کمیته پیگیری و نظارت مصوبه شهر دوستدار کودک با اشاره به
اینکه پیرو مصوبه شورای شهر تهران فعالیت‌هایی برای ارایه بهترین
خدمات به کودکان انجام می‌شود، بیان کرد: از ادوار گذشته
اقداماتی برای این موضوع صورت گرفته که مستندات آن موجود
است و در این دوره نیز روی این موضوع به صورت سیستماتیک‌تر و
منظم‌تر فکر شده است.
فخاری افزود: ما این موضوع را در نظر گرفته‌ایم که باید مطالبه
شهروندی را در امور کودکان داشته باشیمبه این معناکه کودکان یا
والدین آنها اگر در شهر موردی را می بینند که نیازمند اصلاح است و یا
نیازمند ایجاد است، به شهرداری گزارش بدهند.