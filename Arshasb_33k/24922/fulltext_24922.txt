24922
داستان کوتاه ما در حال پیشرفت است، علی‌رغم این‌که هیچ مخاطبی
در دسترس نیست و ناشرهابه زور و حتی با اکراه کتاب چاپ می‌کنند، اما
نویسنده‌ها از جان مایه می‌گذارند، خصوصا نویسندگان داستان
کوتاه.
این داستان‌نویس که معتقد است نوشتن داستان کوتاه بسیار مشکل‌تر
از رمان است، گفت:در رمان می‌توان پرگویی کرد، اما در داستان
کوتاه حق این‌ را که یک کلمه اضافه به کار ببرید ندارید و این خیلی سخت
است. اما متاسفانه داستان کوتاه هم توسط مخاطب و هم توسط ناشر
مورد بی‌مهری قرار دارد. نویسنده‌ای که سال‌ها تلاش می‌کند یک
مجموعه داستان کوتاه فراهم کند، در اولین برخوردش با ناشر در
ذوقش می‌خورد و ناشر می‌گوید «من داستان کوتاه چاپ نمی‌کنم و
رمان چاپ می‌کنم»، بعد هم اگر چاپ کنند،مخاطب ندارد و دیده و
خوانده نمی‌شود و آن‌قدری که به رمان توجه می‌شود، به داستان
کوتاه توجه نمی‌شود،در حالی که پیش‌برنده ادبیات داستانی ما در
این سال‌ها داستان کوتاه بوده وبه جرأت می‌توانم بگویم در زبان
فارسی هیچ رمانبزرگی نوشته نشده است. تقریبا همه رمان‌ها یک
واگویه درونی هستند و ما چیزی در معنای واقعی کلمه رمان در زبان
فارسی نداریم. ولی داستان‌های کوتاه بسیار درخشانی داریم و اصلا
سنت ما،سنت رمان نیست و سنت داستان کوتاه است.