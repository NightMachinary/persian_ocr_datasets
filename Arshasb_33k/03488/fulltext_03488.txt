3488
که از کار جمعی فاصله بگیرد، به ‌نظر من عبدالله نوری جایگزین مناسبی
برای اجماع‌سازی و تقویت شورای عالی است و حتی احزابی که به
شورای عالی نقد دارند، پذیرای عبدالله نوری هستند.»
او درباره استعفای عارف هم گفت: «عارف منتخب شورای عالی
سیاست‌گذاری بود و علی‌القاعده باید استعفای خود را به شورا اعلام
می‌کرد ولی تاکنون هیچ استعفای رسمی و مکتوبی به شورای عالی
نرسیده است. داوود محمدی، نماینده احزاب برای ثبت شورای عالی
در وزارت کشور بود و برای انتخاب رئیس شورا یا قبول استعفا
تصمیم‌گیر نیست. شورای عالی سیاست‌گذاری بنا بر اراده شورای
هماهنگی جبهه اصلاحات و با حضور این احزاب و اشخاص حقیقی
تشکیل شده است و همین جبهه هم باید برای ادامه فعالیت شورای عالی یا
اصلاح ساختار آن تصمیم بگیرد. جلسات شورای هماهنگی در حال
برگزاری است ولی تاکنون هیچ تصمیم مشخصی گرفته نشده است و
نظرات اعلام‌شده، نظرات شخصی بوده است.»
امام درباره این که آیا خاتمی در این موضوع موضعی خواهد گرفت یا
نه، گفت: «آقای خاتمی به موضوع ورود نمی‌کند، زیرا همواره‌
تأکید دارد اعضای شورا باید به جمع‌بندی برسند و فقط اگر لازم بوده،
توصیه مطرح می‌کند.»
داوود محمدی: عبدالله نوری جایگزین خوبی برای عارف است