13454
وکیل متهم قاسم‌زاده افزود: قرائنی که نشان می‌دهد اظهارات
زاهدایان مطابق با واقع نیست. در تاریخ 26 آذر 96 یعنی بعد از صدور
رای به نفع حاجی رضا این پول به موجب چند فقره چک یا به قول خودشان
درهم داده می‌شود؛ در اینجا باید گفت که اصولاً ارتشا قبل از صدور
رای است و وقتی حاج رضا تبرئه می‌شود چه دلیلی دارد که وجه را بدهد.
نماینده دادستان گفت: البته همه این پول بعد از صدور رای پرداخت
نشده است بلکه قبل از صدور رای هم این پول پرداخت شده است.
در ادامه جلسه دادگاه متهم مصدق با اعلام قاضی در جایگاه قرار گرفت و
پس از تفهیم اتهامات مندرج در کیفرخواست، به وی گفت: من
کارشناسی شخصی برای طبری انجام داده‌ام؛ طبری به من گفت برو ببین
این کار حق من است یا نه؟حمید محمدی که شاکی پرونده بود را من
یکبار هم ندیده‌ام؛ چطور می‌توانستم او را تحت فشار قرار دهم که
ملکی را ارزان به طبری بفروشد.
قاضی خطاب به مهدی زاهدیان، از او خواست در جایگاه قرار گیرد.
متهم زاهدیان گفت: حق الوکاله‌ای که از دانیال زاده گرفتم ریالی بوده
و می‌توانید استعلام کنید. من یورو دریافت نکردم، ریال دریافت
کردم.
این متهم ادامه داد: اختلافی بین ما صورت گرفت که به موجب رای
داوری، پول وی را پس دادم، لذا من تحصیل مال نامشروعی نکردم.