16359
رعایت مقررات بهداشتی در گرامیداشت هفته دفاع مقدس
به گزارش ایسنا، عباس پورحسن در نشست هماهنگی چهلمین سالگرد
هفته دفاع مقدس در بنیاد شهید و امور ایثارگران استان آذربایجان
شرقی، هفته دفاع مقدس را فرصتی ارزشمند برای تجدید میثاق با
آرمان‌های انقلاب، امام و منویات رهبری دانست و بیان کرد: باید
توجه داشت که برنامه های تدوین شده در راستای مقررات بهداشتی و با
رعایت پروتکل های اعلامی از سوی ستاد مبارزه با کرونا باشد. زنده
نگه‌ داشتن یاد و نام شهدا و ایثارگران هشت سال دفاع مقدس از دیگر
اهداف مهم و محوری برنامه های هفته گرامیداشت است که باید به
بهترین شکل و هنرمندانه در این مسیر گام برداشت.
پورحسن خاطرنشان کرد: برگزاری مراسم تجدید میثاق با شهدا،
غبارروبی و تعویض پرچم گلزارهای شهدا، تجلیل از مادران،
همسران و دختران شهدا، اجرای 40 نقاشی دیواری از تمثال شهدا،
اجرای همایش‌های خیابانی، برگزاری نمایشگاهی از آثار به جا
مانده از شهدا و وصایای آنها و برگزاری مسابقات قرآنی و هنری را از
جمله برنامه‌های بنیاد شهید و امور ایثارگران آذربایجان شرقی در ایام
هفته دفاع مقدس هستند.
وی با تاکید بر لزوم حفظ و انتقال فرهنگ ایثار و شهادت به نسل‌های
جدید و آینده، یادآور شد: هفته دفاع مقدس فرصت بسیار