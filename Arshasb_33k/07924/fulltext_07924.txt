7924
حجت الاسلام هادی عسگری در نشست برنامه‌ریزی پروژه ساخت
مسکن پنج هزار واحدی ایثارگران استان کرمانشاه، افزود :همه
بخش های بنیاد شهید استان باید با بسیج تمامی امکانات و تجهیزات
لازم، پای کار آمده و در جهت تحقق هر چه بهتر این پروژه عظیم
مشارکت کنند.
عسگری ادامه داد: در سالی که از سوی مقام معظم رهبری به نام سال جهش
تولید نام گذاری شده و کشور ما با شرایط سخت تحریم مواجه است، می
طلبد که همکاران بنیاد شهید با جدیت و با برنامه عملیاتی مدون، فعالیت
های هر بخش را در این زمینه مشخص کنند تا به یاری خدای متعال
بتوانیم ضمن کسب رضایتمندی جامعه ایثارگری، هر چه سریعتر این
هدف مهم را بر اساس ضوابط و دستورالعمل‌های موجود محقق سازیم.
مدیر کل بنیاد شهید و امور ایثارگران استان کرمانشاه در ادامه بابیان
اینکه مدیون جامعه ایثارگری هستیم، گفت: به دنبال خدمت خالصانه
به ایثارگران هستیم، چون هرچه به این عزیزان خدمات بدهیم باز هم در
مقابل جانفشانی‌ها و از خودگذشتگی‌ها آنها کاری نکرده‌ایم.
اواخر هفته گذشته تفاهم‌نامه تامین زمین و ساخت پنج هزار واحد
مسکونی برای ایثارگران استان کرمانشاه به امضای سعید اوحدی
معاون رئیس جمهور و رئیس سازمان بنیاد شهید و امور ایثارگران و
هوشنگ بازوند استاندار کرمانشاه رسید.