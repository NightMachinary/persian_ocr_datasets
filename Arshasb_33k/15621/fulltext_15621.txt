15621
رئیس شورای حاکمیتی سودان در فکر ایجاد ارتش ملی
به گزارش ایسنا، به نقل از سایت شبکه العربیه، عبدالفتاح البرهان، رئیس
شورای حاکمیتی سودان از پیوستن جنبش‌های مسلح به ارتش این
کشور استقبال کرد و گفت که کشورش به عنوان یکی از مهمترین
اهداف انقلاب سودان، به صلح رسیده است.
وی در ادامه افزود، فراخوان‌های متعددی در خصوص لزوم انجام
رایزنی برای حل اختلافات دولت سودان و شورای حاکمیتی وجود
دارد.
در همین راستا، خبرگزاری «سونا»ی سودان گزارش داد، جنبش
ارتش آزادی‌بخش سودان به رهبری میناوی، خواستار همکاری
سیاسی بین طرف‌ها در دوره انتقالی شد.
این جنبش اعلام کرد، فرآیند سیاسی، تنها تضمین برای برقراری
ثبات سیاسی و موفقیت موسسات در دوره انتقالی است.
این خبرگزاری به نقل از فیصل محمد صالح، وزیر فرهنگ و رسانه و
سخنگوی دولت انتقالی سودان اعلام کرد، این بیانیه برای توضیح
حقایق افکار عمومی است.
صالح همچنین عنوان کرد، کابینه، اعلامیه رسمی برای تشکیل
شورای شرکای دوره انتقالی را دنبال کرد و درباره اعلام حقایق برای
افکار عمومی و توضیح آنچه در این نشست مشترک بین وزرا و شورای