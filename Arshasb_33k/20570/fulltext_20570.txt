20570
علی‌نژاد: توسط سربازان گمنام امام زمان فساد در فوتبال را پیگیری
می‌کنیم
به گزارش ایسنا، مهدی علینژاد در حاشیه مراسم رونمایی از وب سایت
فدراسیون انجمن‌های ورزشی و در جمع خبرنگاران در خصوص
پاداش مدال آوران قهرمانی آسیا و جوانان سال 97 اظهار کرد: جوایز
بازی‌های آسیایی سال 97 که 82 میلیارد تومان بود پرداخت شده و
تنها جوایز مدال آوران قهرمانی آسیا و جهان 97 باقی مانده است که در
جمع بندی نهایی 22 میلیارد تومان است که با تامین 5 میلیارد تومان
برای 13 فدراسیون قرار است پاداش مدال آوران برای این که مالیاتی
از آنها کسر نشود، توسط وزارت ورزش و جوانان به حساب
ورزشکاران به زودی واریز خواهد شد.
وی درباره دستمزد برانکو و دستیارانش گفت: دستمزد برانکو و
دستیارانش یک میلیون و 600 هزار یورو بوده که دستمزد یکی
دستیارش توسط باشگاه پرسپولیس پرداخت شود و برای دو دستیار
دیگر به فیفا نامه زده شده است. همچنین دستمزد برانکو 300 درصد
پرداخت شده و مابقی نیز با هماهنگی اسپانسرها پرداخت خواهد شد.
استقلال نیز همچنین در حال تامین منابع است هر زمان پولی پرداخت
شود پنجره باز می‌شود. البته هنوز به زمان انتقالات نرسیده‌ایم و نگرانی
در این زمینه وجود ندارد.