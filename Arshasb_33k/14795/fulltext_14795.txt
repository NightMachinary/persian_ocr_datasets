14795
دستگیری جاعل اسکناس و اسناد در مراغه
سرهنگ رمضان الهوردیان در تشریح این خبر گفت: ماموران
انتظامی کلانتری 12 شهرستان در تحقیقاتی از فعالیت فردی در زمینه
جعل اسناد و مدارک و اسکناس‌های تقلبی مطلع شده و بررسی موضوع
در دستور کار ماموران این کلانتری قرار گرفت. وی افزود: ماموران
مخفیگاه این جاعل حرفه‌ای در یکی از محله‌های شهرستان مراغه را
شناسایی و با هماهنگی مرجع قضایی، نوع فعالیت وی را تحت مراقبت
نامحسوس پلیس قرار دادند. وی با اشاره به دستگیری جاعل در
مخفیگاهش طی یک عملیات غافلگیرانه، خاطر نشان کرد: در بازرسی از
محل فعالیت متهم اقلام چاپی شامل، دستگاه پرینتر رنگی، یک دستگاه
لپ تاب، 30 میلیون ریال انواع اسکناس جعلی، تعدادی اسناد مدارک
جعلی مختلف و دیگر تجهیزات جعل کشف و ضبط شد. به نقل از مرکز
اطلاع‌رسانی پلیس استان، فرمانده انتظامی شهرستان مراغه در پایان
گفت: متهم پس از تشکیل پرونده مقدماتی جهت سیر مراحل قانونی
تحویل مرجع قضائی شد.
دستگیری حفار غیرمجاز حین حفاری در فولادمحله مهدیشهر
سرهنگ ابوالقاسم کربلایی غلامی امروز 22 خرداد 99 با اعلام این خبر
افزود: بر اساس اعلام گزارش مردمی در زمینه حفاری غیر مجاز در
بخش‌هایی از روستای فولادمحله، یگان حفاظت شهرستان مهدیشهر