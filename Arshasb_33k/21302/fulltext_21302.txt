21302
ترافیک بدی تمام سطح شهر رو پوشونده بود. همراه با پدر و مادر به سمت
خانه در حرکت بودیم ولی متأسفانه ساعت پرترافیک راه افتاده بودیم و
همه‌جا شلوغ شده بود. از هر طرف می‌رفتیم، بسته بود و مجبور بودیم
مدتی صبر کنیم تا چراغ سبز یا راه باز بشه یا برسی به مسیر میانبری یا کوچه
پس‌کوچه تا مدت کمتری در ترافیک بمونیم. از اپلیکیشن‌های
مسیریاب هر کدومو می‌زدم تا یکی مسیر بهتری رو نشان بده و بتونم
راهی رو پیدا کنم که زودتر به مقصد برسم. سرگرم حرف زدن با پدرم
بودم و همزمان با اپلیکیشن آدرس و مسیر رو چک می‌کردم، اما دو سه
باری پیش اومد که مسیریاب هم مسیر رو عوض می‌کرد. برای همین باید
حواسم رو بیشتر به مسیریاب می‌دادم تا خروجی‌ها رو رد نکنم، اما پدرم
گرم صحبت با مادر و من بود و بحث و گفتگو به قدری بالا گرفت که حواسم
از مسیریاب و صدایی که در گوشم بود، یک‌باره پرت شد. خروجی رو
رد کردم و به شدت عصبی شده بودم، پدرم سعی می‌کرد منو آروم کنه و
دائم به من گوشزد می‌کرد که خونسرد باشم. دوباره با مسیریاب چک
کردم، راهم خیلی دور شده بود...
این تجربه شاید بارها در طول دورانی که رانندگی می‌کنید، اتفاق
افتاده باشد. کوچه‌ای را رد کرده باشید، خروجی، دور برگردان و ...
مجبورید آن‌قدر برانید تا به خروجی یا دوربرگردانی برسید که شما را
به مسیرتان برساند. بی‌شک خیلی راه طولانی‌تر می‌شود مخصوصاً اگر