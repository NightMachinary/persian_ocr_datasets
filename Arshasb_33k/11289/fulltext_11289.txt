11289
«محمد رضا نبی» در چهارمین جلسه شورای برنامه‌ریزی و توسعه
استان یزد در این رابطه افزود: این اعتبار به صورت تسهیلاتی تلفیقی،
یارانه سود کارمزد یا کمک برای استملاک زمین و تامین بخشی از هزینه
سرمایه در دوران ایجاد یا توسعه طرح‌ها هزینه می‌شود.
وی این طرح‌ها را شامل مراکز آموزش فنی و حرفه‌ای، اماکن
ورزشی، گردشگری و میراث فرهنگی و گسترش تفرجگاه‌های طبیعی
ذکر کرد.
به گفته نبی، هدف از این امر اجرای سیاست دولت برای تسریع در
واگذاری طرح‌ها و فعالیت‌ها به بخش غیردولتی به منظور تکمیل و
بهره‌برداری با همان کاربری تعریف شده است.
«محمد علی طالبی» استاندار یزد نیز در این جلسه اطلاع‌رسانی مناسب به
ذی نفعان برای استفاده از ظرفیت بخش خصوصی در طرح‌های نیمه تمام
استان برای جلب مشارکت سرمایه‌گذاری در استان را خواستار شد.
وی ضعف اطلاع‌رسانی دستگاه‌های اجرایی را یکی از موانع ورود
سرمایه‌گذار به طرح‌های نیمه تمام در استان عنوان کرد.
به گزارش ایسنا و به نقل از روابط عمومی سازمان مدیریت و برنامه‌ریزی
استان یزد، تصویب برنامه عملیاتی توسعه نظام نوآوری در استان یزد و
بررسی توزیع اعتبارات قانون متوازن در استان از دیگر دستور
کارهای این نشست بود.