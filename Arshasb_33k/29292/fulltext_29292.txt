29292
کرمی با تاکید بر تعاملات با دیگر ارگان ها و دستگاه ها اظهارکرد: یکی
دیگر از برنامه های ویژه در این یگان، ارتباط گیری موثر با سایر نهادها و
ارگان ها به خصوص مجلس شورای اسلامی، کمیسیون ها، شورای
امنیت ملی و وزارت کشوراست. ان شا الله بتوانیم به اهداف خود در
ارتقای یگان های ویژه که در تامین امنیت مطلوب تر جامعه تاثیر
بسزایی دارد، برسیم.
وی به حضور سردار حسین اشتری در هفته جاری در یگان های ویژه
اشاره کرد و گفت: حضور فرمانده ناجا در یگان های ویژه همیشه پر از
خیر و برکت بوده است. اجرای دستورات و رهنمودهای فرمانده ناجا
دراولویت همه فرماندهان یگان ویژه است. یکی از دستورات و
دغدغه های او هوشمند سازی یگان های ویژه در راستای اجرای
مطلوب ماموریت هاست که باید همه فرماندهان در انجام این مهم تمام
توان خود را به کار بگیرند.
رئیس پلیس ویژه کشور ادامه داد: از دیگر پیگیری های فرمانده ناجا،
ارتقای معیشت کارکنان یگان ویژه است. با توجه به گستردگی یگان
های ویژه، باید تمام هم و غم فرماندهان و مدیران یگان ویژه به ثمر
رساندن این مقوله مهم باشد. با ارائه راهکارها و پیشنهادات کارساز
باید قدم های خوب و رو به جلویی را درخصوص کارکنان این نیرو
برداریم.