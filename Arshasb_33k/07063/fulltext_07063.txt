7063
وی با بیان اینکه پژوهش سرنوشت ساز و در آینده جامعه اثرگذار است،
گفت: برخی از پژوهش ها با تمرکز بر موضوعات خاص جامعه همراه با
خلاقیت، ابداع و نوآوری توانسته اند مشکلاتی را حل کنند که این
نیز در شرایط کنونی بیش از گذشته احساس می شود.
نماینده عالی دولت در گیلان به مواجهه کشورمان با برخی مشکلات
زیست محیطی و ضرورت توجه بیشتر پژوهشگران به این موضوعات
اشاره و خاطرنشان کرد: اهمیت حفظ منابع طبیعی و محیط زیست
گیلان در کنار توسعه پایدار همواره مورد توجه است و براین اساس
تحقیقات، پژوهش‌ها و کارهای دانشگاهی و اجرایی باید برای بخش
اقتصاد راه‌حل‌های علمی ارائه دهند و به نوعی پژوهش‌های کاربردی
باید به حل مشکلات روز جامعه کمک کند.
وی با تأکید براینکه دانشگاه های ما باید به سمت فناور محور شدن
حرکت کنند، افزود: اگر به این موضوع توجه ویژه نشود در حوزه
فناوری، به یک واردکننده تبدیل می شویم.
استاندار گیلان به تأکید رهبر معظم انقلاب و رئیس جمهوری مبنی بر
ترغیب دانش آموزان و دانشجویان به حوزه پژوهش و تحقیق اشاره
کرد و گفت: تغییر در کتاب های درسی دانش آموزان و ترویج رویکرد
پژوهش و تحقیق در دانشگاه ها، نشان از توجه به اهمیت این موضوع
دارد.