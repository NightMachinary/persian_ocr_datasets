25550
بیان اینکه پشتوانه محتوایی سند تحول آموزه های دین، قانون
اساسی، فلسفه تعلیم و تربیت اسلام است گفت: در منطقه 18 تهران خدمت و
به آن افتخار می کنم. با هفت تن از مدیران مدارس صحبت کردم و امشب به
تنهایی نظر خودم را مطرح نمی کنم.
وی افزود: یکی از عواملی که باعث شده سندتحول به درستی تدوین و
اجرایی نشود این است که قطاری را راه انداخته ایم بدون آنکه ریل و
مسیر مناسبی برای آن طراحی کنیم. سند در نوشتار به قدری ثقیل نوشته
شده که برخی مدرسان هم نمی توانستند آن را تبیین کنند چه برسد به
مدیر مدرسه که بخواهد به معلمان منتقل کند.
این مدیر و معلم مدرسه با بیان اینکه آیا نیروی انسانی آموزش
ندیده،همتراز سند است؟ گفت: مثال هایی از این دست فراوان است.
معلم سرباز خط مقدم اجرای سند است اما وقتی توجیه نشده و آموزش
ندیده چه طور قرار است این خواسته ها را پیاده کند؟ سیاست گذاران
باید این موضوع را می دیدند.
اصغری افزود: وقتی این سند را سال 90 رونمایی کرده و شتاب زده تر از
آن ساختار را تغییر دادیم نه فضا و نه معلم در اختیار نداشتیم و خیلی جاها
انباری ها و پستوها به کلاس درس تبدیل شدند. این تغییر ساختار از
دوره ابتدایی شروع شد و مکرر شنیدیم که معلم دبیرستان را به دوره
ابتدایی منتقل کردند بدون اینکه فضای دوره ابتدایی را بشناسد.