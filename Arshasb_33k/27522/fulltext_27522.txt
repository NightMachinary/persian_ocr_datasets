27522
وزش تندبادهای لحظه‌ای به همراه خیزش گرد و خاک در شرق و شمال
استان کرمان
حمیده حبیبی در گفت‌وگو با ایسنا، در خصوص آخرین وضعیت آب و
هوایی استان کرمان گفت: در ساعات بعدازظهر امروز 23 تیرماه
مقداری افزایش ابر به همراه رگبار پراکنده، رعد و برق در ارتفاعات
مرکزی، غرب و جنوب استان دور از انتظار نیست و این شرایط تا روز
پنجشنبه و نهایتا جمعه در این مناطق ادامه خواهد داشت.
وی از افزایش دو درجه‌ای دمای هوای استان کرمان در روزهای آتی
خبرداد و افزود: در شرق و شمال استان وزش تندبادهای لحظه‌ای به
همراه خیزش گرد و خاک در این بازه زمانی را تجربه خواهیم کرداما هیچ
کدام از پدیده‌ها در حد هشدار نخواهد بود.
رییس مرکز پیش بینی اداره کل هواشناسی استان کرمان در خصوص
بارندگی‌های تابستانی در استان کرمان عنوان کرد: هر ساله
بارش‌های تابستانی که بیشتر متاثر از پدیده مانسون است، را داشتیم
که در اکثر اوقات این بارش‌ها در شهرستان های بافت، رابر اتفاق
می‌افتاد اما امسال در شهر کرمان نیز شاهد این بارش‌ها بودیم.