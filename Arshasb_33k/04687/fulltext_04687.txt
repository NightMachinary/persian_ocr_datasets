4687
امارات شورشیان لیبی را به پهپادهای اسرائیلی مجهز می‌کند/ احتمال
تجهیز دولت وفاق ملی به اس 400
به گزارش ایسنا، به نقل از العربی الجدید، منابع اعلام کردند که
امارات، شبه نظامیان شرق لیبی و مزدوران همپیمان با آن را اخیراً به پنج
پهپاد مجهز کرد.
منابع خاطرنشان کردند که ابوظبی در اقدامی کاملاً محرمانه شبه
نظامیان شرق لیبی را به سه پهپاد ساخت اسرائیل از نوع هیرون مجهز کرد
که این پهپادها دارای امکانات بسیار هستند؛ چراکه قادر به حمل
مقادیر زیادی مواد منفجره هستند.
پهپادهای هیرون تی‌بی2 به نام ایتان معروف هستند و یکی از
پهپادهایی هستند که ارتش اسرائیل در عملیات جنگی خود از آنها
استفاده می‌کند و می‌توانند مقادیر زیادی سلاح و سامانه‌های
ارتباطی را حمل کنند و 30 ساعت در هوا بمانند و با سرعت بیش از 400
کیلومتر در ساعت پرواز کنند.
منابع خاطرنشان کردند که ابوظبی شبه نظامیان شرق لیبی را به دو
هواپیما از نوع سی اچ 5 مجهز کرده که شرکت کاسکو چین آنها را
می‌سازد و این پهپاد قادر به انجام ماموریت‌های جنگی و
ماموریت‌های شناسایی و اطلاعاتی است و سرعت آن به 218 کیلومتر
در ساعت می‌رسد و می‌تواند 60 ساعت در هوا بماند.