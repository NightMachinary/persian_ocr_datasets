18499
وی ادامه داد: قطعا راننده از این مرحله هم عبور بکند در پروسه چگونگی
گرفتن بار گیر خواهد کرد چرا که قطعا این دلالان بارها را در اختیار
رانندگانی قرار خواهند داد که به این سیستم نابسامان خدمت می‌کنند
و دوست دارند این سیستم پابرجا بماند و متأسفانه با نگاه چند بعدی که
دلالان به رانندگان دارند هر کس بهتر به این سیستم خدمت کند، بیشتر
مشمول دریافت بار می‌شود.
ایجاد یک نظام هدفمند و قانونمند برای مقابه با قانون‌شکنی‌ها
ضروری است
میر تنها راه مقابله با این قانون‌شکنی‌ها را ایجاد یک نظام هدفمند و
قانونمند برشمرد و توضیح داد: نه تنها حمل و نقل بلکه هر سیستمی که
بخواهیم از داخل آن و از برآیند حرکتی آن به یک نقطه ثابت آرامش
برسیم این است که اول از همه نظامش را مشخص کنیم و برای سیستم حمل
و نقل شهرستان و ساماندهی آن و کوتاه کردن دست دلالان و
سودجویان بارها و بارها درخواست این نظام هدفمند و قانون‌مند را
داشته‌ایم اما متاسفانه هیچ وقت اجرایی نشده است.
وی خاطر نشان کرد: در گناباد 1430 ناوگان بلند برد داریم که دارای
کارت هوشمند با پلاک عمومی هستند و می‌توانند در اقصی نقاط کشور
خدمت‌ رسانی داشته باشند همچنین 40 دستگاه اتوبوس مسافربری و
400 دستگاه ناوگان درون‌ شهری داریم و قطعا با این حجم از ناوگان