21989
وی افزود: سرنوشت انقلاب‌های دیگر را باید مطالعه کنیم که چطور
نظم سیاسی جایگزین جوشش انقلابی شد و آن را تغییر داد.
دکتر اسفندیاری گفت: یک نظام حزبی و سیاسی که به‌اجبار انتخابات
مجبور به ورود جوانان به قدرت باشد را نداریم و ورود جوانان به
مسئولیت‌ها نظام‌مند و شفاف نیست و البته حرکت‌های رو به بهبودی در
این زمینه رخ‌داده ولی برای آن باید یک سازوکار تثبیت‌شده مستقر
طراحی شود، چراکه این نگرانی مطرح است که نظام به‌واسطه این مسائل
دچار رکود نشود.
وی با بیان اینکه کارکرد دیگر بیانیه، مدیریت تصویر مطلوب از
انقلاب اسلامی در شرایط سخت کشور است، تصریح کرد: این بیانیه
تصویرگر یک شکل غرورانگیز از انقلاب است و این باید در تمام
عرصه‌ها موردتوجه باشد، به‌ویژه رسانه‌ها بازنمایی صحیح از
تصویر انقلاب داشته باشند تا همچنان این انقلاب جذاب و گیرا باشد.
رئیس دانشگاه صداوسیما با اشاره به اینکه این بیانیه حرکتی است که
فکر و ذهن ما را به آینده معطوف می‌کند، گفت: در کشور کارهای
هنری آینده‌نگر بسیار کم داریم و باید ذهنمان را بیش از گذشته بر آینده
معطوف کنیم و باید بسته‌بندی‌های متناسب با مخاطب‌های مختلف
برای بیانیه باشیم.
وی افزود: در نظام آموزشی تصویر ذهنی در مورد آینده و تصویر