636
معاون بنیاد مسکن، از برنامه‌ریزی برای احداث 2000 مسکن
محرومین در گیلان خبر داد و خاطرنشان کرد: براساس برنامه‌ریزی و
هماهنگی انجام یافته عملیات اجرایی 2000 واحد مسکونی
محرومین در مناطق مختلف سطح استان گیلان آغاز می‌شود که در
تلاش هستیم به زودی به اتمام برسد.
مهدیان، با بیان اینکه از 56 هزار واحد مسکونی برای محرومان در
مناطق روستایی، 20 هزار واحد به بهره برداری رسیده است، گفت: در
هر استانی به فراخور نیاز موجود در آن، تعدادی واحد مسکونی برای
اقشار مستمند و کم درآمد که اغلب تحت پوشش نهادهای حمایتی
هستند، ساخته می شود.
وی یادآور شد: امسال در مناطق روستایی برای ساخت مسکن
محرومان 500 میلیون ریال تسهیلات قرض الحسنه و 250 میلیون
ریال نیز تسهیلات بلاعوض از طریق سازمان برنامه و بودجه پرداخت
می شود.
معاون بنیاد مسکن اظهار کرد: با مشارکت مردم و خیران احداث مسکن
محرومان ظرف یک سال انجام و تحویل می شود.
به گزارش ایسنا، تفاهم نامه طرح تامین 2000 واحد مسکن محرومین
در راستای تامین مسکن برای خانوارهای نیازمند و فاقد سرپناه
مناسب در سطح روستاهای استان به امضا رسید.