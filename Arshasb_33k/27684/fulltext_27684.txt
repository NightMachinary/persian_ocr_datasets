27684
عنوان کرده‌ام که در سطح شهر رضایت‌مندی از خدمات شهرداری
کمتر دیده می‌شود. اگر مردم نجابت به خرج می‌دهند و راهپیمایی
نمی‌کنند، این موضوع را نمی‌توان به معنی رضایت مردم از خدمات
دانست.
وی با اشاره به فراوانی مراجعات و گلایه‌مندی‌های مردم نسبت به
شهرداری زاهدان، تاکید کرد: ابراز گلایه و نارضایتی مردم شاید به
خاطر بیشتر شدن خدمات شهرداری، کاهش پیدا کرده باشد اما فی
الحد نفسه کم نیست.
امام جمعه زاهدان با تاکید بر این که بخشی از گلایه‌مندی و نارضایتی‌ها
به نیروهای شهرداری برمی‌گردد، بیان کرد: اگر یک شهروند قانونمند
ببیند خیابان جلوی منزلش دارای چاله و کنده‌کاری است، انگیزه‌ای
برای پرداخت مالیات، عوارض و غیره پیدا نمی‌کند و و کسی هم که
پرداخت می‌کند، از روی نارضایتی است.
وی ضمن تاکید بر ارتباطات مردمی‌ و اطلاع‌رسانی خدمات،
تصریح کرد: اگر اطلاع‌رسانی از خدمات بیشتر باشد و مردم نیز
احساس کنند که کارها به درستی در حال انجام است و قول و عمل با هم
تطابق داشته باشد و برای مردم واضح شود که سود مبالغ پرداختی آنها به
خودشان برمی‌گردد و در واقع سرمایه‌گذاری برای خودشان
محسوب می‌شود، پرداخت عوارض برایشان گوارا خواهد بود.