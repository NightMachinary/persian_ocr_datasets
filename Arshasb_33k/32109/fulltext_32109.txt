32109
رادیویی متذکر شد: هسته مرکزی جامعه خانواده است و ما با نداشتن
این گروه در شبکه‌های رادیویی نتوانستیم رسانه‌ای مؤثر برای زنان و
دختران باشیم تا در زمان مناسب صدای آن‌ها باشیم یا آن‌ها را وارد
کنش‌های اجتماعی کنیم.
وی با تأکید بر لزوم توجه به نمادهای ملی مانند پرچم، سرود ملی، اقلیم و
زبان گفت: توجه به قهرمانان محلی و بزرگ کردن چهره‌های فرهنگی
بومی و محلی می‌تواند مخاطب را صاحب غرور کند تا بیش از پیش به
وطنش علاقه‌مند شود. رسانه با احترام به همه زبان‌ها و گویش‌ها در
کشور می‌تواند برای همه طیف از مخاطبان شنیدنی باشد و این نکته
باید در راهبردهای کلان ما خودنمایی کند.
نمی‌توان مثل قبل برنامه ساخت و ادعا کرد که جوان امروزی من را
می‌شنود
در ادامه نشست شاه رضایی، تهیه‌کننده رادیو جوان با تأکید بر توجه به
فرهنگ رسانه‌ای در شبکه‌های رادیویی گفت: فرهنگ فقط معطوف به
موسیقی و کتاب نیست، بلکه رد پای فرهنگ را باید در حوزه‌های
اجتماعی، ورزشی و اقتصادی هم دنبال کرد.
وی افزود: سؤال این است که در دو دهه گذشته چقدر خودمان را
بافرهنگ جامعه هماهنگ کردیم و صدای مخاطب بودیم؟ مخاطب
دهه 70 و 80 با مخاطب دهه 60 فرق دارد. نمی‌توان به روال گذشته برنامه