6845
اتفاق نمی‌افتد و ابتر باقی می‌ماند.
عضو هیأت علمی گروه شهرسازی دانشگاه آزاد اسلامی خاطرنشان
می‌کند که همۀ این اقدامات زیباسازی ذیل عنوان «ارتقای کیفیت
شهری» قرار می‌گیرد و برای ارتقای کیفیت شهری باید نظام‌های
مختلف هم‌زمان با هم و در هماهنگی با هم باید ارتقای پیدا کنند و نتیجه
می‌گیرد: نمی‌توان انتظار داشت که تنها با یک زیباسازی ظاهری فضای
شهری مطلوبی ایجاد شود.
او می‌افزاید: موضوعاتی مثل کف سازی،طراحی تابلو و...
ابزارهایی برای کیفیت ارتقای فضای شهری هستند، اما به‌تنهایی و
لزوماً تکیه بر این موارد در چهارباغ خواجو ما را به افزایش کیفیت
شهری نخواهد رساند.
پورجوهری با اشاره به اینکه تصوری از اجرای تابلوی مغازه‌ها در کف
پیاده راه ندارد، می‌گوید: تابلو برند یک مغازه است و در مارکتینگ
تأثیر دارد، ضمن اینکه تابلوی مغازه فقط در مقیاس حرکت پیاده نیست
و ماشین‌ها نیز برای پیدا کردن آدرس و... به تابلویی که در معرض
دیدشان باشد نیاز دارند.
توصیۀ این مدرس دانشگاه به مدیران شهری چنین است: آزمون‌وخطا
در شهر بد نیست و بالاخره باید به سمت نوآوری رفت، اما اگر مدیران
شهری می‌خواهند کار جدیدی را تجربه کنند بهتر است این کار را از