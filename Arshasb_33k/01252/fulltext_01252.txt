1252
پذیرایی، کافه‌ها، چایخانه‌ها و قهوه خانه‌ها است.
آیا ناو کنارک مقصر حادثه دریایی بود؟
به گزارش ایسنا، ناخدا هوشنگ صمدی، فرمانده اسبق گردان
تکاوران دریایی، در یادداشتی در روزنامه آرمان ملی نوشت:
«اتفاقی که روز گذشته در منطقه دریایی کنارک رقم خورد در مباحث
نظامی طبیعی است و نقاط ضعفی قطعا در این تمرین دریایی وجود داشته
است اما در علوم نظامی همواره احتمال چنین خطاهایی متصور شده
است. این اتفاق در نیروی دریایی در چند دهه اخیر بی‌سابقه بوده است.
در حین انجام تمرین دریایی توسط تعدادی از شناورهای نیروی
دریایی ارتش در آب‌های جاسک و چابهار، شناور پشتیبانی سبک
کنارک دچار حادثه شد و تعدادی از دریادلان نیروی دریایی به فیض
شهادت نائل آمدند. پس از این حادثه تیم‌های امداد و نجات دریایی در
فاصله کوتاه در محل حضور یافته و مجروحان و شهدا را از شناور تخلیه و
به مراکز درمانی منتقل کردند. نیروهای مستقر در شناور مذکور
رشادت مثال زدنی در نجات جان همرزمان خود انجام دادند. تعداد
شهدای این حادثه 19 نفر بوده و تعداد مجروحان نیز 15 نفر است که در
وضعیت سلامتی مطلوبی بسر می‌برند. شناور حادثه‌ دیده کنارک طی
عملیاتی برای بررسی‌های فنی به محل اسکله دریایی منطقه منتقل شده
است.