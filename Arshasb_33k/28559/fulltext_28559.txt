28559
از فرودگاه خارج شدم و برای رفتن به محل کار، تاکسی گرفتم. باجه
تاکسی فرودگاه، 5 هزار تومان کارت کشید و گفت مابقی مبلغ را به
راننده بدهید. پرسیدم نقد بدهم؟ گفت بله!
سوار تاکسی شدم و راننده نیز تقاضای وجه نقد کرد و وقتی از او خواستم
شماره کارت بدهد تا به حساب او واریز کنم، کنار عابربانکی توقف
کرد و خواست که پول نقد بگیرم و به او بدهم. گفتم مگر نه این‌که برای
رعایت بهداشت بهتر است از پول نقد استفاده نشود؟ و او گفت که خیر ما نقد
می‌گیریم!
شب شد و زمان برگشت، امیدوارم بودم در ورودی فرودگاه مهرآباد
تب‌سنجی انجام شود که البته خبری از آن نبود. تنها تفاوت این بود که
کانترهای پذیرش مسافر در فرودگاه مهرآباد، با محافظ پلاستیکی
پوشانده شده بود و مدام از بلندگوی سالن اعلام می‌شد که بابت رعایت
فاصله یک متری و استفاده از ماسک از مسافران سپاسگزارند!
روند سوار شدن به هواپیما و ردیف‌های سه نفری و باقی جزییات سفر در
بازگشت نیز تفاوتی با سفر رفت نداشت، فقط اینکه در بازگشت دیگر
خبری از ماسک و دستکش اهدایی شرکت هواپیمایی هم نبود و از همان
بسته بهداشتی پرواز رفت، در پرواز برگشت استفاده کردیم!
سوار تاکسی شدم و به سمت منزل رفتم. رادیو روشن بود. مجری تاکید
می‌کرد که واحدهای صنفی متخلف در اجرای پروتکل‌های