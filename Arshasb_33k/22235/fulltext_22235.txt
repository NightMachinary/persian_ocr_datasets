22235
ما جنگ را می‌بریم؟
«اسپری شفاف بزن روی نمره، دوربین نمیگیره». اسپری می‌زند؛ اتفاقا
دوربین هم خوب می‌گیرد.
«ببین، دو تا آدامس بچسبون روی دو تا از نمره‌هات، حله». آدامس‌ها
انگار دوامی ندارند. می‌افتند. حل نیست
«میدونی چیکار کن؟ بعد از ساعت 9، یه مسافر قبول کن، بعدش دیگه
هر چقدر خواستی میتونی بچرخی توی خیابون». اما معلوم نیست
فایده‌ای داشته باشد.
راهکارها، یکی از یکی بهتر و خلاقانه‌تر. مردمانی زرنگ، شجاع،
باهوش و جسوریم که این همه نبوغ را برای فرار از یک‌سری محدودیت
جزئی، صرف می‌کنیم. اصرار به ماندن در خیابان داریم، پافشاری
می‌کنیم روی دور زدن قانونی که خودمان هم بخشی از ذینفعان اجرای
آن هستیم و آموزش دهان به دهان این راهکارها و تکثیر سریع آنها
آنقدر عجیب است که خودمان هم باورمان نمی‌شود.
از همان روز اول معلوم بود چکاره‌ایم؛ از همان روزی که با کرکره‌های
نیمه‌باز مشغول کاسبی‌مان بودیم و انگار نه انگار که ممنوعیت‌ها
بخاطر یک بحران است که اگر رعایت نکنیم فاجعه‌ای بزرگ را رقم
خواهد زد. چک داشتیم، اجاره داشتیم، بدهی داشتیم، هزار و یک
بدبختی داشتیم اما خوبی‌اش این بود که همه‌مان همه اینها را داشتیم و