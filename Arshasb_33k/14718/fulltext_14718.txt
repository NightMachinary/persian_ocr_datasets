14718
بر اساس گزارش خبرگزاری آناتولی و به گفته چند مقام امنیتی، دفتر
دادستانی استان بالیکسیر در غرب ترکیه دستور به بازداشت 74 تن که
همگی از اعضای اخراج شده سابق نیروهای امنیتی از جمله شش رئیس
پلیس سابق هستند با اتهام ارتباط با فتح الله گولن را داده است.
همچنین به نوشته این خبرگزاری، دادستانهای استان غازی آنتپ
واقع در جنوب شرق ترکیه دستور به بازداشت 33 نفر شامل 24 پرسنل
امنیتی در حال خدمت به سبب اتهاماتی مشابه را داده‌اند. همچنین بر
اساس این گزارش، در استان بورسا در غرب ترکیه نیز دادستان‌ها
دستور به بازداشت 42 نفر شامل شش سرباز مشغول به خدمت را دادند.
رجب طیب اردوغان، رئیس جمهور ترکیه حامیان فتح الله گولن را
متهم به ایجاد یک دولت موازی از طریق نفوذ به نظام پلیس، قوه قضاییه و
ارتش و دیگر نهادهای دولتی این کشور کرده است.