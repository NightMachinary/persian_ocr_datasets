28182
پایان سنت مرده پرستی در کمیته ملی المپیک
به گزارش ایسنا،‌ آنروزی که باند علی سیاه، حسن تارزان و
تماشاگرنماهای تحریک شده در زمستان سرد و برفی استادیوم آزادی
بر سروصورت پرویز دهداری برف پرتاب کردند هیچ‌کس او را معلم
اخلاق ننامید. وقتی در یک شب سرد زمستانی به عمد شوفاژ خوابگاه
بازیکنان تیم ملی فوتبال را دست کاری و خاموش کردند و دهداری
که خود کارمند عالی رتبه شرکت نفت بود در نیمه های شب نفت و بخاری
های سیار را آورد تا شاگردانش سرما نخورند و راحت بخوابند
هیچ‌کس او را اسطوره و معلم اخلاق و مربی دلسوز ننامید.
وقتی که دهداری در بهترین و پاک‌ترین فدراسیون فوتبال تاریخ
ایران به ریاست نصرالله‌سجادی و محمدرضا پهلوان در مسافرتهای
خارج از کشور سکه و ارزهایی را که به او می دادند به نیازمندترین
ورزشکارانش اهدا می‌کرد هرگز در مطبوعات از او تمجید نشد.
آن روز سرد پاییزی که رسانه‌ها از ایستادن قلب دهداری خبر دادند و
جنازه بی جان او از امجدیه تشییع شد آنهایی که به او برف پرتاب
کردند، ناسزا گفتند و آزرده خاطرش کردند همگی زیر تابوت او را
گرفتند و از روز بعد از “مرگ” دهداری هرگز کسی واژه مرگ را نثار او
نکرد.
تختی و دهداری بعد از فوت‌شان دوباره در بین ملت مرده‌پرست ما زنده