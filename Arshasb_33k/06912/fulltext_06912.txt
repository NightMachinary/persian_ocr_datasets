6912
همچنین ادارات مربوط که مکلفند تمام توان خود را در جهت
شناسایی و توقیف اموال مدیون به کار گیرند.
وی افزود:اگر مالی از مدیون یافت نشد و زوجه ادعا کند که زوج
تمکن مالی دارد اما به خاطر فرار از دین اموال را پنهان یا به غیر منتقل کرده
است، این موضوع مشمول قضاوت میشود و طرفین باید ادعای
خویش را با ادله در دادگاه اثبات کنند.
این کارشناس مسائل حقوقی تصریح کرد: روح قانون
محکومیت‌های مالی نیز به همین موضوع اشاره دارد یعنی اگر قاضی
احتمال مقرون به واقع دهد که مدیون برای فرار از دین، دارایی خود را
کتمان می‌کند، مقام قضایی می تواند تا یوم الادا حکم حبس دهد که این
فشار باعث شود مدیون مال را معرفی کند و دین خود را ادا نماید، اما اگر به
واقع شخص مالی نداشته باشد، حکم حبس جایگاهی ندارد چه از لحاظ
قانونی، چه شرعی، چه حقوق بشر بین الملل.
وی با تاکید براینکه زندان مجازات است و جنبه تادیبی دارد، گفت:
حال اگر کسی امروز مفلس است آیا بدین معنی است که مرتکب جرم شده
است یا به واسطه حبس متنبه می‌شود؟ نه، بلکه المفلس فی امان الله؛ لذا اگر
امروز برخی از افراد از این بخشنامه متعجب شده اند برای این است که در
آغاز نه متوجه بطن ماده 2 قدیم و 3 جدید قانون محکومیت های مالی
بوده اند و نه به نحو صحیح اجرا می‌شده تا جایی که این عدم صحیح درک