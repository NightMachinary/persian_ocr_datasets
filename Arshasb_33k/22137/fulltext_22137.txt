22137
اجرای آن‌ها هستند.
وی با بیان اینکه اعمال محدودیت‌ها، تعطیلی مراکز خرید، عدم
برگزاری اجتماعات، استفاده از ماسک و مواد بهداشتی، سفرهای
غیرضروری و امثال آن‌ها همگی در راستای مهار این ویروس بوده
است، افزود: مصوبات ستاد ملی مدیریت بیماری کرونا با در نظر گرفتن
وضعیت شیوع بیماری، در استان‌ها متناسب با وضعیت شهرهای
استان و بر اساس اطلاعات دریافتی از مبتلایان، بستری‌شده‌ها در
بیمارستان‌ها و متوفیان و. از استان‌ها انجام و جهت اجرا ابلاغ می‌گردد
و ستادهای استانی نیز به تبعیت از ستاد ملی اقدام می‌کنند.
معاون استاندار لرستان ادامه داد: بدیهی است برخی از تصمیمات نیز بر
اساس اختیارات تفویضی به ستادهای استانی، با در نظر گرفتن وضعیت
بیماری انجام می‌پذیرد.
ثمینی خاطرنشان کرد: از اقشار مختلف مردم می‌خواهیم در شرایط
حساس کنونی حتی‌المقدور از مراجعه حضوری به ادارات و بانک‌ها
خودداری کرده و امورات خود را از طریق تلفنی و یا با استفاده از
سامانه‌های تعریف‌شده پیگیری کنند.
وی اضافه کرد: حضور 50 درصدی کارکنان ادارات و عدم ارائه
خدمات حضوری برخی از مؤسسات پولی و مالی نیز در راستای اجرای
مصوبات ستاد ملی و یا استانی مدیریت بیماری کرونا بوده است.