24688
دکتر فاطمه ترکمان‌اسدی با تأکید بر مراقبت های بهداشتی و عدم
پایداری ویروس در صورت ضدعفونی کردن گفت: مراقبت های
بهداشتی در این دوران به سه گروه تقسیم می شوند؛بیمار مبتلا به
کروناویروس، اطرافیان این بیمار و مابقی اقشار جامعه.
وی ادامه داد: فرد مبتلا تا زمان بهبودی باید کامل در قرنطینه بماند، با
افراد خانواده خود نیز ارتباطی نداشته و در اتاق مجزا با تهویه مناسب
ساکن باشد. این فرد باید از ماسک استفاده کرده، دست های خود را مرتب
با آب و صابون بشوید و سرویس های بهداشتی مورد استفاده این افراد
نیز روزی یکبار با مواد ضدعفونی کننده مانند وایتکس رقیق شده
شسته شود.
وی در رابطه با مراقبت های بهداشتی نزدیکان افراد مبتلا به این ویروس
مطرح کرد: این افراد ممکن است ناقل بیماری باشند بنابراین توصیه
می شود اگر امکان انجام تست را ندارند تا دو هفته در قرنطینه خانگی
بمانند، مسائل بهداشتی را رعایت کرده، از مواجهه مستقیم با بیمار
پرهیز کنند و اگر علائم بیماری را داشتند سریع به پزشک مراجعه کنند.
این متخصص بیماری‌های عفونی اضافه کرد: مابقی افراد جامعه نیز
باید مسائل بهداشت فردی را رعایت کنند و تردد در مکان های عمومی
را به مواقع ضروری محدود سازند چراکه عدم رعایت این نکات می
تواند موج دوم کرونا را ایجاد کند.