15392
دوگانگی نوع پوشش دانشجو در جامعه و دانشگاه
حجت الاسلام علی‌محمد عباسی در گفت‌وگو با ایسنا، با تأکید بر اینکه
مقوله پوشش و حجاب در فضای دانشگاه متفاوت از فضای جامعه و
خانوادگی افراد است، افزود: حجاب امر فردی و دینی بوده و در حوزه
فردی و اجتماعی مؤثر است بنابراین رعایت آن در فضای جامعه و
دانشگاه امری بدیهی است.
وی با بیان اینکه اقتضائات فضای آموزشی منجر به بروز تفاوت‌هایی
بین جامعه و دانشگاه‌ها شده است، ادامه داد: باید مراعات فضای
آموزشی صورت بگیرد و نباید فضای دانشگاه با فضای مهمانی و اوقات
فراغت افراد یکسان تلقی شود بنابراین هنجارهای فضای دانشگاهی
باید رعایت شوند.
مسئول نهاد نمایندگی مقام معظم رهبری در دانشگاه بوعلی سینا با اشاره
وجود تفاوت‌هایی بین مسئله حجاب و عفاف، گفت: باید این نکته را
مدنظر داشته باشیم که افرادی که پوشش نامناسبی دارند لزوماً بی‌عفت
و بی‌حیا نیستند بلکه به علت نبود آگاهی لازم در این افراد نیاز است مقوله
حجاب بیش از پیش تبیین شود.
وی افزود: بعضی از افراد به مقوله حجاب هیچ گونه اعتقادی ندارند اما
باید درنظر داشته باشند وقتی موضوعی تبدیل به قانون شد همگی باید به
آن احترام بگذاریم و آن را رعایت کنیم و حجاب نیز از این