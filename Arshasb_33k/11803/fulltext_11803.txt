11803
تکمیل باغ موزه دفاع مقدس لرستان نیازمند 20 میلیارد است
محسن رشیدی در دومین جلسه شورای هماهنگی هفته دفاع مقدس که
19 شهریورماه در فرمانداری خرم‌آباد برگزار شد، به تشریح
برنامه‌های هفته دفاع مقدس در لرستان پرداخت و اظهار کرد: در اولین
روز از هفته دفاع مقدس نمایشگاه دستاوردهای چهل ساله دفاع
مقدس، با رعایت پروتکل‌های بهداشتی در لرستان افتتاح می‌شود.
وی با بیان این‌که در این نمایشگاه نیروهای مسلح و همه دستگاه‌ها و
ادارات دستاوردهای 40 ساله خود را به نمایش می‌گذارند، افزود: در
اولین روز از هفته دفاع مقدس از یک میلیون پیشکسوت جهاد و مقاومت
تجلیل می‌شود که سهم لرستان از این تعداد 27 هزار نفر است.
مدیرکل حفظ آثار و نشر ارزش‌های دفاع مقدس لرستان با بیان این‌که
دفاع مقدس متعلق به قشر خاصی نیست، تصریح کرد: با توجه به شرایط
کرونا و تاکید ستاد مبارزه با بیماری کرونا، به‌صورت نمادین از چند
نفر از پیشکسوتان که از یگان‌ها، سازمان‌ها و ادارات مختلف هستند
حضوری تجلیل می‌شود.
رشیدی با اشاره به این‌که مراسم تجلیل از پیشکسوتان جهاد و شهادت با
حضور نماینده ولی‌فقیه در استان، استاندار لرستان و فرماندهان
ارشد، آجا، ناجا و سپاه نیز در هفته دفاع مقدس برگزار می‌شود، به افتتاح
فاز اول باغ موزه دفاع مقدس لرستان هم‌زمان با هشت استان دیگر در