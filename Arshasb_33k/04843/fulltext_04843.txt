4843
است بپردازیم. رییس بنیاد شهید و امور ایثارگران ادامه داد: روز
یکشنبه 26 مرداد سالروز بازگشت آزادگان سرافراز به کشورمان
است. این روز یادآور اوج شکوه ایثار، از خودگذشتگی و فراز و
نشیب‌هایی است که در طول دوران دفاع مقدس و سال‌های پس از آن
داشته‌ایم. نماینده ولی فقیه در استان همدان نیز در این دیدار گفت:
خوشبختانه در استان همدان همسویی فکری بین تمام مسئولان
وجود دارد و این مسئله به خدمات‌رسانی بهتر به خانواده‌های معظم
شهدا و ایثارگران کمک می‌کند. مسکن و اشتغال از ضروریات زندگی
انسان‌هاست و از مهندس اوحدی و مهندس شاهرخی به دلیل توجه
ویژه‌ای که به حل مسائل این بخش برای ایثارگران داشته‌اند تشکر
می‌کنیم. حجت الاسلام والمسلمین شعبانی افزود: نکته‌ای که باید در
کنار خدمات رسانی به ایثارگران مورد توجه باشد ترویج و توسعه
فرهنگ ایثار و شهادت در جامعه است. امروز جامعه ما بیش از پیش نیاز به
این فرهنگ دارد و متأسفانه شاهدیم که دشمنان در حال تخریب همین
فرهنگ هستند و لازم است تلاش کنیم تا واقعیت این فرهنگ بیش از
پیش مطرح شود. اوحدی همچنین در دیدار با جانباز آزاده «غلام
خانجانی»، گفت: آزادگان عزیز دوران اسارت را با سربلندی و عزت
بسیار زیادی سپری کردند. نمایندگان سازمان صلیب سرخ جهانی هر
بار که از اردوگاه‌های اسرای ایرانی بازدید می‌کردند از میزان