31769
زغن آباد از توابع ورزقان با نثار فاتحه‌ای یاد و خاطره آن‌ها را گرامی
داشته و با بازماندگان ابراز همدردی کردند.
به گزارش ایسنا، به نقل از روابط عمومی جمعیت هلال احمر آذربایجان
شرقی، اعضای حاضر در جلسه‌ای که به همین مناسبت در فرمانداری
شهرستان ورزقان تشکیل شده بود، حضور یافته و پیرامون عملکرد
دستگاه‌های امدادی در حوادث به گفت‌وگو و تبادل نظر پرداختند.
خانی، فرماندار شهرستان ورزقان در این جلسه با تجلیل از خدمات
جمعیت هلال احمر در حوادث و سوانح مختلف به ویژه زلزله ارسباران
در سال 91 و اطفا حریق جنگل‌های ارسباران در سال جاری، گفت:
اتخاذ تدابیر لازم و بالا بردن سطح آمادگی نیروهای امدادی در
سال‌های گذشته موجب کاهش تلفات ناشی از حوادث شده و مدیریت
مطلوب حوادث را در پی داشته است.
همچنین در این نشست، مجتمع مس آذربایجان ( سونگون ورزقان ) از
احداث مجتمع امدادی چند منظوره در منطقه علی بیگ کندی
ورزقان خبر داد.
در این مجتمع تمامی دستگاه‌های امدادی از جمله جمعیت هلال احمر،
پلیس راه‌ راهداری، اورژانس و آتش نشانی مستقر شده و به ارائه
خدمات امدادی به حادثه دیدگان از سوانح و حوادث مختلف
خواهند پرداخت.