3291
منظور کمیته تخصیص تشکیل شده است.
کلائی افزود: در اینکه شفافیت یکی از رویکردهای شورای اسلامی
پنجم شهر مشهد است، هیچ تردیدی نیست. در اینکه شورای شهر و
مدیریت شهری بیشتر از همه کلان‌شهرهای دیگر به این موضوع
پرداخته هم شکی نیست. باید توجه داشت بنای این مصوبه و مصوبات
منع مداخله و افشای اطلاعات شهرسازی در راستای شفافیت است.
عددی که ما ارائه دادیم تحقق 80 درصدی مصوبه است اما انتظار ما این
بود که پس از گذشت دو سال از این مصوبه می‌توانستیم آن را به طور
کامل محقق کنیم. سه ماه و یا سه سال زمان مناسب و دقیقی نیست. مهم این
است که اهتمام مدیریت شهری بر این قضیه باشد. انشاالله بیشتر از این نیز
خواهد بود.
در پاسخ‌های شهردار جوابی به دو نامه‌ اعضای شورا نمی‌بینم
حمیدرضا موحدی‌زاده، نایب رئیس شورای اسلامی شهر مشهد، در
سوالی از شهردار خاطرنشان کرد: فرصتی فراهم شد که به صورت
شفاف‌تر در خصوص مصوبه شفافیت شورا صحبت کنیم. شورا یک
موضع اصلی به نام شفافیت دارد. اگر عزم و اراده برای شفافیت نباشد،
کار ما زیر سوال می‌رود. این مصوبه در 16 مردادماه 1395 تصویب شد
و دو عضو شورای شهر به شهردار مشهد نسبت به عدم اجرای مصوبه
شفافیت نامه نوشته‌اند. در پاسخ‌های شهردار من جوابی به آن دو نامه‌