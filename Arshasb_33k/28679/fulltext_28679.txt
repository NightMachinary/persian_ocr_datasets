28679
پسر ملا عمر فرمانده کمیسیون نظامی طالبان شد
به گزارش ایسنا، به نوشته روزنامه دیلی تلگراف، ملا محمد یعقوب،
فرزند بنیانگذار سابق طالبان به عنوان رییس کمیسیون نظامی طالبان
منصوب شد.
انتصاب او در حالی صورت گرفته که شبه‌نظامیان طالبان به طرز قابل
توجهی حملات خود را افزایش داده‌اند.
انتصاب پسر ملا عمر، بنیانگذار پیشین طالبان به این سمت، سردار
ابراهیم، رهبر نظامی سابق طالبان را در آستانه آغاز مذاکرات این
گروه با دولت افغانستان مهار می‌کند. ملا یعقوب پست قبلی خود به
عنوان معاون رهبر این گروه را حفظ خواهد کرد اما اکنون نظارت بر
عملیات نظامی را نیز بر عهده خواهد داشت.
دو مقام ارشد طالبان به روزنامه دیلی تلگراف گفتند، این تصمیم به دلیل
پافشاری گروه‌های مختلف زیرشاخه طالبان و ارتش پاکستان گرفته
شده است که هنوز بر این گروه شبه‌نظامی نفوذ دارد. به گفته منابع آگاه،
ابراهیم فردی بسیار متخاصم در برابر پاکستان قلمداد می‌شد.
ذبیح‌الله مجاهد، سخنگوی طالبان این انتصاب را تایید کرده اما دلیلی
درباره آن ذکر نکرده است.
پسران گلف باز قم، دست به گوی می شوند
رضا دلاوری در گفت‌وگو با ایسنا عنوان کرد: روز جمعه 26 دی ماه، از