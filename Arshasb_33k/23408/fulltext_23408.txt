23408
این کالا درنظر گرفته شد.
مرغ تاریخ گذشته را خرد شده به مردم می‌فروشند
محمود خدری روز چهارشنبه 19 شهریور در جمع خبرنگاران اظهار
کرد: برای اینکه مردم از سلامت گوشت طیوری که از مراکز عرضه
خریداری می‌کنند مطمئن شوند حتما باید مرغ را به صورت کامل
خریداری و سپس خرد کنند.
به گزارش ایسنا، وی ادامه داد: برخی واحدهای عرضه، لاشه‌های
تاریخ مصرف گذشته را قطعه و بسته بندی می‌کنند به همین دلیل به مردم
توصیه می‌کنیم به هیچ وجه قطعات تکه و بسته بندی شده مرغ نخرند.
وی توضیح داد: نگهداری گوشت‌ قطعه بندی شده در قصابی‌ها هم
تخلف است و در صورت مشاهده با متخلف برخورد می‌شود.
این مسئول اضافه کرد: مردم برای اطمینان از سلامت گوشت هم باید
پس از مراجعه به قصابی به اندازه مصرف و نیاز خود از لاشه‌های دارای
مهر دامپزشکی که در یخچال آویزان است، خریداری کنند.
خدری گفت: البته برخی فروشگاه‌های بزرگ دارای مسئول فنی و
بخش بسته بندی وابسته به مرکز عرضه هستند و تهیه گوشت‌های قطعه
شده بسته بندی در فروشگاه‌های مجاز با کد دامپزشکی مانعی ندارد.