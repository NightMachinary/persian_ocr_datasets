11462
توضیح نماینده روسیه درباره دلایل شکست سیاست‌های آمریکا در قبال
ایران
به گزارش ایسنا، میخائیل اولیانوف، نماینده روسیه در سازمان‌های
بین‌المللی در وین روز چهارشنبه در توییتی در پاسخ به کاربری که به
استفاده این مقام روس از سیاست شکست خورده در توییت قبلی خود
انتقاد کرده بود، نوشت: خودتان با سال 2016 مقایسه و سپس قضاوت
کنید. در سال 2020 ما شاهد افزایش تنش در خلیج فارس، کاهش
تعهدات ذیل برجام، ضربه دیدن چندجانبه‌گرایی و عدم اشاعه
هسته‌ای، انزوای آمریکا بر سر برجام در شورای امنیت سازمان ملل و
آژانس بین‌المللی انرژی اتمی و رنجش مردم ایران هستیم. آیا این یک
سیاست موفق است؟ میخائیل اولیانوف پیشتر در واکنش به اظهارات
مایک پمپئو وزیر امور خارجه آمریکا درباره ذخایر غنی شده
اورانیوم در برنامه هسته‌ای ایران در پیامی توییتری نوشته بود: فاصله
گرفتن ایران از تعهدات برجام نتیجه مستقیم فشار آمریکا است. تحریم
های غیرقانونی را پایان دهید و ایران بلافاصله به پایبندی کامل باز
خواهد گشت. اولیانوف در ادامه نوشت: آمریکا به جای این، قرار
است سیاست شکست خورده اش را که به امنیت و عدم اشاعه تسلیحاتی
آسیب می زند ادامه دهد.
توضیح وزارت خارجه روسیه درباره توالی سفر فیصل مقداد به تهران و