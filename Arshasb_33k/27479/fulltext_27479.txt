27479
به گزارش ایسنا به نقل از روابط عمومی وزارت دفاع، امیر سرتیپ
حاتمی وزیر دفاع و پشتیبانی نیروهای مسلح در مراسم رونمایی و
افتتاح خط تولید انبوه ماسک‌های فیلتردار پیشرفته یونی با تبریک نیمه
شعبان به مردم عزیز ایران و قدردانی از تلاش مدافعان سلامت در مبارزه
با ویروس کرونا اظهار داشت: متخصصان جوان وزارت دفاع برای
رفع دغدغه مقابله با ویروس کرونا پس از یک دوره تحقیقات پژوهشی و
با بهره‌گیری از علوم و دانش متخصصان داخلی موفق شدند برای اولین
بار به تکنولوژی ساخت ماسک‌های پیشرفته با فیلترهای یونی و
کریستالی دست یابند.
وزیر دفاع و پشتیبانی نیروهای مسلح تصریح کرد: این نوع ماسک با
تمامی مدل‌های قبلی به لحاظ فیلتر متفاوت بوده و از ویژگی‌های
خاصی برخوردار است و ضمن جلوگیری قابل توجه از ورود ویروس
به محیط تنفسی، با تعبیه تکنولوژی یونی و کریستالی در ساختار فیلتر
این ماسک‌ها، موجب خواهد شد تا استفاده‌کنندگان بسیار راحت‌تر
بتوانند در مدت زمان طولانی‌تر تنفس کرده و افراد بیماری که دارای
مشکلات تنفسی و ریوی هستند به دلیل مواد آغشته یونی به کار رفته در
این نوع ماسک‌های فیلتردار، با کم کردن التهابات ، از تنفس بسیار
راحت‌تر و آسوده‌تری برخوردار شوند به گونه‌ای که با نصب این
ماسک‌ها برای انجام فعالیت‌های اجتماعی با مشکل مواجه نخواهند