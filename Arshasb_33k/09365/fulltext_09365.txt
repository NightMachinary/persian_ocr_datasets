9365
صنعتی خوزستان، بیان کرد: این مساله از سوی مسئولان ارشد استان
پیگیری و تاکنون مقاومت شده است زیرا قرار بود حتی سوخت گاز
واحدهای بزرگی مانند شرکت فولاد خوزستان را هم کاهش دهند که
با مقاومت‌هایی که انجام شده، تاکنون این اتفاق نیفتاده است.
وی تصریح کرد: اکنون در کارخانه‌های سیمان‌ نیز سوخت مازوت به
صورت محدود در حال استفاده است اما با توجه به فاصله این کارخانه‌ها
با مراکز شهری، اثرگذاری آن‌ها کمتر از دیگر واحدها است؛ البته
کارخانه‌های سیمان‌ فاصله کمی با روستاها دارند.
مدیرکل حفاظت محیط زیست خوزستان گفت: موضوع استفاده از
مازوت توسط سازمان حفاظت محیط زیست منتفی شده و تذکرات
لازم داده شده است. دادستان کشور هم هیچ وقت تأیید نکرد که
نیروگاه‌ها از مازوت استفاده کنند بنابراین به استناد قانون هوای پاک
این موارد را پیگیری می‌کنیم.
وی با اشاره به آلایندگی خودروها نیز افزود: در حوزه حمل و نقل،
اهواز مانند بسیاری از کلانشهرهای کشور با مشکلات عدیده‌ای
مواجه است. سیستم اتوبوسرانی اهواز به هیچ وجه متناسب با نیازهای
جمعیت نیست و دچار فرسودگی خاصی است. برابر قانون هوای پاک،
وزارت کشور باید اعتبارات لازم را به منظور جایگزینی و بهسازی
سیستم حمل و نقل شهری در نظر بگیرد که این کار انجام نشده است.