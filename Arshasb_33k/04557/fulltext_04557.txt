4557
الجزایر آمادگی خود را برای میزبانی از گفتگوی طرف‌های لیبیایی
اعلام کرد
به گزارش ایسنا، به نقل از شبکه خبری اسکای نیوز عربی، محند اوسعید
بلعید، سخنگوی نهاد ریاست جمهوری الجزایر امروز در کنفرانسی
مطبوعاتی اظهار کرد: الجزایر روابط خوبی با همه طرف‌های درگیر
در لیبی دارد و این موقعیت شرایط را برای میانجی‌گری الجزایر جهت
رسیدن به راه‌حل سیاسی واقعی مبتنی بر احترام به مشروعیت مردمی،
تمامیت ارضی و حاکمیت ملی فراهم می‌کند.
بلعید گفت: این ایده هنوز مطرح است و تلاش‌ها در خاک لیبی ادامه دارد و
برای اجرای طرح پیشنهادی الجزایر تلاش خواهد شد زیرا همه
می‌دانند از راه‌حل الجزایر که حامی خروج لیبی از بحران با یک راه‌حل
سیاسی مسالمت‌آمیز است، راه گریزی وجود ندارد.
سخنگوی نهاد ریاست جمهوری الجزایر در پاسخ به سوالی درباره
موضعگیری کشورش در مورد طرح پیشنهادی مصر برای بحران
لیبی، تنها به تاکید بر این مساله بسنده کرد که الجزایر نیز موضعگیری
یکسانی درباره همه طرف‌های لیبیایی دارد و از هیچ تلاشی در راستای
منافع و ثبات لیبی فروگذار نمی‌کند.
عبدالفتاح سیسی، رئیس جمهور مصر روز شنبه طرح سیاسی را برای
بحران لیبی ارائه کرد که شامل اجرای آتش‌بس از صبح روز دوشنبه،