7038
وی ادامه داد: بعد از برداشته شدن محدودیت‌های قبلی و با وجود
هشدارهای مبنی بر رعایت دستورالعمل های بهداشتی، متاسفانه
رعایت لازم انجام نشد و امروز آثار آن را در تلفات بالای بیماری
مشاهده می کنیم. اکنون بر استفاده از ماسک توصیه زیادی می شود.
استفاده از ماسک هم عقلانی و هم شرعی است؛ زیرا به سلامت فرد و جامعه
کمک می کند. بهترین الگو در این زمینه هم رهبری است که جلسات
حضوری خود را ماه‌هاست که تعطیل کرده و جلسات را به صورت
ویدئوکنفرانس برگزار می کنند و بر استفاده از ماسک در اجتماعات
تاکید دارند.
این فعال سیاسی خاطرنشان کرد: تا زمانی که داروی کرونا کشف
نشود، این بیماری همراه مردم است. از طرفی نمی‌توان کسب و کارها
را هم طولانی مدت تعطیل کرد؛ زیرا به تامین معیشت مردم صدمه می
خورد بنابراین بهترین راه، رعایت دستورالعمل های بهداشتی است.
زیرا اگر میزان بالای تلفات ادامه یابد، احتمال قرنطینه مجدد و تعطیلی
کسب و کارها وجود دارد.
شفیعی‌ها تاکید کرد: بنابراین اگر می خواهیم کسب و کارها تعطیل
نشود، باید از ماسک استفاده کنیم. شاید ماسک زدن مقداری سخت باشد
اما ماسک تهدید بیماری کرونا را کاهش می دهد؛ بنابراین باید سختی
مختصر را تحمل کنیم تا به بیماری مهلکی دچار نشویم.