2792
وی افزود: در قسمت هایی از هسته مرکزی شهر بجنورد برای تردد
نابینایان در پیاده روها موزاییک کاری با رنگ زرد انجام شده اما بر
روی این قسمت ها مردم عادی نیز عبور می کنند و مردم باید مردم به این
نکته توجه داشته باشند که این قسمت مخصوص نابیناها است.
دیندار خاطرنشان کرد: در بسیاری از مواقع دیده شده که در محل
تردد نابینایان برای ساخت و ساز داربست زده شده و کارگرها در حال
کار کردن هستند غافل از اینکه شاید شخص نابینایی بخواهد از این
مسیر تردد کند بنابراین تمامی این مسائل موجب شده تا شخص نابینا
ترس برای بیرون آمدن از خانه را داشته باشد که مبادا با چیزی برخورد
کند.
وی تصریح کرد: علاوه بر آن در بیشتر قسمت های شهر مناسب سازی
های لازم برای تردد و استفاده افراد نابینا انجام نشده است.
دیندار ادامه داد: از سوی دیگر هنوز بسیاری از مردم نسبت به این
موضوع آگاهی ندارند که اگر می خواهند به شخص نابینایی کمک
کنند، چطور رفتار کنند و در واقع در ابتدا باید از شخص نابینا پرسیده
شود که نیاز به کمک دارد و یا خیر و یا اینکه چگونه به وی کمک شود.
آموزش برای دانش آموزان نابینا گران تمام می شود
علی متقیان رئیس اداره آموزش و پرورش استثنایی خراسان شمالی نیز
در گفت و گو با ایسنا، با اشاره به اینکه 87 دانش نابینا در مدارس استثنایی