13466
خداحافظی با دفترچه‌های کاغذی بیمه تا پایان آذر
ابوالحسن قورچیان در گفت و گو با ایسنا اظهار کرد: با برنامه
ریزی‌های صورت گرفته در تلاشیم تا پایان آذرماه دفترچه‌های
کاغذی بیمه را به طور کامل حذف کنیم.
وی ادامه داد:بدون شک با حذف دفترچه بیمه فرآیند ارائه خدمات
درمانی به بیماران بسیار ساده‌تر و دقیق‌تر می‌شود.
وی با اشاره به دیگر مزایای حذف این دفترچه‌ها افزود:کاهش تردد
شهری، صرفه جویی در وقت و هزینه مردم از دیگر مزایای اجرای این
طرح است.
این مسئول با بیان اینکه گاه پیش می‌آمد بیمه‌شده‌ها برای تمدید
دفترچه‌هایشان به ‌روزهای تعطیل می‌خوردند، گفت: با حذف
دفترچه بیمه، این مشکل هم حل خواهد شد.
قورچیان اضافه کرد:علاوه بر این، حذف دفترچه‌های کاغذی بیمه
‌باعث ذخیره سوابق پزشکی بیمار می‌شود که همین مسئله می‌تواند بر
فرآیند تشخیص و درمان دقیق‌تر تاثیر جدی بگذارد.
سرپرست اداره کل تامین اجتماعی البرز گفت: حذف دفترچه‌ها
موجب کاهش هزینه‌ها در بخش چاپ و توزیع دفترچه بیمه‌ها نیز
می‌شودکه اقدامی در راستای تحقق اقتصاد مقاومتی محسوب
می‌شود.