28346
به گزارش ایسنا، توضیحاتی درباره اظهارات رئیس بنیاد مستضعفان
در خصوص اراضی این پادگان در صدر اخبار پرمخاطب قرار گرفت.
روابط عمومی پادگان کوهک پیرامون با اشاره به اظهارات رئیس
بنیاد مستضعفان در برنامه زنده «نگاه یک» تاکید کرد: منظور مهندس
فتاح رئیس بنیاد مستضعفان از عبارت «یک جای خوب ما در کوهک در
نیروی دریایی ارتش» پادگان کوهک و ستاد نیروی دریایی ارتش
بوده است که این مکان، از پیش از انقلاب اسلامی در اختیار این نیرو بوده
و بعد از انقلاب نیز به عنوان ستاد فرماندهی از آن بهره‌برداری می کند.
افرادی که در گذشته رد صلاحیت شده‌اند برای 1400 ثبت نام نکنند
دومین خبر پربازدید امروز توصیه سخنگوی شورای نگهبان به
داوطلبان نامزدی در انتخابات 1400 بود.
عباسعلی کدخدایی در خصوص اعلام برخی از اسامی برای ریاست
جمهوری 1400، گفت: شورای نگهبان هنوز درگیر انتخابات نشده
است و در این زمینه ورود نکرده و اقدامی نیز نکرده است. از جهات
قانونی افراد می‌توانند در هر زمان ثبت نام کنند اما می‌توان توصیه
کرد افرادی که در گذشته رد صلاحیت شده‌اند، دیگر ثبت نام نکنند.
جزئیات طرح مجلس برای تغییر در شیوه سهمیه‌بندی بنزین
تهیه طرحی در مجلس به منظور تغییر در شیوه سهمیه بندی بنزین هم از
خبرهای مورد توجه مخاطبان بود.