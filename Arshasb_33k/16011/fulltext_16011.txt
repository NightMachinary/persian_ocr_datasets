16011
به گزارش ایسنا، مایک پمپئو وزیر امور خارجه آمریکا در گفت‌وگو با
رسانه صهیونیستی اسرائیل هیوم که متن آن صبح امروز (سه شنبه)
منتشر شد، خاطرنشان کرد که در جریان سفرش به اراضی اشغالی تنها
درباره الحاق کرانه باختری به اسرائیل صحبت نخواهد کرد، بلکه
مسائل دیگری همچون شیوع ویروس کرونا و تنش ها با ایران نیز مورد
بحث و رایزنی قرار می گیرد.
وی در ادامه با تکیه بر ادعاهای نخ نما و بی‌اساس خود علیه کشورمان
افزود: مسائلی وجود دارد که مایلم در این سفر درباره آنها صحبت کنم؛
تهدیدات ایران، چگونگی همکاری با یکدیگر برای مقابله با آنها و
جلوگیری از دستیابی آنها به سلاح هسته ای. من همچنین مقامات
اسرائیل را در جریان پیشرفت‌های طرح صلح رئیس جمهور ترامپ
قرار خواهم داد.
پمپئو قرار است روز چهارشنبه در شرایطی که اغلب کشورها مخالف
طرح رژیم صهیونیستی برای الحاق کرانه باختری به سرزمین‌های
اشغالی هستند، به این منطقه سفر کند.