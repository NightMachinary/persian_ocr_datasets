24729
نظیر را به همراه دارد و به درمان برخی از بیماری‌ها کمک شایانی می‌کند.
موسیقی تربت جام یکی از نوازندگان چیره دستش را از دست داد
به گزارش ایسنا، دلدار رسول‌زاده (نوازنده و خواننده نامی تربت
جام)،درگذشت. این هنرمند موسیقی مقامی خراسان علاوه‌ بر
نوازندگی دوتار به خوانندگی هم اشتغال داشت.
دلدار رسول زاده، متولد روستای پیروحش در 90 کیلومتری شمال
شرق شهرستان تربت جام و 30 کیلومتری شمال شهر مرزی صالح آباد
بود. شغل اصلی او کشاورزی بود و به همین دلیل کمتر در مجامع شهری به
ارائه هنر می‌پرداخت اما در صورت حضور در جمعی همگان مسحور
هنر وی می‌شدند. این هنرمند پیشکسوت موسیقی مدتی از زندگی
خود را ساکن مشهد بود و در این دوران ازفعالانمسجد جامعالنبیشهرک
شهید باهنر محسوب می‌شد. در پیام محمد اله‌یاری برای استاد دلدار
رسول زاده آمده است: «موسیقی مقامی تربت جام، یکی از
پیشکسوتان چیره دست خود را در عرصه‌ نواهای محلی و نوازندگی
کهن ساز دوتار از دست داد. استاد دلدار رسول زاده، هنرمندی است که
علاوه بر مهارت زیاد در شناخت و اجرای مقامات اصیل و هویت بخش
خراسان، هنر خود را برای گسترش مفاهیم آیینی فرهنگ مردم آن منطقه
وقف کرده بود. استاد رسول زاده از مفاخر موسیقی نواحی ایران است
که چند دهه با اخلاص برای هنر و موسیقی بومی این منطقه خدمت کرد.