13835
حال متوسط قیمت پایتخت 27 میلیون اعلام شده است. چطور در اهواز
که بالاترین قیمت 40 میلیون تومان است متوسط قیمتها 23 میلیون
تومان اعلام می شود؟ مگر چند ساختمان لاکچری در اهواز وجود
دارد که در قیمتها لحاظ کنیم؟ مضافا اینکه مسئولان وزارت راه و
شهرسازی معتقدند قیمتهای نجومی مناطق 1 و 3 تهران نباید ملاکی
برای متوسط نرخ شهر باشد. اگر متوسط قیمت مسکن در اهواز 23
میلیون تومان در هر متر مربع باشد باید بپیذریم که میانگین قیمت در
تهران بسیار بیش از 27 میلیون تومان است.
وی با انتقاد از اینکه وزارت راه و شهرسازی آمار بازار مسکن شهر تهران
از تیرماه به بعد را اعلام نکرده است گفت: حدود پنج ماه هیچ آماری در
حوزه مسکن ارایه نشده، در حالی که بخش خصوصی و مردم با توجه به
آمار و دیتاها برای زندگی و فعالیت اقتصادی خود برنامه ریزی می
کنند. به یکباره می بینیم بعد از پنج ماه آمارهای سوال برانگیز را مطرح
می کنند که نمی تواند کمکی به برنامه ریزی باشد.
دبیر کانون سراسری انبوه سازان همچنین در واکنش به این صحبت که
علت قیمتهای بالا در اهواز سرمایه گذاری خارجی عنوان شده است
اظهار کرد: شاید منظور معاون محترم وزیر راه و شهرسازی
شهروندان کشورهای حاشیه خلیج فارس و عراق است که باید عرض
کنم این حرف، مستند به قانون نیست؛ زیرا قانون اساسی اجازه نمی دهد