16703
مدیرعامل شرکت شهرک‌های صنعتی خراسان جنوبی اظهار داشت: از
اسفندماه 98 با توجه به شرایط کشور و شیوع بیماری کرونا و کمبود
مواد ضدعفونی کننده، برخی واحدهای تولیدی استان نسبت به تغییر
خط تولید اقلام بهداشتی اقدام کردند.
وی ادامه داد: در وهله نخست کارخانه تیزپاک شهرستان قاینات با
راه‌اندازی خط تولید محلول ضدعفونی دست و توزیع آن در استان،
بخشی از کمبود این محصول بهداشتی را برطرف کرد.
پارسا بیان کرد: کمبود الکل از جمله مشکلات تولید محصولات
بهداشتی این واحد بود که با پیگیری و رایزنی استاندار این مشکل نیز
برطرف و نیاز استان تامین شد.
وی تاکید کرد: هیچ محدودیتی برای افزایش خط تولید و یا راه
اندازی خط تولید مواد ضدعفونی‌کننده، دستکش، ماسک و اقلام
بهداشتی مقابله با ویروس کرونا در استان نداریم و از متقاضیان استقبال
می‌کنیم.
مدیرعامل شرکت شهرک‌های صنعتی خراسان جنوبی، شعار امروز
صنایع کوچک را سلامت و مقابله با کرونا اعلام کرد و یادآور شد: امید
است با همراهی و تحمل مردم به‌زودی شاهد از بین رفتن بیماری
منحوس کرونا باشیم.
روزانه شدن پایش تالاب‌های کرمانشاه برای مقابله با آنفلوآنزای