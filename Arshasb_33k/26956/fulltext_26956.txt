26956
دادستان عمومی و انقلاب مرکز استان کرمان با تاکید برآنکه نباید
رسالت را تنزیل داده و پایین بیاوریم، اظهار کرد: زمانی که یک حادثه
رخ می‌دهد باید به مباحث پیشگیرانه، راه‌حل‌ها و آسیب‌شناسی آن
رخداد پرداخت تا از تکرار آن حادثه جلوگیری شود.
سالاری راهکار حل معضلات و جرائم را در تشحیص و درمان آن
دانست و بیان کرد: برای درمان باید نسخه‌های علمی داشته باشیم. نباید
احساسی با مسایل برخورد کرد و باید برمبنای جمع آوری داده‌ها،
نظرات کارشناسان و ... جلو رفت که نتیجه آن حل مشکل استان باشد و به
تبع آن حل یک مشکل کشوری را خواهیم داشت.
این مقام ارشد قضایی بر لزوم آسیب‌شناسی معضلات تاکید کرد و
افزود: تلفات جاده‌ای به عنوان یک موضوع جدی در کشور باید
آسیب شناسی شود. باید در تحلیل آمار تلفات رانندگی مشخص شود
سهم صنعت خودرو، جاده‌ها و رفتارهای اجتماعی مردم در حین
رانندگی، اخلاق رانندگی و ... به چه میزان بوده و در حوادث ترافیکی
چه عواملی بیشتر مقصر هستند تا بتوان در رفع آن نقص عمل کرد.
وی با بیان اینکه رقم 17 یا 18 هزار و بعضا 24 هزار مورد تلفات جاده‌ای در
کشور رقم بزرگی است که می تواند به نصف کاهش پیدا کند اگر
دیدگاه دقیق و علمی در پشت آن باشد خاطر نشان کرد: اگر بتوانیم میزان
تلفات جاده‌ای را به نصف هم برسانیم کار بزرگی کرده‌ایم. حتما نیاز