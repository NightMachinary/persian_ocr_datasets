12163
جذب 100 درصدی اعتبارات سیل در لرستان
عارف امرایی امروز 20 شهریورماه در جمع خبرنگاران، اظهار کرد:
در پی وقوع سیل فروردین 98 از محل اعتبارات ماده 10 بازسازی
رقمی بالغ بر 246 میلیارد و 737 میلیون و 600 هزار تومان در قالب
اعتبارات ملی و استانی به لرستان ابلاغ شد که به‌صورت 100 درصد
جذب شده است.
وی تصریح کرد: از مجموع این اعتبار 108 میلیارد و 400 میلیون
تومان در بخش استانی و 138 میلیارد و 337 میلیون و 600 هزار تومان
از محل اعتبارات ملی تخصیص یافته است.
معاون راهداری اداره‌کل راهداری و حمل‌ونقل جاده‌ای لرستان با
بیان اینکه در قالب این اعتبار 146 قرارداد پروژه عمرانی و ایمن‌سازی
منعقد و عملیاتی شده است، افزود: در حوزه نگهداری راه 33 پروژه،
ابنیه فنی 89 پروژه، ایمنی 21 پروژه و در حوزه ماشین‌آلات نیز 3 پروژه
بازسازی در قالب این اعتبار تعریف و به پیمان رفت که تاکنون
درمجموع 650 کیلومتر بهسازی و روکش آسفالت، بهسازی و
احداث پل‌های بزرگ و کوچک به تعداد 92 دستگاه و 500 کیلومتر
ایمن‌سازی انجام شده است.
امرایی خاطرنشان کرد: در حال حاضر نیز 49 پروژه در حوزه‌های
راهداری، ابنیه فنی و ایمنی در استان فعال است.