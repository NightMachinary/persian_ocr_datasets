15109
است وگرنه در بخش خصوصی و در مشاغل آسیب دیده اقدام به تعدیل
نیرو کرده‌اند. گروه‌هایی البته اندوخته دارند و سود سرمایه گذاری و
مستغلات را هزینه می کنند و دغدغه ندارند ولی اکثریت جامعه این
گونه نیست. بخش قابل توجهی صبح باید از خانه بیرون بزنند و لقمه نانی
به کف آرند تا شامگاهان به خانه برند. اینان نه از حیث درآمدی و نه
گنجایش فیزیکی خانه‌هاشان و نه نوع گذران وقت روزانه
نمی‌توانند زمان زیادی در خانه بمانند. اقتصاد را نمی‌توان تعطیل
کرد اما اجتماعات را می‌توان و شوربختانه موج دوم کرونا به خاطر از
سرگیری مراسم عروسی و عزا درگرفته است. حال آن که وقتی روزانه
قریب 200 ایرانی می‌میرند (همین شنبه 188 نفر)، چگونه می‌توان
مراسم عروسی گرفت و پای‌کوبی کرد و اگر تنها یک نفر مبتلا باشد و به ده‌ها
نفر دیگر سرایت دهد و تنها یک نفر بر اثر ابتلا جان خود را از دست بدهد آیا
برگزار کنندگان احساس مسؤولیت نخواهند کرد؟ ضمن این که
نمی‌دانم خانم‌های آرایش کرده چگونه می‌خواهند ماسک به
صورت بزنند؟! آن سو نیز چگونه می‌توان به یاد یک درگذشته مراسم
یادبود برگزار کرد در حالی که خطر مرگ دیگران را تهدید می کند؟
مگر زیر موشک و بمب، عروسی و عزا می گرفتیم که زیر هجوم این
ویروس اصرار داریم برگزار کنیم؟ کسب و کارها را نمی‌توان تعطیل
کرد چون تبعات مالی و اقتصادی دارد. تعطیلی اجتماعات اما چه تبعاتی