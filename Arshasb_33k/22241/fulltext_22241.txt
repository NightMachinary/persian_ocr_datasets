22241
مدیرعامل انجمن نابینایان خوزستان می‌گوید: سازمان‌ها این همه
ریخت و پاش می‌کنند، مگر تقبل یک پذیرایی برای یک سازمان چقدر
می‌شود؟ استانداری، شهرداری و سازمان‌ها هیچ حمایتی از ما
نمی‌کنند. چرا انجمنی که از سال 81 تاکنون فعالیت خود را آغاز کرده
و امور نابینایان را پیگیری می‌کند، باید بی‌جا و مکان باشد؟
راهی که به چاه ختم می‌شود
ساکی با اشاره به وضعیت نامناسب معابر شهری بیان می‌کند: در سطح
شهر اهواز یک سری بریل ویژه نابینایان قرار داده شده که به چاه
فاضلاب یا درخت منتهی می‌شوند و برای ما مشکلات بیشتری ایجاد
کرده است. مناسب‌سازی شهر بسیار بد است. بارها در جلساتی که با
حضور نمایندگان شهرداری و مسکن و شهرسازی برگزار شده، در
مورد این مشکلات صحبت کرده‌ایم اما همه بحث آن‌ها در مورد
معلولان حرکتی است؛ پس سهم نابینایان کجاست؟
وی ادامه می‌دهد: در تهران بریل ویژه نابینایان در مترو مناسب‌سازی
شده اما در اهواز چنین چیزی وجود ندارد و حتی جایی که حفاری
می‌کنند را زود اصلاح نمی‌کنند و برای ما مشکلات زیادی ایجاد
می‌شود. همچنین در تهران، اتوبوس و مترو هزینه‌ای از یک معلول
نمی‌گیرند اما در اهواز چنین چیزی وجود ندارد.
از گلایه کردن و شنیده نشدن خسته شده‌ایم