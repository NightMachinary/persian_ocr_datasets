7147
برخورد قانونی با صنوفی که دستورالعمل‌های بهداشتی را رعایت
نکنند
محمد مهدی بانشی با اشاره به مصوبات جدید شورای پیشگیری از
شیوع کرونا افزود: با صنوفی که دستور العمل‌های بهداشتی را
رعایت نکردند برخورد می‌شود.
وی از ضرورت استفاده از ماسک در ادارات خبر داد و اظهار کرد: ورود
مردم به ادارات استان بدون ماسک و بدون در نظر گرفتن دستور
العمل‌های بهداشتی ممنوع است.
سرپرست معاونت بهداشتی دانشگاه علوم پزشکی یاسوج خاطرنشان
کرد: تمامی مدیران و کارکنان نهادها و دستگاه‌های اجرایی موظف
هستند در محل کار از ماسک استفاده کنند و اگر مراجعه کنندگان بدون
ماسک به اداره‌ای مراجعه کنند خدمت ارائه ندهند.
بانشی با بیان اینکه مبتلایان به کرونا در کشور و استان افزایش یافته
است، تصریح کرد: در صورت رعایت نکردن موازین بهداشتی
توسط شهروندان، خطر جدی است و کرونا مردم استان را تهدید
می‌کند.
این عضو هیئت علمی دانشگاه علوم پزشکی یاسوج ادامه داد: پیش از این
آمار مبتلایان به کرونا در استان روزانه 5 تا 6 نفر بود، اما این رقم با افزایش
2.5 تا 3 برابری به 16 نفر افزایش یافته است.