10641
ارسلان زارع در جلسه شورای آموزش و پرورش استان با اشاره به تجربه
موفق برگزاری کنکور کارشناسی ارشد و آزمون دکتری دانشگاه‌ها
با رعایت پروتکل‌های بهداشتی در هفته‌های اخیر، اظهار کرد: این
موفقیت، با مشارکت همگان در توجه به پروتکل‌های مراقبتی محقق
شد.
وی به جایگاه تعلیم و تربیت در تعالی انسان اشاره کرد و افزود: برای
ارتقای منابع انسانی در نظام تعلیم و تربیت کشورمان، نیازمند بروز
خلاقیت‌ها متناسب با برنامه ریزی هستیم و به یقین تلاش مضاعف معلمان
و فرهنگیان در این خصوص، نتایج درخشانی به دنبال دارد.
استاندار گیلان با اشاره به اینکه با وجود شیوع کرونا وارد زیست‌بوم
جدیدی شده‌ایم و سبک جدیدی از زندگی را تجربه می‌کنیم، گفت:
برای استفاده بهتر از این فرصت باید هم خلاقیت معلمان را در فضای
مجازی پرورش دهیم و هم زمینه ساز بروز و ظهور خلاقیت
دانش‌آموزان باشیم.
زارع ساختن جامعه‌ای پویا و تلاش برای آینده‌ای بهتر را دغدغه‌ای
همگانی عنوان و نقش نظام یادگیری را در این راستا بسیار مهم ارزیابی و
خاطرنشان کرد: هرچه در جامعه روند یادگیری، کارآمدتر،
توانمندتر و عمیق‌تر باشد؛ به همان نسبت آینده آن جامعه بهتر و
روشن‌تر است چراکه یادگیری، پایدارترین وجه و کلیدی‌ترین