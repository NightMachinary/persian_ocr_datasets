24273
مقام جنبش فتح: هر فلسطینی‌ که قصد حمله به اسرائیلی‌ها را داشته باشد،
بازداشت می‌کنیم
به گزارش ایسنا، حسین الشیخ، عضو کمیته مرکزی جنبش فتح و وزیر
امور مدنی در دولت تشکیلات خودگردان فلسطین در مصاحبه با
روزنامه نیویورک تایمز در پاسخ به این سوال که واکنش دستگاه
امنیتی فلسطین در مورد کسی که برای حمله به شهروندان اسرائیلی
برنامه‌ریزی ‌کند، چه خواهد بود، اظهار کرد: تا زمانی که در کرانه
باختری باشد، او را بازداشت خواهیم کرد و در صورتی که تشکیلات
خودگردان از وجود چنین فرد مهاجمی در اراضی اسرائیلی باخبر
شود، دستگاه امنیتی فلسطین از طریق یک واسطه به همتای اسرائیلی خود
درباره لزوم در پیش گرفتن تدابیر لازم اطلاع‌رسانی خواهد کرد،
بنابراین راهی را برای ناکام گذاشتن این حمله پیدا خواهیم کرد.
در مقابل برخی مسؤولان اسرائیلی اینکه هشدارها درباره وجود فردی
مهاجم در مناطق اسرائیلی از طریق یک میانجی قابل اجرا باشند را
تکذیب کردند.
مایکل میلشتین، یکی از مسؤولان سابق اطلاعات نظامی رژیم
صهیونیستی اظهار کرد: مطمئن نیستم سازمان ملل یا صلیب سرخ و یا هر
سازمان دیگری کانال‌های مستقیمی با افراد مورد نظر در وزارت
ارتش داشته باشند، بنابراین تا چنین اطلاعاتی از راه‌های پیچیده