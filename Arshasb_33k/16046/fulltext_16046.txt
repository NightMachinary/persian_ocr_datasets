16046
به گزارش ایسنا، گزارش سال 2020 شاخص جهانی نوآوری که
توسط سازمان بین‌المللی مالکیت فکری منتشر شد، به ارزیابی 131
کشور می‌پردازد و بر اساس این گزارش ایران در بین 10 کشور منطقه
آسیای میانه و جنوبی رتبه دوم را کسب کرده است.
در این منطقه، هند (رتبه 48)، ایران (رتبه 67) و قزاقستان (رتبه 77) به
ترتیب رتبه‌های اول تا سوم را کسب کرده‌اند. ایران هم‌چنین در میان
37 کشور با درآمد متوسط به بالا در رده 19 قرار دارد.
طبق این گزارش ایران در شاخص‌ جهانی نوآوری فاصله معناداری با
کشورهای منطقه دارد. برای نمونه در شاخص «تعداد
درخواست‌های ثبت علائم تجاری» ایران رتبه اول جهان و ترکیه،
رژیم صهیونیستی، عربستان و قطر به ترتیب رتبه 17، 105، 111 و 125
را کسب کرده‌اند. در شاخص‌های سرمایه انسانی از جمله «سهم فارغ
التحصیلان علوم پایه و مهندسی از کل فارغ التحصیلان آموزش عالی»
ایران دارای رتبه 3 و «نرخ ثبت نام آموزش عالی» در رتبه سی‌ویکم
قرار دارد.
این شاخص‌ها آمادگی کشور را برای توسعه فناوری و نوآوری بیان
می‌کند.
در شاخص ثبت نام در آموزش عالی کشورهای منطقه نظیر عربستان،
رژیم صهیونیستی و کویت به ترتیب رتبه‌های 32، 42 و 54 را کسب