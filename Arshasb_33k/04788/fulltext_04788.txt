4788
زارعی تبلیغات و اطلاع رسانی در هفته کتاب را شامل تبلیغات محیطی
در فضاهای عمومی شهری،تبلیغات مجازی و ایجاد موج کتاب و
کتابخوانی در فضای مجازی به صورت شهرستانی و کتابخانه‌ای،
برگزاری نشست خبری مجازی به منظور ارائه گزارش وضعیت
کتابخانه و برنامه‌های هفته کتابخوانی و کتابدار در جمع اصحاب
رسانه، همکاری با صدا و سیما و شرکت در گفت‌و گوی ویژه خبری و
معرفی کتاب در صدا و سیمای مرکز همدان، انعکاس فعالیت‌های
مجازی کتابخانه‌های عمومی در رسانه‌های شهرستانی با تأکید بر
اینکه فعالیت‌های فرهنگی کتابخانه‌های تعطیل نشده است، دانست.
مدیرکل کتابخانه های عمومی استان همدان از برنامه‌های پیش شده
برای شهرستان‌ها سخن به میان آورد و گفت: در شهرستان ملایر افتتاح
پیشخوان کتاب روستای مهدویه، مسابقه کتابخوانی آنلاین
حرمان هور از 20 آبان تا 6 آذر و راه اندازی رادیو نامک(تولید
پادکست از 24 آبان) را خواهیم داشت.
وی با بیان اینکه در شهرستان درگزین برنامه «هفت شب، هفت کتاب»
معرفی کتاب توسط اشخاص حقیقی و حقوقی شاخص شهرستان
برگزار می‌شود، افزود: در شهرستان بهار برنامه «بهار نامه» به منظور
معرفی مفاخر شهرستان بهار از 25 آبان هرشب ساعت 21 در صفحه
اینستاگرام استان برگزار خواهد شد.