23866
مشکلات این روزهای سیب زمینی کاران اردبیل
علی نیکزاد 22 شهریور در جلسه پیگیری مشکلات سیب‌زمینی‌کاران
اردبیلی اظهار کرد: امسال سیب‌زمینی‌کاران اردبیلی با مشکلات
بسیار زیادی مواجه شدند که دلیل عمده آن قیمت بسیار پایین فروش
این محصول است.
نماینده مردم اردبیل، نیر، نمین و سرعین ادامه داد: اهمیت به توسعه
صادرات سیب‌زمینی در اردبیل برای ارائه خدمات مطلوب به
سیب‌زمینی‌کاران اولویت اساسی است به طوری که از تولید 850
هزار تن سیب‌زمینی در اردبیل 600 هزار تن قابلیت صادرات دارد و
مابقی نیاز داخلی را برطرف می‌کند.
وی به راه اندازی صنایع تبدیلی و تکمیلی سیب‌زمینی ‌در استان تاکید
کرد و افزود: ما آمادگی خود را برای حمایت از سرمایه‌گذاران در این
راستا داریم به طوری که امیدواریم سرمایه گذاران با ورود به این
حوزه در توسعه اقتصاد و اشتغال منطقه برنامه‌های لازم را پیاده سازی
کنیم.
نیکزاد با بیان اینکه اهمیت به افزایش خرید تضمینی سیب‌زمینی از
مواردی است که به دنبال تحقق آن هستیم، خاطرنشان کرد:
رایزنی‌های لازم با سایر استان‌ها در حال انجام است تا بتوانیم بخش
عمده‌ای از مطالبات سیب‌زمینی‌کاران استان را برطرف کنیم.