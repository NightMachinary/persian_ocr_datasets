9828
ترکیه کشتی اکتشافی‌اش را دوباره به مدیترانه شرقی فرستاد
به گزارش ایسنا، به نقل از خبرگزاری آسوشیتدپرس، این اقدام
تهدیدی برای روشن شدن آتش تنشی دیگر در مرزهای آبی در
منطقه‌ای بین جزایر یونان، قبرس و ساحل جنوبی ترکیه است که در
تابستان نیز شاهد تنش بود که این مساله باعث آرایش نظامی دو طرف و
عامل نگرانی از تقابل نظامی بین دو کشور شد.
خبرگزاری آناتولی گزارش داد، کشتی اکتشافی اوروچ رئیس
امروز از آنتالیا برای از سرگیری اقدامات اکتشافی منابع
هیدروکربن در مدیترانه شرقی عازم شده است.
ناوتکس، ناظر بین‌المللی امنیت دریایی روز یکشنبه اعلام کرد، این
عملیات اکتشافی تا 22 اکتبر ادامه می‌یابد.
وزارت خارجه یونان امروز نیز این تصمیم را یک تهدید بزرگ و تنش
مستقیم برای صلح و امنیت در منطقه دانست.
آنکارا و آتن اوایل ماه جاری میلادی و با میانجی گری ناتو سیستمی را
برای اجتناب از درگیری‌های نظامی بالقوه و تصادف ایجاد کردند که
شامل یک خط تلفن اضطراری می‌شود.
دو کشور همچنین با از سرگیری مذاکرات موسوم به گفتگوهای
اکتشافی با هدف ایجاد اعتماد و حل مناقشات که آخرین بارش در
2016 بود، موافقت کرده‌اند.