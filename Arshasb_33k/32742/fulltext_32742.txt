32742
2537 نفر به‌صورت مادرزادی نابینا هستند و عوامل ژنتیکی با 103 نفر
کمترین عامل مؤثر در نابینایی در استان قزوین محسوب می‌شود.
مدیرکل بهزیستی استان قزوین اظهار کرد: بیشترین جامعه هدف ما در
این حوزه از معلولیت، با 2214 نفر در قزوین هستند و کمترین جامعه
هدف نیز با 194 نفر مربوط به آوج است؛ همچنین ازنظر شدت معلولیت
2211 نفر دچار مشکلات بینایی خفیف و 426 نفر نابینایی خیلی شدید
دارند و باقی نیز مشکلات متوسط یا شدید دارند.
وی با اشاره به رده‌بندی سنی معلولین نابینا در قزوین، بیان کرد: در حال
حاضر 110 نفر کوچک‌تر از 6 سال، 210 نفر بین 6 تا 12 سال، 261 بین 12 تا
18 سال، 3549 نفر بین 18 تا 65 سال و 723 نفر بالای 65 سال هستند،
امیدواریم با انجام اقدامات پیشگیرانه در سال‌های آتی شاهد این
باشیم که کودکی دارای مشکلات بینایی نباشد.
وارثی عنوان کرد: افراد نابینا توانمندی‌های بسیار زیادی دارند و
اغلب تحصیلات خوبی دارند به‌طوری‌که 307 نفر از این افراد دارای
مدارک بالای دیپلم تا دکتری هستند و در بخش‌های مختلف صنعت،
دانشگاه و خدمات مشغول به فعالیت هستند.
وی خاطرنشان کرد: بیش از 60 درصد از نابینایان استان قزوین متأهل
هستند، 1721 نفر مجرد هستند که اگر زمینه ازدواج آن‌ها فراهم شود در
تهیه جهیزیه و تسهیلات ازدواج به آن‌ها کمک می‌کنیم.