13788
به گزارش ایسنا، به نقل از سایت شبکه خبری روسیا الیوم، بر اساس این
اسناد، الکاظمی خود سرپرستی وزارت خارجه عراق را بر عهده
خواهد گرفت و معاون پیشین این وزارتخانه مسؤولیت و اختیارات
وزیر را بر عهده می‌گیرد.
همچنین عدنان درجال، وزیر جوانان و ورزش مسؤولیت سرپرستی
وزارت فرهنگ، ناصر حسن، وزیر حمل و نقل سرپرستی وزارت
مهاجرت و نبیل کاظم، وزیر آموزش عالی سرپرستی وزارت
دادگستری را بر عهده می‌گیرند.
علاوه بر اینها، علی حیدر عبد الامیر، وزیر دارایی عراق نیز سرپرستی
وزارت نفت و علی حمید مخلف، وزیر آموزش و پرورش سرپرستی
وزارت تجارت را برعهده خواهند گرفت.
از سوی دیگر، عبدالکریم خلف از پست سخنگوی اطلاع‌رسانی
نیروهای مسلح این کشور عزل و یحیی رسول جانشین او شد.