14857
دستگیری قاتل فراری در مخفیگاهش 
سردار خلیل واعظی در بیان جزئیات این خبر گفت: ساعت 7 صبح جمعه
17 مردادماه برابر اعلام مرکز 110 مبنی بر مرگ مشکوک در خیابان
بهشت صادق، سریعا ماموران انتظامی برای بررسی موضوع در محل
مورد نظر حضور یافتند.
وی اظهار کرد: پس از بررسی ماموران انتظامی مشخص شد، جسد متعلق
به فردی حدودا 45 ساله است که آثار ضرب و جرح بر روی بدن وی
مشهود بود.
فرمانده انتظامی استان بوشهر با اشاره به اینکه در بررسی دقیق
کارآگاهان و کارشناسان پلیس آگاهی و مدارک همراه جسد، هویت
مقتول شناسایی شد، افزود: متوفی پس از دستور مقام قضائی برای
بررسی های بیشتر توسط عوامل امدادی به پزشکی قانونی منتقل شد.
سردار واعظی تاکید کرد: کاراگاهان پلیس با فرضیه وقوع قتل به
صورت ویژه اقدامات خود را برای شناسایی قاتل یا قاتلان احتمالی
شروع کردند.
به گزارش پلیس بوشهر، این مقام ارشد انتظامی بیان کرد: پس از مشخص
شدن هویت قاتل، ماموران انتظامی شهرستان بوشهر با همکاری
پلیس آگاهی در یک عملیات غافلگیرانه متهم و همدستش را در
مخفیگاهشان دستگیر کردند.