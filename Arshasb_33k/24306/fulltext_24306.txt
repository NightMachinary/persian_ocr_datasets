24306
علاوه بر وظایف، مرد به لحاظ اخلاقی موظف است با همسر خود با اخلاق
نیکو رفتار کند و اسباب آرامش او را با رفتار مناسب خود فراهم آورد.
پیامبر اکرم فرمودند: کامل ترین ایمان از آن مومنی است که خوش
خلق ترین مومن است و به خانواده اش از همه مهربان تر است.
بردباری در مقابل زن علاوه بر حفظ رابطه همسری از خطر سردی و جدایی
نوعی عمل تربیتی است و ثواب اخروی دارد، مردی که بر بداخلاقی
همسرش شکیبایی میکند خداوند پاداش همچون پاداش ایوب که بر
بلا شکیبا بود خواهد داد.
حفاظت زن از آلوده شدن به گناه و بازداشتن او از اخلاط غیرلازم با
مردان، از تکالیف شوهر است که محیط خانواده را سالم و محیط
اجتماع را امن می سازد، مرد در انجام این وظیفه باید حد اعتدال را
رعایت کند.
امیرالمومنین (ع) فرمودند: از غیرت نابجا پرهیز کن که درستکار را به
نادرستی کشاند و پاکدامن را به بدگمانی خواند.
زن همچون مرد وظیفه دارد به همسر خود وفادار باشد، زنان اگر از
شوهران خود اطاعت کرده و پاکدامنی کنند و بر حفظ اموال و منافع
شوهر خود کوشا باشند از نعمت بهشت برخوردار خواهند بود زیرا
رضایت شوهر در کمال زن بسیار موثر و شرط بهره مندی او از آخرت
نیکو است.