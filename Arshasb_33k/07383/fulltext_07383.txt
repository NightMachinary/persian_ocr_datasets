7383
برنامه امتحانات نهایی دبیرستانی ها اعلام شد + جزییات و مشمولان
امتحانات حضوری 
به گزارش ایسنا، در راستای برنامه‌ریزی، طراحی سؤالات و
برگزاری امتحانات نهایی و غیر نهایی در سال 99 و بر اساس مجوز مرکز
مدیریت بیماری واگیردار در دوران شیوع بیماری کرونا، از سوی
مرکز سنجش و پایش کیفیت آموزشی وزارت آموزش و پرورش،
برنامه امتحانات نهایی پایه دوازدهم روزانه و بزرگسالان، آموزش
از راه دور و داوطلبان آزاد رشته‌های شاخه نظری دوره دوم متوسطه
ابلاغ شد.
بر اساس این شیوه‌نامه؛ برگزاری امتحانات با رعایت کامل
شیوه‌نامه‌های بهداشتی باید باشد و مسئولیت رعایت پروتکل‌های
بهداشتی در حوزه‌های امتحانی به همراه درج صحیح اطلاعات
حوزه‌ها و عوامل اجرایی بر عهده مدیرکل استان است.
ارزشیابی دروس داخلی و امتحانات نهایی دانش آموزان پایه
دوازدهم مدارس روزانه که در شهریورماه موفق به کسب نمره قبولی
در برخی از دروس نشده‌اند به شیوه حضوری برگزار خواهد شد. دانش
آموزان دوره پیش‌دانشگاهی سال‌های قبل می‌توانند پس از تطبیق
دروس، در امتحانات نهایی دروس معادل پایه دوازدهم شرکت
کنند.