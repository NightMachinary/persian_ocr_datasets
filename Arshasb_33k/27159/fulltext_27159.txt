27159
واکنش دمشق به توطئه ناکام تروریستی در ونزوئلا
به گزارش ایسنا، به نقل از سانا، یک منبع در وزارت خارجه سوریه اعلام
کرد که جمهوری عربی سوریه با شدیدترین عبارات تلاش ناکام
برای فرود تروریست‌ها در سواحل ونزوئلا را محکوم کرد.
این منبع گفت که چنین تلاش‌های خصمانه‌ای در ادامه توطئه‌ای است
که ونزوئلا را هدف گرفته و حاکمیت آن را نقض می‌کند و در امور
داخلی آن دخالت می‌کند و توسط دولت آمریکا هدایت و توسط
مزدورانش در داخل ونزوئلا اجرا می‌شود. منبع مذکور در پایان
تصریح کرد که جمهوری عربی سوریه با جمهوری ونزوئلا و رهبر
مشروع آن ابراز همبستگی کرده و خواهان پایان دادن به مداخلات
آمریکایی در امور ونزوئلا و احترام به اراده مردم ونزوئلا و موسسات و
نهادهای قانونی آن شد.
واکنش دولت صنعا به توطئه امارات و اریتره علیه یک جزیره استراتژیک
یمن
به گزارش ایسنا، به نقل از شبکه المسیره، عبدالخالق العجری، وزیر
کشور دولت نجات ملی وابسته به انصارالله یمن در سخنانی نقض
حاکمیت یمن توسط اریتره را محکوم کرد.
وی در این باره گفت: حملات مکرر اریتره برای ورود به جزیره حنیش
الکبری با توطئه امارات انجام می‌شود.