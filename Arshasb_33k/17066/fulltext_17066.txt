17066
رییس فدراسیون قایقرانی: نمی‌توان دریاچه آزادی را قرنطینه کرد
علیرضا سهرابیان در گفت‌وگو با ایسنا درباره اینکه اردوی تیم های ملی
قایقرانی قرار بود در هفته جاری برگزار شود اما تاکنون خبری نشده
است، بیان کرد: اگر می خواستم اردوی سه، چهار تیم را در تهران
بگذارم، رعایت فاصله گذاری اجتماعی کار ساختی بود بنابراین
اردوی تیم ملی آب‌های آرام به گیلان منتقل شد. اکنون هم منتظر نامه
نیروی دریایی و سازمان بنادر و کشتیرانی هستم تا امکان اسکان زنان و
مردان را فراهم کنند. هماهنگی ها در حال انجام است. یکی، دو روز
دیگر اردوی آب های آرام در گیلان و اردوی روئینگ در تهران آغاز
می شود.
سهرابیان در پاسخ به این پرسش که امکان قرنطینه دریاچه وجود ندارد
تا در زمان تمرین ملی پوشان از ورود سایر افراد جلوگیری شود؟
تصریح کرد: نمی دانم بتوان این کار را کرد یا خیر چون دریاچه 1300
متر است و پاروزنان استان تهران و تیم ملی معلولان هم تمرین می کنند
انجام آن برای فدراسیون کار بسیار سختی است.
او افزود: محیط تمرین قایقرانی با رشته هایی که در سالن تمرین می
کنند، فرق دارد و امکان قرنطینه دریاچه آزادی و یا مرداب انزلی نیست.
ملی پوشان قبلا هم تمرینات خود را داشتند و خدا را شکر تا الان هیچ
کدام از پاروزنان کرونا نگرفته اند.