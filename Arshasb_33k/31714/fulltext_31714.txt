31714
رسول نوری نسب در گفت و گو با ایسنا، با تاکید براینکه در راستای
توسعه گازرسانی در حوزه های خانگی، تجاری و گردشگری،
شهرهای ماکو و بازرگان به صورت 100 درصدی و روستاهای این
شهرها به میزان 41 درصد گازدار شده اند، افزود: گازرسانی به 39
روستای دیگر با اعتباری بالغ بر 50 میلیارد تومان در دست اجرا است.
وی در ادامه با اشاره به اینکه فرایند گازرسانی در 39 روستا از جمله
محور قره تپه، محور هندرور، محور هاسون، محور رند، محور یارم
قیه در حال اتمام است، افزود: برای محور قره خاچ در آینده نزدیک
پیمانکار تعیین خواهد شد و برای کل این روستاهای ذکر شده
اعتباری بالغ بر 50 میلیارد تومان تخصیص یافته است.
رئیس اداره گاز ماکو همچنین با اشاره به اینکه با اتمام این پروژه ها
ضریب نفوذ گاز در روستاهای شهرستان به بالای 74 درصد خواهد
رسید، افزود: پکیج پیمانی برای 40 روستای محور بورالاندر جهت
پیمان‌سپاری در سال‌ آینده در دستور کار است.
نوری نسب به توپوگرافی شهرستان و سنگی بودن بسیاری از مناطق
ماکو اشاره و تاکید کرد: از روستاهای باقی مانده بدون گاز تا این لحظه
بسیاری خارج از شرایط مفاد طرح بیع متقابل است و به خاطر موقعیت
کوهستانی و سنگی بودن مسیر روستاها، هزینه هر خانوار به مبالغی
بالغ بر 30 تا 40 میلیون تومان می رسد.