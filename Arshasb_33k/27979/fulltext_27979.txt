27979
شهرداری، بوفه و کیوسک و پست برق و شهرنت استقرار یافته در این
محدوده، حذف خواهد شد.
شهردار منطقه سه شیراز در خصوص مکان مورد نظر برای ساخت تالار
موسیقی و تئاتر نیز گفت: محل احداث این پروژه در منتهی علیه ظلع
جنوب غربی باغ ملی پیش‌بینی شده که شامل 2 تالار موسیقی و تئاتر
است که به صورت تلفیقی با هم کار می کنند.
طهماسبی با تاکید بر اینکه ساخت و سازهایی که قرار است در این باغ
اتفاق بیافتد با حداقل مداخله در این باغ تاریخی اجرا می شود، گفت: ما
سعی کرده‌ایم که این ساخت و سازها در جاهایی پیش‌بینی شود که فاقد
پوشش گیاهی است که هیچ درختی در این پروژه قطع نمی شود و
همچنین ساختار اصلی باغ و محور ها حفظ می شود و از نظر ارتفاعی هم،
حداکثر ارتفاعی که پیش‌بینی شده پایین‌تر از تاج درختان موجود
در این باغ است.
شهردار منطقه سه شیراز افزود: بخش دیگری از این پروژه مربوط به
بهسازی کل باغ ملی می‌شود که در این راستا با بهسازی ورودی باغ ملی و
آب نمای پشت دیواره که به صورت خندق دارد عمل می کند این قسمت
تبدیل به یک پلازا می شود که ارتباط بین تالار حافظ و باغ ملی را برقرار
می کند که در زمان هایی که در تالار حافظ تراکم جمعیتی داریم این
تراکم جمعیت می تواند به باغ ملی سر ریز و از این فضا هم استفاده شود.