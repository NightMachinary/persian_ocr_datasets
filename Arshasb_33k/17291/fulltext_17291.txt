17291
زیدان: هرگز الکس فرگوسن رئال مادرید نخواهم شد
به گزارش ایسنا و به نقل از آس، رئال مادرید در آخرین روز مرحله
گروهی لیگ قهرمانان اروپا با پیروزی 2 بر صفر مقابل مونشن گلادباخ
توانست به عنوان تیم نخست به یک هشتم نهایی صعود کند. زین الدین
زیدان پس از این برد گفت: هدفمان این بود که به عنوان تیم نخست مرحله
گروهی را به پایان برسانیم که این اتفاق افتاد. از دقیقه یک تا 90 یک بازی
فوق العاده به نمایش گذاشتیم و خیلی خوب بازی را پیشبینی کردیم.
همیشه نمی توانید خوب بازی کنید و آن غیرممکن است. ما همیشه
تلاش خواهیم کرد و می خواهیم خوب بازی کنیم.
سرمربی رئال مادرید در ادامه اظهار کرد: تنها به خاطر فشاری که
رویمان بود خوب بازی نکردیم. نمایش های خوبی هم داشته ایم.
زمانی که تیم با چنین چالشی روبرو می شود بزرگی اش را نشان می دهد و
هنگامی که به پیروزی نیاز داریم آن را به دست می آوریم.
سرمربی فرانسوی افزود: ما همه در یک کشتی هستیم. به خاطر بازیکنانم
خوشحال هستم. از همه مهمتر آن ها هستند. من اینجا در کنارشان هستم تا
بجنگند و برای همه چیز آماده باشند اما آن ها هستند که می جنگند و درگیر
می شوند.
زیدان درباره اهمیت صدرنشینی گفت: خیلی مهم و اساسی بود. به
خصوص به خاطر اتفاق هایی که برایمان رخ داد.