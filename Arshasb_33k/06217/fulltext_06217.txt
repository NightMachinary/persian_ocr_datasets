6217
بارش برف بهاری در البرز/بارش تا شنبه ادامه دارد
آرش بهاروند احمدی در گفت‌وگو با ایسنا اظهار کرد: امروز پنجشنبه
(21 فروردین) شاهد رگبار باران و برف بهاری در اکثر مناطق استان
هستیم.
وی ادامه داد: طبق بررسی نقشه‌های پیش یابی هواشناسی این وضعیت تا
عصر روز شنبه (23 فروردین) ادامه دارد.
این مسئول توضیح داد: طی این مدت شاهد وزش شدید باد، رعد و برق و
تگرگ در مناطق مختلف استان هستیم.
مدیرکل هواشناسی البرز با اشاره به وضعیت کیفی هوای استان افزود:
طی سه روز آینده کیفیت هوای استان در وضعیت سالم قرار دارد.
بهاروند احمدی گفت: طی این مدت میانگین وزش باد در استان بین 7 تا
13 متر در ثانیه متغیر خواهد بود و میانگین بیشینه دما در استان به 11 و
کمینه آن نیز به یک درجه بالای صفر می رسد.
بارش برف بهاری در تهران 
به گزارش ایسنا، با ورود سامانه بارشی جدید به کشور و آغاز بارش‌ها،
امروز 21 فروردین ماه سال 98، در برخی نقاط تهران بارش برف گزارش
شده است.
این در حالیست که آسمان تهران فردا (22 فروردین‌ماه) ابری همراه با
مه رقیق، در بعضی ساعات بارش باران، در بعدازظهر رگبار و رعدوبرق