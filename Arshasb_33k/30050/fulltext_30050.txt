30050
کارگر ماهر؛ یک راس هرم ساختمان با کیفیت
حسن مجتبی‌زاده در گفت‌وگو با ایسنا اظهار کرد: ساخت و ساز
باکیفیت نیازمند قرار گرفتن حلقه‌های مختلف، از جمله مصالح
استاندارد و استفاده از فناوری نوین ساخت، ارتقای دانش فنی و
رعایت ملزومات بهداشتی و ایمنی در کنار یکدیگر است و در این بین
کارگر ماهر در به ثمر رسیدن نتیجه مطلوب نقش مهمی ایفا می‌کند.
وی با اشاره به اینکه کارگر ماهر یک راس هرم ساختمان باکیفیت است،
عنوان کرد: برای ارتقای مهارت کارگران تاکنون اخذ و ارائه کارت
مهارت در رشته‌های مختلفی از جمله آرماتوربند، قالب‌بند، بنای
سفت‌کار، جوشکار، مجریان گاز و بتن‌ریز الزامی شده و تلاش داریم با
همکاری اداره‌کل آموزش فنی و حرفه‌ای نسبت به آموزش کارگران
اقدام شود.
این مسئول با تاکید بر اینکه کارت مهارت کارگران باید برای دیگر
رشته‌ها نیز به شکل جدی دنبال شود، ادامه داد: هرچقدر هم حساسیت در
این زمینه بالا رود باز هم جای کار دارد و ارتقای مهارت نیروی انسانی
نوعی سرمایه‌گذاری محسوب می‌شود؛ چراکه کشورهای پیشرفته
به سمت صنعتی‌سازی رفته‌اند و در این حالت درصد خطا در اجرا
پایین‌تر می‌آید.
رئیس سازمان نظام مهندسی ساختمان استان زنجان بیان کرد: باید