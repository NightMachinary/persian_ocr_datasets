13694
تحقیقات تغذیه ای و صنایع غذایی کشور در ادامه به بیماران کرونایی
بستری در آی سی یو اشاره کرد و افزود: بیماران کرونایی بستری در آی
سی یو و سایر بخش های عادی دچار سو تغذیه می شوند که مهمترین
عامل آن بی اشتهایی زیاد به علت افزایش فاکتورهای التهابی در بدن
است. در مرحله اول با تجویز داروهای اشتهاآور و غذاهای کم حجم با
کالری بالا و ترجیحا به شکل مایع و یا نیمه جامد، دریافت غذا را افزایش
می دهد. در مراحل بعدی از پودرهای پروتئینی و غذایی استفاده می
کنیم و در انتها از تغذیه با لوله یا وریدی کمک می گیریم.
شریعت پناهی بر تنوع مواد غذایی بعد از بهبود بیماران کرونایی
بستری تاکید کرد و اظهارداشت: برای این افراد همه مواد گروه غذایی
اعم از کربوهیدرات ها، پروتئین ها به مقدار زیادتر از افراد سالم،
میوه، سبزی و لبنیات لحاظ شود و بعد از مرخص شدن از بیمارستان نیز تا
چند هفته این رژیم ادامه داشته باشد.
وی افزود: دریافت ویتامین ها و املاحی که از آنتی اکسیدان ها
برخوردار هستند، برای بیماران بهبود یافته کرونایی مفید است. چرا
که اکسیدان های خون این افراد بالا می رود.