5444
انصارالله: ائتلاف عربی با نقض تعهدات خود توافق استکهلم را به خطر می
اندازد
به گزارش ایسنا، تلویزیون المسیره یمن اعلام کرد، ائتلاف عربی پس
از پروازهای جاسوسی بر فراز دو منطقه الفازه و التحیتا (واقع در جنوب
یمن) چهار حمله هوایی را آغاز کرد.
المسیره گزارش داد، این حملات هوایی از جمله 204 مورد نقضی است
که ائتلاف عربی و نیروهای مشترک یمنی طی 24 ساعت گذشته در
جبهه‌های حدیده مرتکب شده‌اند که شامل 24 مورد حمله
توپخانه‌ای، 161 مورد تیراندازی و نیز ایجاد استحکامات جنگی در
دو منطقه الجاح و الجبلیه در جنوب حدیده هستند.
انصارالله اعلام کرد ائتلاف با انجام چنین حملاتی علیه مناطق تحت
کنترل این جنبش، توافق استکهلم درباره حدیده را به خطر می‌اندازد.
در مقابل نیروهای مشترک وابسته به دولت مستعفی یمن از کشته و زخمی
شدن نیروهای انصارالله در درگیری‌های چند ساعته میان دو طرف در
منطقه سقم جنوب در حیس واقع در شرق حدیده خبر دادند.
این تنش میدانی یک هفته پس از آن است که هیات سازمان ملل در حمایت
از توافقنامه حدیده نگرانی خود را از کشته و زخمی شدن غیرنظامیان و
افزایش موارد نقض آتش‌بس در این استان اعلام و تاکید کرد: شرایط
را از نزدیک رصد می‌کند و به یک واکنش چند جانبه دست می‌زند تا از هر