25659
بر این اساس، تنها نمایشگاه‌های تخصصی برای معرفی محصولات
خود امکان فعالیت دارند و بازدیدکنندگان به شکل محدود و در
صورت دعوت رسمی، امکان حضور خواهند داشت.
شرکت نمایشگاه‌ها همچنین اعلام کرده که با همکاری تشکل‌ها و
انجمن‌های بخش خصوصی، جدول زمان بندی برگزاری
نمایشگاه‌ها تا پایان سال، نهایی شده و به انجمن‌ها ابلاغ شده است.
ستاد ملی مقابله با کرونا، برای برگزاری نمایشگاه‌های جدید چند شرط
و پروتکل بهداشتی را اعلام کرده و تنها در صورت رعایت آنها، امکان
برگزاری نمایشگاه‌های جدید وجود خواهد داشت.
شرط نخست این است که شهر محل برگزاری نباید در حالت قرمز قرار
داشته باشد و تنها در مناطق زرد و نارنجی امکان برگزاری نمایشگاه
وجود دارد. همچنین تمام پروتکل‌های بهداشتی باید رعایت شوند و
استفاده از ماسک و رعایت فاصله گذاری اجتماعی برای تمام شرکت
کنندگان و بازدیدکنندگان الزامی خواهد بود.
ستاد ملی کرونا، کنترل کد ملی بازدیدکنندگان به منظور جلوگیری
از ورود افرادی که تست کرونای مثبت داشته‌اند را نیز برای برگزاری
نمایشگاه الزامی کرده و همچنین دانشگاه های علوم پزشکی مناطق
برگزاری نمایشگاه‌ها باید، به منظور نظارت و کنترل اجرای
پروتکل‌ها با مسئولان برگزاری نمایشگاه‌ها هماهنگ باشند.