23591
به گزارش ایسنا، بهرام پارسایی در جلسه علنی امروز دوشنبه (22
اردیبهشت‌ماه) گزارش کمیسیون اصل 90 مجلس درباره بررسی
اجمالی مشکلات، آسیب‌ها و چالش‌های مرتبط با صنعت خودرو اعم
از تولید و واردات و طرز کار وزارت صنعت، معدن و تجارت و
شرکت‌های خودروساز داخلی را قرائت کرد.
پارسایی در ابتدای قرائت گزارش کمیسیون گفت: اعضای
کمیسیون اصل 90 قاطعانه از تولیدات داخلی حمایت می‌کند اما
تولیداتی که حقوق مصرف‌کننده و شهروندی را رعایت کند، حتی
اگر خودروساز باشد.
وی در قرائت این گزارش گفت: برخی سیاست‌گذاری‌های اشتباه و
شکایات واصله به کمیسیون باعث شد تا ما موضوع چالش‌های صنعت
خودرو را در دستور کار قرار دهیم تا علل افزایش قیمت خودرو و
نابسامانی‌های موجود مشخص شود.
وی با اشاره به بخش‌هایی از این گزارش درباره آسیب‌ها و مشکلات
صنعت خودروسازی آلایندگی خودروهای داخلی و خسارات
ناشی از آن و وضعیت قراردادهای پیش فروش گفت: خودروهای
داخلی به ویژه خودروهای شرکت سایپا کیفیت لازم را نداشته و
مشکلاتی را به وجود آورده به طوری که 40 درصد تصادفات به دلیل
واژگونی ناشی از نداشتن همین کیفیت است. در موضوع