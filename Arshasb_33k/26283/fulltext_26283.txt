26283
جداگانه مانند سایر کارکنان مجلس انجام می‌شود و در سبد هزینه‌ای
نمایندگان مجلس جا داده نمی‌شود. به جز این موارد ماهانه بین 200 تا
400 هزار تومان هم برای پرداخت قبض موبایل به حساب هر کدام از
نمایندگان مجلس واریز می‌شود. در مجموع هر کدام از نمایندگان
مجلس به جز حقوق ماهانه، بین 19 تا 22 میلیون تومان بابت پرداخت
هزینه‌های جاری و مواردی که در بالا اشاره شد، دریافت می‌کنند. به
تعبیر دیگر هر نماینده مجلس از دو محل حقوق ماهانه و پرداخت
هزینه‌ها، ماهانه بین 31 تا 34 میلیون و در مجموع امسال بین 372 تا
408میلیون تومان دریافتی خواهد داشت.
اعضای کمیسیون‌های مختلف مجلس حقوق جداگانه دارند؟
در ردیف بودجه‌هایی که برای تأمین هزینه‌ها و حقوق و دستمزد
مجلسی‌ها در نظر گرفته شده است، برای حضور اعضا در کمیسیون‌ها و
فراکسیون‌ها بودجه مجزایی پیش‌بینی نشده است. تنها کمیسیونی
که از این قاعده مستثناست، کمیسیون تلفیق است که کار بررسی لایحه
بودجه را انجام می‌دهد. اعضای این کمیسیون حدود 20 روز بر بررسی
و تحلیل لایحه بودجه تقدیمی دولت متمرکز هستند و پس از اتمام کار
پرداختی جداگانه‌ای برای این مدت کار دارند. در ازای بررسی
بودجه به اعضای کمیسیون تلفیق بین پنج تا هفت میلیون تومان به عنوان
کارانهتعلق می‌گیرد.