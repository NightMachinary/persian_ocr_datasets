13949
داروی رمدسیویر موجود در بازار آزاد غیر مجاز است
عطاالله حیدری امروز(22تیر) در جمع خبرنگاران،با بیان اینکه
داروی رمدسیویر موجود در بازار سیاه تقلبی بوده و توسط افراد
سودجو به فروش می‌رسد، اظهار کرد: داروی موجود در بازار آزاد
مورد تائید سازمان غذا و دارو نیست و مردم از تهیه آن اکیدا خودداری
کنند.
وی افزود: در حال حاضر داروی رمدسیویر با برچسب تقلبی به قیمت
های نجومی در بازار آزاد به فروش می‌رسد.
معاون غذا و داروی دانشگاه علوم پزشکی کردستان گفت: این اقدام که
توسط برخی افراد سودجو صورت گرفته است، توسط مراجع قضائی
و انتظامی پیگیری و متخلفان تحت پیگرد قانونی قرار خواهند گرفت.
حیدری ذکرکرد: در حال حاضر داروی رمدسیویر که توسط برخی از
مراجع دارویی برای درمان برخی بیماران مبتلا به کرونا مورد توجه
قرار گرفته است، با پیگیری سازمان غذا و دارو وارد کشور شده و برای
انجام کارآزمایی بالینی همچون سایر داروهای قبلی در اختیار
معاونت تحقیقات وزارت بهداشت قرار گرفته است، بنابراین هیچ
نمونه مورد تائیدی از این دارو در بازار وجود ندارد و تمام نمونه های
موجود آن در بازار غیر رسمی، غیرمجاز و تقلبی محسوب می شود.
وی با بیان این مطلب که داروی رمدسیویر هنوز در پروتکل درمانی