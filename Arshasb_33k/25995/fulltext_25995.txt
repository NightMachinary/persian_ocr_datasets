25995
به گزارش ایسنا، فرشید یزدانی در وبینار کرونا و کودکان که در
موسسه عالی پژوهش برگزار شد، با اشاره به سردرگمی خانواده‌ها در
شروع سال تحصیلی اظهار کرد: در ابتدای سال تحصیلی شاهد
بی‌برنامگی در ارگان‌های مختلف و بلا تکلیفی خانواده‌ها برای حضور
کودکان در مدارس بودیم و همین امر نشان دهنده عدم برنامه ریزی
درست در حوزه آموزش دانش آموزان است.
مدیر عامل انجمن حمایت از حقوق کودکان با بیان اینکه آموزش و
پرورش قبل از بازگشایی مدارس با در اختیار داشتن آمار میزان
دسترسی و عدم دسترسی دانش آموزان به ابزارهای آموزش از راه دور
امکان برنامه ریزی دقیق در این حوزه را داشت، اظهار کرد: طبق آمار
حدود سه و نیم میلیون نفر از دانش آموزان امکان دسترسی به آموزش را
نداشتند و حدود یک و نیم میلیون نفر از آن‌ها خارج از چرخه تحصیل
بودند و درنتیجه حدود 30 درصد از کودکان از امکانات آموزشی
محروم بودند که این ارقام زیبنده نیست.
وی با اشاره به کودک کرد زبانی که برای تهیه امکانات حداقلی به
کولبری مشغول بود و یا کودکی یازده ساله‌ای که روز
گذشتهخودکشی کرد، گفت: در سال 98 حدود 30 درصد جمعیت
کشور زیر خطفقر بودند و حدود 15 درصد نیز مصرف گوشت نداشتند،
در نتیجه اکنون مطمئنا با توجه به شرایط بی کاری و وضعیت اقتصادی