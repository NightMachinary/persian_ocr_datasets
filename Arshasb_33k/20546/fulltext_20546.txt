20546
علل حمله به کنگره آمریکا از نگاه یک استاد روابط بین‌الملل
علی امیدی در گفت‌وگو با ایسنا در خصوص هجوم برخی از طرفداران
دونالد ترامپ به کنگره آمریکا، اظهار کرد: ترامپ پدیده‌ای
محصول شرایط سیاسی و اقتصادی داخلی و بین‌المللی آمریکا است.
ترامپ در خلأ به قدرت نرسید، بلکه او با به چالش کشیدن وضع موجود و
بی‌عرضه دانستن روسای جمهور و دولت‌های سابق این کشور سعی
کرد آرای مردم آمریکا را در سال 2016 به خود جلب کند که موفق هم
شد.
وی افزود: ترامپ ادعا کرده بود که آمریکا تریلیون ها دلار برای
خاورمیانه و دیگر مناطق جهان خرج می‌کند بدون اینکه ثمری برایش
داشته باشد. از این جهت ترامپ وعده داد که عظمت آمریکا را با توجه به
تدابیر سیاسی و اقتصادی که در پیش می‌گیرد برگرداند که این وعده‌ها
برای مردم آمریکا که در فرایند جهانی شدن و قدرتمند شدن اقتصادی
کشورهایی مانند چین، هند و کشورهای آسیای شرقی، برزیل،
آرژانتین و مکزیک قرار گرفته بودند جذاب بود.
این استاد علوم سیاسی و روابط بین‌الملل دانشگاه اصفهان، گفت: ظهور
این کشورها به معنای افول قدرت آمریکا است که در عدد هم ثابت شده
است. تراز تجاری آمریکا و چین به شکل وحشتناکی به نفع چین بوده
است و این امر نشان می‌دهد که آمریکا توان رقابت اقتصادی با چین را