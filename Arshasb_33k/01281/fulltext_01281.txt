1281
هماهنگی اقتصادی سران قوا فرمودند آب، برق و گاز باید برای
دهک‌های پایین جامعه مجانی شود و هزینه‌های دولت در این زمینه می
تواند با دریافت بهای این خدمات از اقشار پر مصرف جبران شود.
رئیس قوه قضائیه با تأکید بر لزوم اجرای دستور رهبر انقلاب برای
معافیت فقرا و محرومان از پرداخت هزینه آب، برق و گاز در راستای
تحقق عدالت اجتماعی تأکید کرد: اگر رهنمودهای مقام معظم رهبری
در حوزه اقتصاد مقاومتی و دستورات ایشان در نشست اخیر سران قوا، با
نگاه انقلابی اجرایی شود، بسیاری از مشکلات اقتصادی کشور
برطرف می شود.
آیت‌الله رئیسی گفت: فقر، فساد و تبعیض از امور بسیار زشت هستند که
چهره زیبای جامعه و کشور عزیز و نظام افتخارآفرین ما را در اذهان
عمومی بد جلوه می دهند و مبارزه قاطع با آنها در گرو شکل گیری اقتصاد
مقاومتی و عادلانه است که یقین دارم در سایه اجرای فرامین رهبری
شدنی است.
رئیس دستگاه قضا در بخش دیگری از سخنانش با تأکید بر لزوم آسیب
شناسی قوانین و مقررات، به فرمان 8 ماده ای مقام معظم رهبری در سال 80
برای مبارزه با فساد اشاره کرد و گفت: مقام معظم رهبری همه قوا را مأمور
مبارزه با فساد کردند و مجلس مأموریت دارد با شناسایی منافذ فساد، راه
تخلف و سواستفاده را بر سوداگران سد کند.