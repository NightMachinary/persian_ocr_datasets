31862
گریفیث امروز به ریاض می‌رود
به گزارش ایسنا، به نقل خبرگزاری آناتولی، مذاکرات مارتین
گریفیث، فرستاده سازمان ملل به یمن در ریاض بر قانع کردن دولت
مستعفی به موافقت با پیش‌نویس طرح سازمان ملل برای حل بحران و
ازسرگیری روند حل و فصل سیاسی متمرکز خواهد بود.
اوایل ژوئیه گریفیث نسخه اصلاح شده طرح سازمان ملل برای حل
بحران را طی سفر به ریاض به دولت مستعفی تحویل داد.
اما دولت مستعفی یمن با پیشنهادات سازمان ملل مخالفت و تأکید کرد
این پیشنهادات از حاکمیت دولت و مسؤولیت‌های آن می‌کاهد.
پیش‌نویس طرح سازمان ملل شامل آتش‌بس فراگیر و ازسرگیری
مذاکرات سیاسی در نزدیک‌ترین زمان ممکن است.
اخیرا انصارالله یمن گریفیث را به نقش داشتن در طولانی کردن جنگ
یمن متهم کرد.
محمد عبدالسلام، سخنگوی انصارالله گفت: از صحبت‌های اخیر
گریفیث مشخص می‌شود که او از مأموریت اصلی خود جدا شده و
بی‌طرفی و انصاف را کنار گذاشته و موضعش کاملا همسو با مواضع
متجاوزان است.
گریفیث: پایبندی عربستان به حل و فصل سیاسی بحران یمن بسیار مهم
است