20539
علت کمبود مجدد انسولین قلمی در کشور
دکتر کیانوش جهانپور در گفت‌وگو با ایسنا، درباره چرایی کمبود
انسولین قلمی حتی در داروخانه‌ها و وضعیت تامین آن، گفت: با توجه به
مشکلاتی که در حوزه حمل و نقل هوایی به دلیل بروز کرونا در دنیا ایجاد
شده و همزمان هم به دلیل مشکلاتی که به علت تحریم‌ها در حوزه
تبادلات بانکی و واردات ایجاد شده بود و در عین حال به دلیل مشکلاتی
که ممکن است بعضا به صورت مقطعی در تامین ارز بروز کند، ممکن است
ورود و عرضه برخی اقلام از جمله برخی از انواع انسولین‌های قلمی
مطابق برنامه زمانی تعیین شده، پیش نرود.
وی با بیان اینکه این اتفاق یکی دو بار طی چند ماه اخیر برای برخی از انواع
انسولین‌های قلمی رخ داده است، افزود: البته در این زمینه انواعی از
انسولین قلمی که دچار کمبود در بازار است، تامین شده و به زودی وارد
شده و سپس برچسب‌گذاری شده و در داروخانه‌های منتخب توزیع
می‌شود.
جهانپور ادامه داد: در عین حال خوشبختانه اولین خط تولید برخی از
انواع انسولین‌های قلمی در کشور آغاز به کار کرده است و به زودی
شاهد راه‌اندازی دومین خط تولید در شرکت دیگری خواهیم بود که
موجب افزایش تولید داخل شده و ضریب اطمینان بیشتری را برای
تامین منظم انسولین‌های قلمی مورد نیاز بیماران دیابتی در سراسر