25877
اعظم زمانی یکشنبه 23 آذر در یک کارگاه مجازی آموزش تغذیه، با
بیان اینکه میانگین مصرف قند در ایران برای گروه‌های سنی مختلف 2 تا
سه برابر مقدار مجاز توصیه شده است، افزود: مصرف نوشیدنی‌های
شیرین که یک چهارم شکر (قند) مصرفی روزانه هر فرد را تشکیل
می‌دهد، عاملی مهم در ابتلای افراد به دیابت نوع 2، چاقی، پوسیدگی
دندان و دیگر بیماری‌های غیرواگیر محسوب می‌شود.
زمانی گفت: برپایه تحقیقات مختلف، کودکانی که به مقدار زیاد
نوشیدنی شیرین مصرف می‌کنند در مقایسه با گروه همسالان، چاق‌تر
هستند اما کالری موجود در این نوشیدنی‌ها منجر به کاهش میزان
مصرف غذا در این افراد نمی‌شود.
او خاطرنشان کرد: در واقع کودک یا نوجوانی که مقادیر زیادی
نوشیدنی شیرین مصرف می کند، غذایش نیز بیشتر است و این منجر به
دریافت بیش از حد انرژی و قرار گرفتن در معرض خطر چاقی و اضافه
وزن خواهد شد.
چقدر آب بخوریم؟
این کارشناس تغذیه با بیان اینکه آب رسانی به بدن یا هیدراته
نگه‌داشتن شرایط بدن، برای دستیابی به سلامت یک ضرورت محسوب
می‌شود، گفت: مقدار آب موردنیاز به سن، جنس، وزن، قد، سطح
فعالیت بدنی و شرایط محیطی بستگی دارد؛.