22825
مصونیت از مجازات و اطمینان از اجرای عدالت است.
وی در پاسخ به این سؤال که آیا محدودیت‌های اعلام شده از سوی
آمریکا مانع از اجرای عدالت در پرونده‌هایی می‌شود که دیوان
کیفری در حال بررسی آنهاست، گفت، توافق‌نامه‌ای بین دیوان
کیفری و مجمع عمومی سازمان ملل وجود دارد و این سازمان تبعات
تحریم‌های آمریکا علیه اجرای این توافق‌نامه را بررسی خواهد کرد.
سازمان دیده‌بان حقوق بشر نیز با صدور بیانیه‌ای تحریم‌ دیوان کیفری
بین‌المللی توسط آمریکا را تشدید تلاش‌های واشنگتن برای عدم
اجرای عدالت در حق قربانیان جنایت‌های بزرگ دانست و اعلام کرد،
دولت ترامپ پیش از این هم بارها تهدید کرده که در برابر تحقیقات
دیوان کیفری درباره افغانستان و فلسطین سنگ‌اندازی می‌کند.
ریچارد دکر، مدیر بخش عدالت بین‌المللی دیده‌بان حقوق بشر گفت،
باید حساب ناقضان حقوق بشر بلوکه و آنها ممنوع الخروج شوند نه
کسانی که تلاش می‌کنند ناقضان حقوق بشر را به دست عدالت بسپارند.
دولت ترامپ با تحریم دیوان کیفری حملات خود را به حاکمیت قانون
در جهان ادامه می‌دهد و این اقدام ایالات متحده را در کنار مرتکبان
نقض‌ها قرار می‌دهد.
وی ادامه داد، آمریکا قبلا تحقیقات محدودی درباره نقض‌ها
نیروهای این کشور در افغانستان انجام داده است اما مقامات نظامی و