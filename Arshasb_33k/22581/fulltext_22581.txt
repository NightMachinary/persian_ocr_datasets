22581
باشیم.
از طرف دیگر تفاوت فاز یک میلیونی طرح اقدام ملی مسکن با فاز 400
هزار واحدی این است که منابع 400 هزار واحد با نرخ سود 18 درصد
متناسب با نرخ روز بانک ها ارائه می شود و بانک مرکزی تعهدی به آن ندارد
و طبیعتاً فشار چندانی به منابع ملی نمی آید. بگذریم از اینکه پروژه 400
هزار واحدی نیز پس از حدود یک سال و نیم هنوز در فاز ثبت نام قرار دارد و
قطعاً تحویل این تعداد تا پایان دولت روحانی محقق نخواهد شد.
یک کارشناس: قانون برای مسکن کم نداریم
مهدی روانشادنیا، کارشناس بازار مسکن با اشاره به اینکه در بخش
مسکن قوانین و مقررات کم نداریم درباره طرح جدید مجلس
می‌گوید: همواره حدود 90 درصد ساخت و ساز در اختیار بخش
خصوصی قرار داشته اما طی سال‌های اخیر رغبت سازندگان برای
تولید کم شده است.
وی خاطرنشان می کند: قوانین متعددی از جمله قانون ساماندهی
تولید و عرضه مسکن مصوب 1387، حمایت از مسکن استیجاری
مصوب 1377، قانون خانه های سازمانی مصوب 1365، زمین
شهری و برخی دیگر از قوانین را داریم. در خصوص دستگاههای
اجرایی هم وزارت آبادانی مسکن، وزارت مسکن و پس از آن وزارت
راه و شهرسازی را داشته‌ایم. طرح جامع مسکن هم اکنون موجود