7690
برگزاری مرحله پلی آف لیگ برتر تنیس روی میز  با تغییر در ترکیب
مسابقات
به گزارش ایسنا و به نقل از فدراسیون تنیس روی میز، رقابت‌های مرحله
پلی آف لیگ برتر مردان قرار است پس از اجرای مقدماتی پروتکل‌های
بهداشتی اعلام شده و تغییر در ترکیب مسابقات برگزار شود.
فدراسیون تنیس روی میز موارد مهم و ضروری درباره اجرای
پروتکل‌های بهداشتی را به تیم‌ها اعلام کرده است که مهم‌ترین آن‌ها
گرفتن تست کرونا، تکمیل فرم غربالگری و تب سنجی برای کلیه
اعضای تیم است که تیم‌ها بایستی این موارد را تا پایان خردادماه به
فدراسیون تنیس روی میز تحویل دهند.
رقابت‌های مرحله پلی آف لیگ برتر در حالی قرار است برگزار شود که
حضور نفرات اضافی و تماشاگر در سالن برگزاری مسابقات ممنوع
است و رعایت دقیق کلیه پروتکل‌های بهداشتی اعلام شده در حین
تمرینات و مسابقات الزامی است.
دیگر مورد مهم در مسابقات که توسط فدراسیون جهانی تنیس روی
میز اعلام شده، برگزار نشدن رقابت‌های دونفره است که باتوجه به این
که در هر مسابقه دو بازی دونفره وجود دارد بایستی قبل انجام مرحله پلی
آف لیگ برتر درباره آن تصمیم گیری شود.
فدراسیون تنیس روی میز پس از فراهم شدن شرایط برگزاری تاریخ