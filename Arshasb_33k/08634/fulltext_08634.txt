8634
وی پس از بازدید از کوره بلند شماره یک این شرکت که مراحل پیش گرم
را طی می کند، در جمع خبرنگاران با اشاره به نقش مهم ذوب آهن در
شکل گیری صنایع فولادی کشور و تربیت متخصصین در حوزه
صنعت گفت: به برکت پیروزی انقلاب اسلامی، تولید فولاد کشور از
500 هزار تن به 28 میلیون تن رسید و در افق 1404 تولید 55 میلیون تن مد
نظر است که بانی تمام این توفیقات ذوب آهن است و این امر جای
قدردانی از همه کارگران، متخصصان و مسئولان ذوب آهن دارد.
وی افزود: این مجتمع عظیم صنعتی ارزش بسیاری برای کشور دارد،
بنابراینچراغ آن باید روز به روز پرفروغ تر باشد و به هر شکلی که می
توان باید بر کمیت و کیفیت محصولات آن افزود تا جایگاهی جهانی
کسب کند.
به گزارش ایسنا، وزیر صمت با اعلام آمادگی کامل برای حمایت از
ذوب آهن اصفهان گفت: ایمیدرو پشتیبان ذوب آهن اصفهان است و
کمیته ای برای حل مشکلات صنعت فولاد تشکیل شده که قطعاً حامی
این مجتمع عظیم صنعتی خواهد بود.
رزم حسینی، هم افزایی بین صنایع را بسیار مهم دانست و اظهار کرد:
صنایع فولادی کشور نباید نگاه رقابتی داشته باشند بلکه تا آنجا که می
توانند باید از هم پشتیبانی کنند. صنایع فولادی کشور با همت ذوب
آهن اصفهان به وجود آمدند و رشد کردند و حالا باید از این صنعت