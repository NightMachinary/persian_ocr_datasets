1902
احتمال به تعویق افتادن سفر هیئت اماراتی به تل آویو 
به گزارش ایسنا، روزنامه القدس العربی نوشت، یک منبع آگاه از برنامه
های این سفر گفت، انتظار می رود نمایندگان اماراتی در پاسخ به سفر
نمایندگان اسرائیلی و آمریکایی به ابوظبی که هفته گذشته انجام شد، به
اراضی اشغالی سفر کنند. مقامات اسرائیلی چنین طرحی را تایید کردند
اما امارات تایید نکرد.
در پی افزایش تعداد مبتلایان به کرونا، کارگروه بنیامین نتانیاهو،
نخست وزیر رژیم صهیونیستی روز پنجشنبه با قرنطینه مجدد اراضی
اشغالی موافقت کرد و انتظار می رود مقررات قرنطینه پس از تصویب در
کابینه هفته آینده اجرایی شود.
وزیر علوم رژیم صهیونیستی که یکی از دستیاران ارشد در سفر به
ابوظبی در تاریخ 31 اوت حضور داشت، گفت، به نظر می رسد سفر هیئت
اماراتی به تاخیر افتاده یا در قالب یک فرمول خاصی انجام شود.
نتانیاهو و عبدالله بن زاید آل نهیان، وزیر خارجه امارات توافق عادی
سازی روابط را در کاخ سفید روز سه شنبه امضا خواهند کرد.
دستیاران نتانیاهو گفتند، او و خانواده اش با هواپیمای شخصی به
واشنگتن خواهند رفت و دیگر هیئت اسرائیلی هم با هواپیمای
مسافربری اجاره ای به آمریکا خواهند رفت.
احتمال به جریان افتادن مجدد پرونده بانکدار ایرانی در آمریکا