30897
کیفیت بازیکنانش تا بخواهد دوباره بدنسازی کند زمان زیادی
می‌برد و ضرر می‌کند. هر سال هم که همه تیم‌های می‌گویند چون در
بدنسازی بودیم از هفته ششم یا هفتم به بعد کاملا آماده می‌شویم. از طرفی
تیم‌های پایین جدول می‌توانستند از حضور هواداران‌شان استفاده
کنند و حداقل در بازی‌های خانگی نتیجه بگیرند؛ پس به نظر من راهکار
برگزاری مسابقات بدون تماشاگر خیلی مناسب نیست. باشگاه‌های ما
ساختار ندارند. باشگاهی اروپایی و همین کشورهای حوزه خلیج
فارس می‌توانند بازیکنان‌شان را در کمپ‌های خودشان قرنطینه
کنند. کدام یک از باشگاه‌های ما چنین امکاناتی دارند؟ یک تیمی در
لیگ برتر رختکن هم ندارد و شرایط نرمال بهداشتی در آن نیست.
او در پایان اظهار کرد: یک مساله دیگر هم وجود دارد. مردم نمی‌دانند
اطلاعاتی که مسوولان می‌دهند تا چه حد درست است پس باید تا ریشه
کن شدن کامل این بیماری بازی‌ها لغو شود تا من نوعی بتوانم با خیال
راحت دست فرزندم را بگیرم و به ورزشگاه بروم.
کریمیان: مدعیان، قهرمانی را به پرسپولیس تعارف کردند
مهدی کریمیان، بازیکن پیشین تیم فوتبال سپاهان در گفت‌وگو با
ایسنا درباره وضعیت این تیم گفت: سپاهان امیدش را برای قهرمانی از
دست داده و فقط روی کاغذ شانس قهرمانی دارد. به خاطر همین باید
حواسش را جمع کند که سهمیه را از دست ندهد چون فاصله بین تیم‌های