12969
حزب‌الله عراق: سلاح‌ها به سمت مواضع آمریکایی‌ها در کشور نشانه
گرفته شوند
به گزارش ایسنا، به نقل از سایت شبکه المیادین، ابوعلی العسکری،
مسؤول امنیتی گردان‌های حزب‌الله عراق بر نشانه گرفتن سلاح‌های
مقاومت به سمت مواضع آمریکایی‌ها در عراق تاکید کرد.
العسکری در بیانیه‌ای اعلام کرد، به همه برادران مجاهد شجاع توصیه
می‌کند که به حد توان به نشانه گرفتن مستقیم و غیرمستقیم سلاح‌ها به
سمت منافع دشمن و کل اماکن نظامی و مواضع‌شان چه در خاک و چه
حریم هوایی عراق ادامه دهند و در آماده باش کامل در صورت شروع
اقدام گسترده علیه دشمن باشند، تنها راه نجات آنها نتایج تلاش سیاسی
براساس تدوین جدول‌های زمانی برای خروج‌شان از عراق است.
این مسؤول امنیتی مقاومت خطاب به همه مجاهدان شجاع عراق
توصیه کرد، بر هیئت‌های دشمن صهیونیستی تمرکز کنید که مدام به
برخی مواضع آمریکایی‌ها در عراق رفت‌وآمد دارند، گزارش
روزانه برای اطلاع ملت عراق از نقض‌های صهیونیستی و آمریکایی
در حریم هوایی عراق تنظیم کنید و دیگر این‌که یک گزارش هفتگی تهیه
کنید تا فعالیت‌های تخریب‌کننده دشمن و سیستم‌های اطلاعاتی آن
را برملا کنید و تعداد سربازان و تجهیزات و رفت‌وآمدهایشان را افشا
کنید.