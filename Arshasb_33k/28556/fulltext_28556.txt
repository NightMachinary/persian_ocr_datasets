28556
نیز افزوده شد. شرکت‌های هواپیمایی نیز پروازهای خود را افزایش
دادند و قیمت بلیت‌ها نیز که با کاهش ترددهای بین شهری، کاهش
یافته بود، دوباره افزایش یافت.
خبرنگار ایسنا در سفری هوایی از اهواز به تهران، از مشاهدات خود
نوشته که در ادامه می‌خوانیم:
ساعت 5 صبح به فرودگاه اهواز رفتم. انتظار داشتم که در بدو ورود به
سالن، تب‌سنجی انجام شود و از ورود افراد مبتلا به کروناویروس
جلوگیری شود، ولی همه چیز عادی بود و خبری از تب‌سنجی نبود و
مسافران در عبور از گیت ورودی، بازرسی بدنی می‌شدند که بعید
می‌دانم با پروتکل‌های بهداشتی هم‌خوانی داشته باشد. این کار را
می‌توان با وسایل الکترونیکی انجام داد تا سطح تماس کاهش یابد،
ولی همچنان به شکل سنتی، مامور بازرسی از دست‌های خود برای
بازرسی استفاده می‌کردند!
کانترهای پذیرش مسافر در فرودگاه اهواز، بدون محافظ
پلاستیکی، در حال پذیرش مسافران بودند و یکی از ماموران پذیرش
نیز ماسک نداشت! پس از دریافت کارت پرواز، برای رفتن به سالن
انتظار فرودگاه، در صف بازرسی قرار گرفتم؛ صفی که حداقل فاصله
فیزیکی نیز در آن رعایت نشده بود و مسافران شانه به شانه هم، در صف
ایستاده بودند.