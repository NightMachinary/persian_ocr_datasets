6767
3 تا 4 میلیون حقوق می گیرد و باید مشکل آنها را در مجلس به نوعی حل
کنیم.
قاسم احمدی لاشکی عضو این کمیسیون گفت: از ستاد مبارزه با کرونا
گلایه داریم و امیدواریم وزیر علوم این موضوع را در ستاد مطرح کند
و مردم نباید در مورد تعطیلی و بازگشایی ادارات سرگردان شوند و
نباید شاهد اظهارات پراکنده باشیم.
وی با تاکید بر اینکه ما چه بخواهیم و چه نخواهیم، کیفیت در نیم سال
تحصیلی دوم فدا می شود، گفت: تشکیل کلاس ضمن خدمت طی یک
هفته باید انجام شود و معلمان و اساتید باید آموزش ببینند، زیرا با شرایط
فعلی نمی توان کلاس ها را برگزار کرد؛ دانشگاه غیرانتفاعی مانند
دانشگاه آزاد با مشکلاتی مواجه است و باید برای آن چاره اندیشی کرد.
با شعار دادن و حرف زدن، مشکلات آنها حل نمی شود جز اینکه باید
منتظر ورشکستگی دانشگاه آزاد باشیم. این دانشگاه بیش از یک میلیون
دانشجو دارد و باید برای آن چاره اندیشی کرد.
احمدی لاشکی ادامه داد: آموزش و پرورش خود را در شرایط فعلی به
خوبی نشان داد در حالی که دانشگاه باید خود را در بحث حمایت و کمک
بیشتر نشان می داد؛ هنرستان‌ها در حال تولید ماسک هستند، اما متاسفانه
دانشگاه فنی و حرفه ای در این شرایط اقدامی انجام نداده و فقط هر سال به
دنبال افزایش بودجه است.