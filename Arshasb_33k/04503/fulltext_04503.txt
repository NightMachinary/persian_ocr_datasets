4503
اقدامات بزرگترین شهر صنعتی کشور برای پیشگیری از شیوع کرونا
فرهاد هاشمی در تشریح اقدامات پیشگیرانه در راستای مقابله با شیوع
ویروس کرونا در شهر صنعتی کاوه در گفت‌وگو با ایسنا اظهار کرد:
پس از اعلام مراجع ذیصلاح درخصوص شیوع ویروس کرونا در
شهرستان ساوه بلافاصله جلسه شورای بهداشت با حضور مسئولان
شبکه بهداشت، نیروی های نظامی، انتظامی و بسیج شهر صنعتی کاوه با
محوریت راهکارهای مقابله با ویروس کرونا برگزار شد و در این جلسه
ضدعفونی معابر و ارائه آموزش‌های پیشگیرانه به شهروندان در
دستور کار قرار گرفت .
وی افزود: با توجه به موقعیت استراتژیک بزرگترین شهر صنعتی کشور
و استقرار آن در چهار راه ارتباطی شمال به جنوب و غرب به شرق و وجود
منطقه ویژه و هاب سوخت که روزانه شاهد تردد خودروهای
ترانزیتی کالا و سوخت از اقصی نقاط کشور هستیم و از سوی دیگر
اشتغال 50 هزار نیروی کار و اشتغال کارگران و اتباع کشورهای
خارجی در برخی از واحدهای صنعتی و همچنین وجود مناطق
مسکونی در کنار صنایع، اهمیت و حساسیت انجام اقدامات
پیشگیرانه را دو چندان کرد .
مدیر عامل شهر صنعتی کاوه گفت: بر این اساس ضد عفونی اماکن
عمومی و پرتردد در اولویت قرار گرفت و در همین راستا ایستگاه‌های