20336
تراکتور، همه نگاه‌ها را متوجه عباس عراقچی کرد.
سه‌شنبه 11شهریور، زنوزی در گفت‌وگو با رادیو، در صحبت‌هایی
جنجالی، عنوان کرد که عباس عراقچی از رشید مظاهری، دروازه‌بان
تراکتور خواسته برای فصل بعد به باشگاه پرسپولیس برود! زنوزی در
این زمینه گفت:« چرا آقای عراقچی (معاون وزیر امور خارجه) باید
برای انتقال این دروازه‌بان به یک تیم تهرانی تماس بگیرد؟ چرا باید
بگوید من کار تو را درست کردم به این باشگاه بروی؟ رشید مظاهری با ما
قرارداد دارد و به‌ هیچ‌ عنوان اجازه جدایی‌اش را نمی‌دهیم.»
صحبت‌های زنوزی در حالی مطرح شد که پیش از آن شایعه شده بود
پرسپولیسی‌ها برای جای خالی بیرانوند می‌خواهند رشید مظاهری را
از تراکتور بخرند. با این‌ حال حامد لک را به‌ جای مظاهری خریدند تا
مشخص شود ادعای زنوزی دست‌ کم در آن برهه زمانی درست نیست.
صحبت‌های زنوزی خیلی سریع با واکنش عباس عراقچی همراه شد و
عصر همان روز او با اظهار تعجب از این اظهارات، هرگونه تماس خود با
بازیکنان آن باشگاه و اصولا هرگونه دخالت در مسائل فی‌مابین
باشگاه‌ها را به‌شدت تکذیب کرد.
داستان به‌ ظاهر از این قرار بود که عکسی از برادرزاده عراقچی کنار
یحیی گل‌محمدی منتشر می‌شود و اندکی بعد، تصویری دیگر از همان
برادرزاده کنار رشید مظاهری منتشر می‌شود تا این‌ طور شایعه شود که