15905
اتخاذ سیاست‌های صحیح و علمی اقتصادی توانسته‌اند بر این مشکل
غلبه کنند.
وی تشریح کرد: ویژگی بارز تورم آن است که قیمت تمامی کالاها و
خدمات عرضه‌شده در اقتصاد افزایش می‌یابد. میزان این افزایش، در
میان انواع گروه کالاها و خدمات متفاوت است و صرفاً شامل یک یا چند
مورد معدود کالا و خدمات نخواهد بود. در اقتصادهایی که با
نرخ‌های تورم بالا و بی‌ثبات برای چندین سال متوالی مواجه هستند در
گذر زمان، قیمت اسمی تمامی کالاها و خدمات افزایش می‌یابد اما
قیمت نسبی آن‌ها غالباً ثابت باقی می‌ماند یا تغییرات اندکی می‌کند.
برای مثال، در اقتصاد ایران در طی دهه اخیر قیمت خودرو، مسکن و
انرژی همگی روند افزایشی داشته است به‌طوری‌که قیمت ریالی
خودرو در طی این دهه، حداقل 12 برابر افزایش پیدا کرده و مسکن نیز
بسته به شهرها و مناطق مختلف با افزایش ارزش ریالی مواجه بوده و
به‌طور متوسط در طی 10 سال اخیر قیمت مسکن حداقل 15 برابر شده
است.
رحمانی عنوان کرد: اکنون سؤالی که مطرح می‌شود این است که شیوه
مقابله با تورم و کنترل، کاهش و تثبیت آن در نرخ‌های کمتر از پنج
درصد چیست؟ معمولاً به این سؤال از 2 منظر «علم اقتصاد و
اقتصاددانان» و «سیاسیون» پاسخ داده می‌شود.