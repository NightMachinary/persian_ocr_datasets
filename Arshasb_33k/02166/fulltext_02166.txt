2166
اختصاص 7 هزار میلیارد تومان تسهیلات و اعتبارات به بخش کشاورزی
در پی سیل
کاظم خاوازی امروز (21 مهرماه) در مراسم افتتاح طرح‌های
کشاورزی خوزستان در اهواز که با حضور ویدئوکنفرانس رئیس
جمهور برگزار شد، اظهار کرد: اگر چه بارش‌های سال‌های 97 و 98 و
همچنین سیل سال گذشته برکات خاصی برای تامین منابع آبی
زیرزمینی و سطحی و پوشش گیاهی به دنبال داشت اما 13 هزار میلیارد
تومان به بخش کشاورزی خسارت وارد کرد و 430 هزار کشاورز
درگیر سیل شدند.
به گزارش ایسنا، وی افزود: در بخش زراعت 52 درصد، آب و خاک 26
درصد، دام و آبزیان 14 درصد و در بخش باغبانی 8 درصد خسارت به
کشاورزان وارد شد. خوزستان یکی از استان‌هایی بود که در بخش
کشاورزی دچار خسارت زیادی شد و 48.5 درصد از این خسارت‌ها
به خوزستان اختصاص دارد.
وزیر جهاد کشاورزی گفت: اقدامات وزارت جهاد کشاورزی در
خصوص این خسارات در چهار محور تقسیم‌بندی می‌شوند. نخست
اقدامات ضرب‌الاجلی بود که باید انجام می‌شد. در این زمینه یک هزار و
100 دستاه ماشین‌آلات سنگین تامین و بیش از 2 هزار و 200 کارشناس
به مزارع اعزام شدند و آب از سطح 314 هزار هکتار از مزارع تخلیه شد.