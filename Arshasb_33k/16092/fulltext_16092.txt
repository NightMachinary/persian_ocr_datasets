16092
و افراد مختلف در سطوح مختلف از آن استقبال کردند؛ اما در باره نتیجه
بخش بودنش باید گفت چندان جای امیدواری نیست.
وی در ارزیابی تغییرات و جابجایی های صورت گرفته به لحاظ کمی و
کیفی گفت: اتفاقاتی که در ستاد و وزارتخانه افتاد محدود و معدود بود
و چندان امیدبخش نبود.
این کارشناس حوزه آموزش و پرورش همچنین درباره اینکه به
سرانجام رسیدن این طرح تا چه حد می تواند بر ارتقای کیفیت آموزشی
و کاهش فقر و نابرابری آموزشی تاثیر داشته باشد؟ گفت: بعید است
تاثیر خاصی بگذارد، زیرا این افراد از موقعیت هایی سود می برند که
رانت و فرصت خاصی برایشان ایجاد می کند. منابع مالی و اقتصادی
چندانی در آموزش و پرورش وجود ندارد، به جز عده ای که از املاک
استفاده می کنند یا بودجه اختصاص دارند. عمده بودجه صرف
پرداخت حقوق پرسنلی می شوداما در بحث صدور مجوزها،
قراردادها و یکسری املاک معدود که ممکن است در اختیار افراد
خاصی باشد رانت وجود دارد.
داوری ادامه داد: اگر تعارض منافع خیلی جدی و کامل اجرا شود به تبع
آن اتفاقی در آنچه تحت عنوان عدالت آموزشی در مناطق محروم
مطرح است نخواهد افتاد؛ همانطور که گفته شد تعارض منافع بخشی از
منابع، فرصت ها و امکانات را در اختیار عده خاصی قرار می دهد.