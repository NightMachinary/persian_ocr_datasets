27192
واکنش فالکائو به پیشنهاد وسوسه انگیز الهلال
به گزارش ایسنا و به نقل از العاجل، الهلال برای تقویت خط حمله خود به
دنبال جذب فالکائو ستاره کلمبیایی گالاتاسرای است.
الهلال برای جذب این مهاجم باتجربه، پیشنهاد 10 میلیون یورو را برای
یک فصل به او داد با این حال این بازیکن حاضر به جدایی نشد.
فالکائو در واکنش به پیشنهاد وسوسه انگیز الهلال گفت: من در
گالاتاسرای راحت هستم و همه چیز به خوبی پیش می‌رود. دو سال و نیم
دیگر از قراردادم با گالا باقی مانده است و هیچ تصمیمی برای جدایی
ندارم. چرا باید جدا شوم در حالی که در اینجا احساس راحتی دارم و همه
چیز به خوبی پیش می‌رود؟
فالکائو 34 ساله در تابستان 2019 بود که از موناکو راهی
گالاتاسرای شد. او در فصل جاری 20 بازی در رقابت‌های مختلف برای
گالاتاسرای به میدان رفته نتیجه آن 10 گل و یک پاس گل بوده است.
گالاتاسرای با 50 امتیاز در رده سوم جدول رده‌بندی لیگ ترکیه جای
دارد و شرایط برای قهرمان شدن این تیم سخت است.
علاوه بر الهلال عربستان از السد هم به عنوان دیگر مشتری فالکائو سخن به
میان می‌آید اما با توجه به قرارداد طولانی مدتی که با گالاتاسرای دارد
این جدایی سخت است.
واکنش فتح و حماس به عادی‌سازی روابط اسرائیل و بحرین