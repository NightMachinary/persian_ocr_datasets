2299
بر اساس گزارش رویترز، عامل دیگری که به نگرانی های اقتصادی
افزود، اظهارات روز جمعه دونالد ترامپ، رییس جمهور آمریکا بود
که گفت در حال حاضر به مذاکره در خصوص فاز دوم توافق تجاری با
چین فکر نمی کند.
طلا در شرایط ابهامات اقتصادی و سیاسی به پناهگاه مطمئن دارایی
تبدیل شده و با افزایش تقاضای سرمایه گذاری روبرو می شود.
در بازار سایر فلزات ارزشمند، هر اونس پالادیم برای تحویل فوری با
0.9 درصد افزایش، به 1987 دلار و 77 سنت رسید. هر اونس پلاتین
برای تحویل فوری 2.4 درصد صعود کرد و به 834 دلار و 5 سنت رسید.
هر اونس نقره برای تحویل فوری با یک درصد افزایش، در 18 دلار و 86
سنت ایستاد.
ادامه روند کاهشی نرخ بیکاری ترکیه
به گزارش ایسنا به نقل از خبرگزاری آناتولی، مرکز آمار ترکیه در
گزارشی اعلام کرد که نرخ بیکاری این کشور در دوازده ماه منتهی به
آوریل به 12.8 درصد رسیده که این رقم در مقایسه با مدت مشابه سال قبل
0.2 درصد کمتر شده است.
شمار افراد فاقد شغل 15 سال و بیشتر تا پایان ماه مارس با 502 هزار نفر
افزایش نسبت به مدت مشابه سال قبل به 4.23 میلیون نفر رسیده است.
بیشترین افزایش فرصت های شغلی مربوط به بخش خدمات بوده است.