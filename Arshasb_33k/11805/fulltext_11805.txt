11805
فاصله اجتماعی و استفاده از ماسک بهترین راه مقابله با کرونا است و این
توصیه های منجر به کاهش میزان ابتلا و فوتی ها در استان می شود.
وی بیان کرد: در استان اقدامات مطلوبی برای مقابله با کرونا انجام شد که
می توان به پویش فعالان اقتصادی، تعطیلی بازارها به صورت
خودجوش در فاز نخست شیوع کرونا، پویش های فرهنگی مختلف از
جمله با ماسک لبخند بزن بوشهر، نذر ماسک و همراهی خوب مردم و تلاش
شبانه روزی کادر درمان اشاره کرد.
استاندار بوشهر با اشاره به شرایط و امکانات درمانی استان گفت: ضمن
قدردانی از تلاش و توجه وزیر و معاونان وزارت بهداشت به خدمات
بهداشتی و درمانی استان بوشهر، انتظار داریم حمایت مالی لازم برای
تکمیل و تجهیز بیمارستان شهدای هسته ای بوشهر را انجام دهند.
گراوند بیان کرد: با توجه به اینکه مرکز استان تنها یک بیمارستان دولتی
دارد لذا تسریع در تکمیل بیمارستان شهدای هسته ای که هم اکنون
حدود 90 درصد پیشرفت فیزیکی دارد ضروری است.
وی اظهار کرد: دولت تدبیر و امید با همه گرفتاری ها و تحریم ها اما یک
بیمارستان را در مدت 3 سال در حال اتمام دارد، بیمارستان شهدای
هسته ای در مهرماه سال 96 کلنگ زنی شد و اکنون با حمایت وزارت
بهداشت در حال تکمیل است که خود اقدام بسیار بزرگ دولت بوده
است.