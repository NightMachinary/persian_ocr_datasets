16972
بود و امام خمینی و جمهوری اسلامی و انقلاب را کاملا تأیید می‌کرد و
حامی آن‌ها بود.
او گفت که شهید محمد باقر صدر همواره به ذوب در رهبری امام خمینی
(ره) و تبعیت از دستورات و توصیه های ایشان دعوت می‌کرد.
دبیرکل حزب‌الله لبنان ضمن اعلام جمله شهید صدر «در امام خمینی
ذوب شوید، همان گونه که امام در اسلام ذوب شده است» اعلام کرد که
این مسیر ادامه خواهد داشت.
سید حسن نصرالله گفت که شب نیمه شعبان شب بزرگی است و جایگاه
ویژه‌ای نزد خداوند دارد. او به نقل از امام صادق (ع) در فضیلت این شب
گفت که شب نیمه شعبان بعد از لیالی قدر برترین شب است که خداوند
گناه بندگانش را می‌بخشد.
او گفت که مؤمنان در این شب باید به انجام اعمال مخصوص این شب از
قبیل ادای نماز، قرائت قرآن و استغفار از درگاه خداوند بپردازند.
دبیرکل حزب‌الله لبنان نعمت سلامتی و تندرستی را نعمت بزرگی
دانست که بیشتر انسان‌ها و مؤمنان از آن غافل هستند و همین که این نعمت
را از دست می‌دهند، حسرت می‌خورند. او گفت که انسان‌ها حسرت
می‌خورند که چرا عمر حاصل را در «هیچ» صرف کردند.
او گفت که بر اساس روایات و احادیثی که از پیامبر اکرم (ص) و ائمه
معصومین (ع) نقل شده است، امام زمان (ع) با ظهور خود جهان را با عدل