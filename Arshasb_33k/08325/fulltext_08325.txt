8325
است که با ورود چند فرد غریبه به داخل بخش هیچ واکنشی نشان
نمی‌دهند، یکی پرونده بیماران را به هم سنجاق می‌کند، دیگری با
بخش مراقبت‌های ویژه تماس گرفته و برای مریض بستری دنبال تخت
خالی است، سومی هم پشت گوشی تلفن می‌گوید فعلاً امکان بستری
بیمار دیگر را نداریم به محض خالی شدن تخت خبرتان می‌کنم...
تصاویر آنها با رد ماسک و شیلد روی صورت‌شان نشان از
فداکاری‌های چند ماهه‌شان دارد.
ناهید هاشمی پرستار بخش بیماران کرونایی است. او 10 سال پیش
وقتی در بخش عفونی مشغول به کار شد می‌دانست چه خطراتی دارد و
حالا می‌گوید مراقبت از بیماران وظیفه‌مان است و این شغل را با عشق
انتخاب کرده و بی‌منت کار می‌کند. او که همزمان با شروع بحران
کرونا دو ماه تمام از دختر بیست ماهه‌اش دور بود، می‌گوید: «ما اینجا
حتماً باید ماسک فیلتردار بزنیم، گان بپوشیم، دست‌های‌مان را
ضدعفونی و دستکش دستمان کنیم، شیلد بزنیم. چرا؟ چون بیمارانی
که در این بخش بستری می‌شوند در اوج انتقال بیماری قرار دارند.»
پرستاران همیشه از این ماسک‌ها استفاده نمی‌کنند، تنها زمانی که در
فاصله اندکی با بیمار قرار دارند و می‌خواهند رگ بگیرند یا سی‌پی‌آر
کنند از این ماسک‌ها استفاده می‌کنند. پرستاران این بخش همیشه به
ابتلا فکر می‌کنند، کافی است کمی تنگی نفس پیدا کنند یا ضعف و