28169
پایان حیات نخستین گالری ایرانی با اجرای «مرگ»
به گزارش ایسنا، گالری «آپادانا، کاشانه هنرهای زیبا» در شهریور
1328 توسط محمد جوادی‌پور، حسین کاظمی و هوشنگ
آجودانی راه‌اندازی شد؛ تا برای نخستین بار فضایی مشخص برای
نمایش آثار هنری و به ویژه آثار نوگرا فراهم شود و هنر از آن شکل
دوردست خود، جنبه عام‌تر و مردمی‌تری پیدا کند. البته پیشتر نیز
نمایشگاه‌های هنری برگزار می‌شدند، اما اغلب به صورت گروهی و با
همکاری میان انجمن‌های فرهنگی ایران با کشوهایی همانند
شوروی و فرانسه.
در واقع گالری آپادنا به‌نوعی توانست باب برگزاری نمایشگاه‌های
انفرادی در ایران و امکان برقراری ارتباط مستقیم میان مردم و
هنرمندان را بگشاید. باید این نکته را در نظر داشت که در آن دوران
هنرمندان عرصه هنرهای تسجمی چندان مجالی برای خودنمایی و
ارتباط با مردم نداشتند و تنها آنهایی که از روی اقبال یا بدشانسی نامشان
در مطبوعات ذکر می‌شد، برای مخاطب نامی آشناتر بودند.
محمود جوادی‌پور در بخشی از خاطرات خود، نخستین مراحل
تاسیس گالری «آپادانا» را اینگونه روایت می‌کند که «به همراه
حسین کاظمی و هوشنگ آجودانی این ور اون ور را گشتیم در خیابان
آن و در خیابان شاهرضا که انقلاب فعلی باشه. نبش شمال شرقی خیابان