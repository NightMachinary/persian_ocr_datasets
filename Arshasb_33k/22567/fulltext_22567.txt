22567
کاربران شبکه اجتماعی توییتر هم به این اظهارات واکنش نشان
داده‌اند. یکی از کاربران نوشته است: توکر کارلسن فهرست بلندی از
افراد مرده‌ای را دارد که در شب انتخابات رای داده‌اند.
کاربر دیگری نوشت: واقعا عجیب است که چطور افراد فوت شده در
ایالت جورجیا رای داده‌اند. برنامه توکر کارلسن را ببینید. چرا هیچ
رسانه دیگری در این رابطه گزارش نمی‌دهد. قابل باور نیست.
مجری شبکه خبری فاکس نیوز از رسانه جریان اصلی بابت واگذاری
کامل به ریاست جمهوری جو بایدن و عدم پوشش تقلب‌های
انتخاباتی انتقاد کرد و گفت که آنها این کار را عامدانه انجام می‌دهند.
کارلسن مدعی شد که این تقلب ادعایی در انتخابات با رای‌گیری پستی
تسهیل شده است. او توضیح داد: افراد فوت شده تمایل بیشتری به رای
دادن پیدا می‌کنند، آن هم زمانی که شما شرایط را برای آنها تسهیل
کنید. بهانه این کار کووید 19 بود. یادتان هست که می‌گفتند ما برای
سلامت عمومی رای‌گیری پستی می‌خواهیم؟ ما هیچ انتخابی
نداشتیم! این یک فوریت بهداشت عمومی بود! تاثیر این کار ترغیب
تقلب بود.
او به عنوان نمونه به ایالت نوادا اشاره کرد که برگه رای برای تمام
رای‌دهندگان ثبت نام شده در این ایالت ارسال شده بود؛ چه کسانی که
درخواست داده بودند، چه کسانی که درخواست نداده بودند. و دیگر