19776
وی به اهتمام دولت با وجود تمامی محدودیت‌ها و فشارهای ناشی از
تحریم های استکبار علیه ملت ایران اشاره و عملکرد نظام جمهوری
اسلامی را در مدیریت کرونا، سرافرازانه ذکر کرد.
وی با تاکید بر لزوم بسیج همگانی جهت تامین ماسک مورد نیاز
دانش‌آموزان گفت: با توجه به الزام استفاده از ماسک در مدارس، نباید
هیچ دانش‌آموز علاقمند آموزش به دلیل نداشتن ماسک، از حضور در
مدرسه محروم شود.
زارع به تصمیم ستاد ملی مقابله با کرونا در خصوص اربعین نیز اشاره و
اضافه کرد: بر اساس تصمیم این ستاد؛ هیچگونه راهپیمایی به مناسبت
اربعین حسینی در ایران و عراق صورت نمی‌گیرد.
استاندار گیلان هفته دفاع مقدس را فرصت خوبی برای انتقال فرهنگ
مقاومت، ایثار و شهادت خواند و افزود: مراسم چهلمین سالروز دفاع
مقدس توسط دستگاه‌های متولی با بهره گیری از ظرفیت فضای مجازی
و صدا و سیمای مرکز استان بمنظور پیشگیری از شکل گیری
اجتماعات و نیز جلوگیری از شیوع ویروس کرونا برگزار می‌شود.
وی همچنین 21 شهریورماه روز سینما را تبریک گفت و این هنرصنعت
را از کارآمدترین ابزارهای توسعه فرهنگی دانست و گفت: هنرمندان
به ویژه فعالان هنرهای نمایشی، همراهی‌های خوبی در جریان
مدیریت کرونا داشته‌اند.