31296
کفگیر سعودیها به ته دیگ خورد!
به گزارش ایسنا به نقل از بلومبرگ، دولت عربستان که به دنبال شیوع
کرونا و سقوط قیمت نفت در بازارهای جهانی با کاهش درآمد
محسوسی مواجه شده است اعلام کرد که مالیات بر ارزش افزوده را سه
برابر و مزایای کارکنان بخش دولتی را کمتر خواهد کرد. عربستان
امیدوار است از محل این افزایش بی سابقه مالیات بر ارزش افزوده، 100
میلیارد سعودی ( 26.6 میلیارد دلار) درآمد بیشتر داشته باشد.
محمد الجعدان، وزیر دارایی عربستان در خصوص اقدامات جدید
گفت: این تصمیمات شاید دردآور باشند اما ضروری و برای حراست از
ثبات مالی در اقتصاد کشور چه در بلندمدت و چه در کوتاه مدتمفید
هستند.
تنها در ماه مارس قیمت نفت بیش از نصف ارزش خود را از دست داد و این
اتفاق در شرایطی که هزینه های جنگ یمن نیز بر دوش اقتصاد عربستان
سنگینی می کند باعث شده است تا فشار فوق العاده زیادی به منابع مالی
بزرگ ترین اقتصاد خاورمیانه وارد شود.
مالیات بر ارزش افزوده نخستین بار در سال 2018 در عربستان معرفی
شد و قرار است نرخ آن از یکم ژوییه به 15 درصد افزایش پیدا کند. دولت
هم چنین از ابتدای ماه ژوین به بسیاری از مزایای جانبی کارکنان
دولتی پایان خواهد داد. هم چنین قرار است برخی از مخارج عملیاتی و