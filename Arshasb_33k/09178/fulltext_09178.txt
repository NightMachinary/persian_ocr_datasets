9178
فناوری های نوین از جمله پهپاد را برای کنترل ترافیک در جاده ها و معابر
درون شهری اظهار کرد: اگر نتوانیم از این تجهیزات بهره لازم و استفاده
مناسب را ببریم نمی توان به خوبی وضعیت ترافیک را اداره کرد.
وی امنیت، آرامش و سلامت مردم و برخورد جدی و قاطع با رانندگان
متخلف را مهمترین هدف پلیس راهور از برنامه ها و طرح های
گوناگونی دانست که در سطح کشور در دست اجرا و پیگیری است.
وی در ادامه این نشست، استفاده از داده ها و تحلیل های کارشناسانه در
حوزه ترافیک جاده ای و شهری را حائز اهمیت خواند و تصریح کرد:
این اطلاعات را باید برای کاهش سوانح و تصادفات به کار بگیریم.
سردار هادیانفر از تجهیز 15 هزار دستگاه اتوبوس در سطح کشور به
سامانه سپهتن (سامانه پیمایش هوشمند تردد ناوگان حمل و نقل
جاده‌ای کشور) خبرداد و گفت: سپهتن از سامانه های موفقی است که در
شبکه حمل و نقل مسافر به کارگیری شد و به دنبال تعمیم آن در وسایل
باربری هستیم.
وی، ماموریت های پلیس راهور در معابر شهری را نیز بسیار مهم
برشمرد و با بیان اینکه اصل رفتارسازی و انضباط اجتماعی در حوزه
ماموریتی پلیس راهور محقق می شود ادامه داد: راننده ای که در شهر و از
زمان خروج از منزل، قانون را رعایت کند در جاده ها نیز فردی
قانونمند است.