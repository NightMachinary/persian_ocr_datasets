15395
عباسی با اشاره به اینکه در مسائل آموزشی و پژوهشی به علت آن
اثرگذاری که در آینده افراد و جامعه دارد، به صورت سخت گیرانه‌ای
برخورد می‌شود اما در زمینه پوشش این چنین نیست، اظهار کرد: در
بدو ورود افراد به دانشگاه در حین ثبت نام، قوانین و آیین‌نامه‌های
مربوط به نوع پوشش در فضای آموزشی در اختیار شخص قرار
می‌گیرد و دانشجو نیز متعهد به رعایت آن می‌شود.
وی با اشاره به اینکه بعضی افراد پایه تربیت صحیح و اسلامی در بحث
پوشش را ندارند، گفت:این افراد با رویکردی که عدم اعتقاد به رعایت
پوشش است، وارد دانشگاه می‌شوند بنابراین کاری که باید در مرحله
اول صورت بگیرد مطلع کردن فرد از قوانین موجود در این زمینه است،
در مرحله بعدی مجموعه فرهنگی دانشگاه‌ها باید فرهنگ‌سازی لازم را
با روش‌های بدیع و نو در تبیین درست این مسئله به کار گیرند و در مرحله
پایانی آن دست از افرادی که با تمام این اقدامات علقه‌ای به رعایت
قوانین و هنجارها نداشتند با تذکرات لسانی افراد را ملزم به رعایت
قوانین دانشگاه کنیم.
وی با تأکید بر اینکه وضعیت پوشش در دانشگاه بوعلی سینا به صورت
نسبی از بعضی از دانشگاه‌های کشور بهتر است، اظهار کرد: سعی کردیم
به مراحل ذکر شده جامه عمل بپوشانیم یعنی مجموعه‌های فرهنگی
دانشگاه را کمک کنیم تا گام‌های مؤثرتری را بردارند؛ برای مثال