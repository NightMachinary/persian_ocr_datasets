5184
انتقاد استاندار چهارمحال و بختیاری از شیوه بودجه‌ریزی در کشور
اقبال عباسی 20 شهریورماه در جلسه شورای اداری چهارمحال و
بختیاری با حضور رئیس قوه قضائیه با اشاره به اینکه این استان دارای 10
شهرستان و جمعیتی بالغ بر یک میلیون نفر است، اظهار کرد: مردم در
بخش‌های مختلف اعم از کشاورزی، صنعتی، گردشگری،
صنایع‌دستی و صنعت مشغول به‌کار هستند.
استاندار چهارمحال و بختیاری با بیان اینکه 41 درصد جمعیت استان
جوان است، عنوان کرد: یکی از مهم‌ترین دلایل نرخ بالای بیکاری در
این استان به علت بالا بودن نرخ مشارکت است و نرخ 41 درصدی
مشارکت در این استان در کشور بی‌سابقه است.
وی با بیان اینکه کم و کیف توزیع منابع آب مورد گلایه مردم
چهارمحال و بختیاری است، بیان کرد: نحوه توزیع آب در کشور
به‌گونه‌ای است که امکان تخصیص آب به طرح‌های تولیدی جدید
وجود ندارد و منابع آب تخصیص یافته به شهرک‌های صنعتی
جوابگوی نیازهای واحدهای صنعتی نیست.
عباسی با انتقاد به شیوه بودجه‌ریزی در کشور، افزود: چهارمحال و
بختیاری از گذشته با محدودیت بودجه مواجه بوده است، همچنین در
حال حاضر تنها 30 درصد بودجه کشور در استان‌ها توسط استانداران
توزیع می‌شود و مابقی بودجه به پروژه‌های ملی و وزارتخانه‌ها