27389
وی با اشاره به آبگرفتگی وسیع سپیدار، گفت: در این منطقه، آبگرفتگی
شدید بوده که این وضعیت به دلیل قطعی برق سپتیک بود اما این موضوع
نیز قابل پیش‌بینی بود. در برخی نقاط منطقه کوی سپیدار و کوی علوی
آب و فاضلاب وارد منازل شده است.
عضو شورای شهر اهواز بیان کرد: عمده مناطق شرق اهواز معطل
تقویت خروجی ایستگاه پیچ وار و قلعه چنان هستند که هنوز این کار به
پایان نرسیده است. در شهرک دانشگاه نیز دو سه ساعت آبگرفتگی شدید
شده بود که با نصب پمپ مشکل حل شد.
وی افزود: در منطقه 2 و 3 شهرداری اهواز مشکل خاصی نداریم. در باغ
شیخ نیز به صورت نقطه‌ای آبگرفتگی رخ داده است که عوامل
شهرداری در حال رفع آبگرفتگی‌ها هستند.
موسی‌پور گفت: در حال حاضر خیابان‌های منتهی به خیابان 68 متری
کوی علوی و در شرق اهواز نقاطی که به ایستگاه پیچ وار منتهی
می‌شوند، نقاط بحرانی اهواز هستند. در دیگر نقاط وضعیت پایدارتر
است و اگر مشکل قطع برق در سپیدار و حصیرآباد رفع شود، مشکل این
مناطق نیز رفع خواهد شد.