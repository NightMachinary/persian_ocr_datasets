7274
بررسی تمرینات ورزشکاران پارالمپیکی و نحوه برگزاری اردوها در
شرایط کرونا
به گزارش ایسنا، در جلسه امروز رییس فدراسیون جانبازان و معلولان
با سرمربیان تیم های ملی که در محل فدراسیون برگزار شد،
محمدشروین اسبقیان وضعیت سلامت ورزشکاران را در اولویت
فعالیت فدراسیون دانست و گفت: ویروس کرونا خطرناک است و باید
زمانی اردوها را برگزار کنیم که سلامت ورزشکار با مشکل مواجه
نشود. باید برنامه، پیشنهاد انجمن ها و سرمربیان را جمع آوری کنیم تا با
آمادگی کامل و با رعایت دستورات ستاد پیشگیری کرونا فعالیت ها را
آغاز کنیم.
وی ادامه داد: سعی کردیم در این روزها با ملی پوشان صحبت کنیم و
جویای شرایط آنها باشیم تا بدانند که فدراسیون به ورزشکاران خود
اهمیت می‌دهد و آنها رها نشدند و وضعیتشان در اولویت کارهای ما
قرار دارد.
همچنین هادی رضایی سرمربی تیم ملی والیبال نشسته مردان در این
نشست گفت: تمرینات ورزشکاران در کشورهای مختلف دنیا آغاز
شده است. تیم‌هایی که رقیب تیم ملی کشورمان هستند تمرینات خود
را شروع کردند و اگر ما به دنبال کسب موفقیت در پارالمپیک هستیم باید
ورزشکارانمان را حفظ کنیم.