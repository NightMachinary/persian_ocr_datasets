15820
راه اندازی پویش ختم قرآن به نیابت از شهدا در ماه رمضان
حجت الاسلام هادی عسگری در گفت و گو با ایسنا، اظهار کرد: در ماه
مبارک رمضان امسال برنامه معنوی ختم گروهی قرآن کریم با راه
اندازی پویش مردمی تحت عنوان بهار قرآن با شهدادر کرمانشاه و
همزمان با سراسر کشور برگزار می شود و در این طرح هر نفر به نیابت از یک
شهید یک جز و یا بخش هایی از قرآن کریم را تلاوت خواهد کرد.
عسگری افزود: این طرح با شعار قرآن در خانه و با هدف مشارکت دادن
عموم مردم در ختم جمعی قرآن کریم به ویژه در بین خانواده های معظم
شهدا و ایثارگران استان کرمانشاه و هدیه به روح مطهر شهدای
گرانقدر برگزار می شود.
مدیر کل بنیاد شهید و امور ایثارگران استان کرمانشاه اضافه کرد: به
دلیل عدم حضور مردم در مساجد و محافل ختم گروهی قرآن کریم در
این روزهای کرونایی برای جلوگیری از شیوع بیماری، اجرای این
نوع طرح‌ها سبب رشد معنوی، روحیه بخشی و تقرب بیشتر مردم نسبت
به ارواح طیبه شهدا می شود.
عسگری هدف از راه اندازی این پویش را فراهم کردن شرایطی برای
آشنایی جامعه با شهدا عنوان و ابراز امیدواری کرد: با راه اندازی این
پویش شاهد آشنایی بیشتر جامعه به ویژه نسل جوان با شهدا و
الگوپذیری از آنها از باشیم.