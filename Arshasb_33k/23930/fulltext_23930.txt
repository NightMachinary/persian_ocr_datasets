23930
محمدصادق حاجیان در گفت‌وگو با ایسنا در خصوص وضعیت
ذخیره سازی بنزین در مخازن این شرکت با توجه به کاهش مصرف آن
بعد از شیوع کرونا به خصوص در ایام نوروز، اظهار کرد: هم اکنون در
بحث تولید با توجه به شرایط موجود، بخشی از بنزین تولیدی را ذخیره
سازی کرده ایم، همچنین شرکت پخش نیز از ظرفیت ذخیره سازی
بنزین در این شرایط استفاده خواهد کرد.
وی تاکید کرد: البته احتمال می رود از هفته آینده مصرف بنزین در
استان و کشور دوباره افزایش یابد.
سخنگوی پالایشگاه اصفهان با اظهاربی اطلاعی از میزان بنزین ذخیره
سازی شده در پالایشگاه اصفهان در پی شیوع کرونا، تصریح کرد:
بخشی از بنزین تولیدی پالایشگاه در مخازن این مجموعه ذخیره می
شود، اما از میزان ذخیره بنزین شرکت پخش بی اطلاع هستم.
وی گفت: در حال حاضر و تا امروز مشکل خاصی در خصوص ذخیره
بنزین در پالایشگاه اصفهان وجود ندارد، البته چاره اندیشی در این
باره انجام شده است.
حاجیان همچنین یادآور شد: تولیدات بنزین پالایشگاه اصفهان به
طور معمول در محدود 16 استان پخش و توزیع می شود و احتمال می
رود شرکت پخش نیز از امکانات ذخیره سازی در سایر بخش ها استفاده
کند.