14225
در بسیاری از تجهیزات پزشکی کرونا به خودکفایی رسیدیم
به گزارش ایسنا،اولین نمایشگاه تخصصی مقابله با ویروس کرونا
(تهدید ها و دستاوردها) با حضور رئیس هیات مدیره و مدیرعامل
شرکت مادرتخصصی صندوق حمایت از صنایع پیشرفته در شهر
شیراز افتتاح شد.
رضا نقی پور اصل در مراسم افتتاح این نمایشگاه گفت: از آغازین
روزهای شیوع بیماری کرونا وزارت صمت همراه با سایر دستگاه ها به
ویژه وزارت بهداشت درمان و علوم پزشکی در خط مقدم مقابله با این
بیماری قرار داشته و با تلاشهای شبانه روزی همه ارکان وزارت صمت
نه تنها مشکلی در تهیه اقلام بهداشتی مورد نیاز کادر درمان پیش نیامد
بلکه امروز شاهد رسیدن کشور به خودکفایی در تولید بسیاری از این
اقلام هستیم.
مدیرعامل شرکت مادرتخصصی صندوق حمایت از صنایع
پیشرفته، وزارت صنعت معدن و تجارت را یکی از دستگاه های پیشرو
در مبارزه با بیماری کرونا خواند و افزود: در مجموعه صحا با حمایت از
شرکت های دانش بنیان و تولید کننده انواع کیت های تشخیص
کرونا، ونتیلاتور، الکل و مواد ضدعفونی کننده، دستگاه های
تولید ماسک و سایر اقلام بهداشتی گام های خوبی را در کمک به مقابله با
این بیماری برداشته است.