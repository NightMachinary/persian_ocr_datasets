32013
نماینده عالی دولت در سیستان و بلوچستان با بیان اینکه فرودگاه جدید
در محدوده منطقه آزاد چابهار قرار دارد افزود: مجموعه منطقه آزاد به
دلیل اینکه با گذشت 27 سال از عمر آن فاقد مرز هوایی، زمینی و دریایی
بوده است، نتوانسته به اهداف خود برسد و لذا در سال گذشته مجوز
توسعه آن با پیگیری دولت و موافقت مجلس شورای اسلامی اخذ شد.
احمدعلی موهبتی ادامه داد: بر اساس این طرح محدوده منطقه آزاد به
82 هزار کیلومتر مربع افزایش یافته و فرودگاه بین المللی چابهار در
محدوده منطقه آزاد طراحی شده است.
وی تصریح کرد: متاسفانه گفته می شود پنجشنبه گذشته پروازهای
فرودگاه کنارک در اعتراض به ساخت فرودگاه بین المللی چابهار
توسط نیروی هوایی تعطیل شد و این موضوع نیز بارها و بارها اتفاق
افتاده است .
استاندار بیان داشت: علیرغم مصوبه شورای تأمین استان بر عدم
تعطیلی، فرودگاه تعطیل شده است و همچنان سنگ‌اندازی و
بهانه‌تراشی در این راستا ادامه دارد .
موهبتی افزود: دولت خود را موظف می‌داند بر اساس فرمایش مقام
معظم رهبری که سواحل مکران را گنج پنهان می دانند دستور معظم له را
برای توسعه سواحل مکران عملی کند و مهمترین و ضروری‌ترین امر
در این راستا وجود فرودگاه است که چابهار را به مراکز قدرت و ثروت