15133
دهمرده:توزیع نامناسب بودجه مشکل اصلی ما است
به گزارش ایسنا، حبیب الله دهمرده در تذکری در جلسه علنی صبح امروز
سه شنبه مجلس خطاب به روسای سه قوه گفت: یادتان می آید در تبلیغات
انتخابات ریاست جمهوری چه می گفتید؟ آیا هرگز فکر می کنید هر سه
رئیس قوه شوید. از زنده باد و مرده باد بپرهزید.
وی افزود: سردار سلیمانی چه کرده بود که مورد تعظیم انس و جن است.
رمز موفقیت او این بود که خالصانه و برای خدا کار می کرد.
نماینده مردم زابل در مجلس یادآور شد: مسئولان بزرگوار، مملکت
گران اداره می شود. آقای روحانی حاضرید چند روزی در سیستان
زندگی کنید؟ آه پیرزنی در نیمه شبی کن فیکون می کند.
دهمرده با اشاره به موعد بررسی بودجه در مجلس گفت: قبل از کمبود،
توزیع نامناسب مشکل ما است علاوه بر این باید مشکلات معیشتی و
تنظیم فاصله نقاط کم برخوردار را نیز مورد توجه قرار دهیم.
این نماینده مجلس با تاکید بر ضرورت عمل مسئولان به وظایف ذاتی
خود در سیستان خواستار حل مشکل راه آهن زابل، بزرگراه زاهدان
زابل، راههای روستایی، رتبه بندی معلمان، نهضتی ها، خرید خدمتی
ها و پیش دبستانی ها شد و گفت: تسریع در گازرسانی نیز باید مورد توجه
قرار بگیرد این وضعیت کپسولهای گاز در سیستان و بلوچستان
توجیهی ندارد.