24823
میرتاج‌الدینی: حمله به دوستان یا مجلس شورای اسلامی به نفع مردم و
کشور نیست
به گزارش ایسنا، حجت‌الاسلام سید محمدرضا میرتاج‌الدینی در
جلسه علنی صبح امروز (یکشنبه) مجلس شورای اسلامی اظهار کرد: در
مورد شائبه‌ای که با ادبیات تفرقه‌افکنانه رییس دولت ترکیه پیش
آمده بود اجماع خوبی هم در مجلس شورای اسلامی و هم در کل کشور
پیش آمد. همه ملت ما در مقابل این موضوع موضع گرفتند و این موضع
از سر منافع ملی، مصالح کشور، تمامیت ارضی، قابی و آسمان ایران
بزرگ بود.
وی ادامه داد: البته گزارش رسید که رییس جمهور ترکیه از این
صحبت‌ها اعراض کرده و عذرخواهی کرده و گفته منظورش ایران
نبوده است؛ در هر صورت آذربایجان همیشه حافظ ایران بوده و به بیان
مقام معظم رهبری سر ایران است و این مساله اینقدر اهمیت دارد که حتی
شائبه آن را هم بر نمی‌تابیم. این سخن در بیان همه نمایندگان چه
نمایندگان آذربایجان و چه سایر استان‌ها دیده می‌شد؛ بیانیه‌ای هم از
سوی نمایندگان شمال غرب آماده شد که همه آن را امضا کردند ولی
صحبت همکار عزیزمان (احمدی بیغش) این وحدت را برهم زد.
میرتاج‌الدینی یادآور شد: ما همدلی و وحدت خود را حفظ می‌کنیم و
باید بدانیم هر نوع حمله به دوستان یا مجلس شورای اسلامی به نفع مردم و