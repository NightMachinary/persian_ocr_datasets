12807
برای هنرمندان آن استان‌هاست. سال‌ها قبل بر سر اینکه چه بخشی
مسئولیت برگزاری این جشنواره‌ها را برعهده داشته باشد و نیز اینکه
هنرمندان بومی یا انتخابی از مرکز، آثار را داوری کنند،
اختلاف‌نظرهایی وجود داشت ولی از چند دوره اخیر با تغییراتی که به
وجود آمد تقریبا تمام مسئولیت به خود استان و بیشتر به انجمن‌های
نمایشی استان‌ها واگذار شد.
اما آنچه اخیرا در این‌باره حاشیه‌ساز شده، ارسال شیوه‌نامه‌ای به
اداره‌های کل استانی است که نه تنها تغییراتی بدون هماهنگی با
انجمن‌ها در آن اعمال شده، بلکه گویا چند روز پس از استعفای شهرام
کرمی، مدیرکل سابق و پیش از معرفی و حضور قادر آشنا، مدیرکل
جدید به استان‌ها فرستاده شده است. نکته قابل تامل این شیوه‌نامه
تاکید بر معرفی دبیر و انتشار فراخوان در همین یکی دوماه اول سال است
که شیوع کرونا عملا هر رویداد هنری را در کشور بلاتکلیف کرده
است.
در این باره محمدرضا درند، مدیر انجمن هنرهای نمایشی کرمانشاه
در گفت‌وگویی با ایسنا توضیح داد: جشنواره تئاتر استانی در
سال‌های مختلف به شکل‌های متفاوتی برگزار می‌شد و بعد از اینکه
انجمن‌های نمایشی در فرایند انتخابات قرار گرفتند و صاحب هیات
مدیره شدند، شیوه‌نامه جشنواره از سال 95 به شکلی تغییر کرد که دیگر