6311
به گزارش ایسنا، روزنامه عربستانی الشرق الاوسط به نقل از یک مسئول
عالی‌رتبه نوشت، مقامات سودان برخی از اعضای گروه
اخوان‌المسلمین را که دارای تابعیت مصری بوده و در سودان اقامت
داشتند، بازداشت کردند و آنها را با مطرح کردن اتهاماتی کیفری به
دادستانی کل ارجاع دادند.
این مسئول عالی‌رتبه در ادامه افزود، مقامات سودان علیه این اعضای
اخوان‌المسلمین اتهامات کیفری مطرح کردند و دادستانی کل و قوه
قضاییه بعداً تصمیم خواهند گرفت که اعضای این گروه را به مقامات
مصر تحویل دهند یا خیر.
روزنامه الشرق الاوسط همچنین نوشت، گزارش‌های رسانه‌ای مبنی
بر وجود هماهنگی امنیتی میان مقامات مصر و سودان برای تحویل
اعضای بازداشت شده در سودان از ماه فوریه گذشته وجود دارد که
تلاش داشتند به ترکیه فرار کنند.