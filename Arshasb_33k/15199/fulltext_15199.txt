15199
دود اسپند، خاصیت ضدویروسی دارد؟
دکتر علیرضا عباسیان در گفت‌وگو با ایسنا،‌ در خصوص روش‌های
طب سنتی برای ضد عفونی کردن هوای منزل، گفت: به طور کلی بر اساس
مطالعات صورت گرفته مشخص شده است که موادی که بوهای قوی و
تند داشته باشند می‌توانند خواص ضد میکروبی، آنتی باکتریال و
بعضا ضد ویروس داشته باشند. به طور مثال در خانواده گیاهانی با
ترکیبات گوگردی همچون سیر، موسیر، پیاز و انواع کلم‌ها
می‌توانند خاصیت ضد ویروسی داشته باشند.
وی با بیان اینکه در طب ایرانی دودهایی با همین خاصیت ضد میکروبی
و ویروسی نیز وجود دارند، تصریح کرد: در گذشته‌های دور مردم
مواد مختلفی را دود می‌دادند که این اصطلاح رایج بخور برای همین
موضوع به کار برده می‌شد که مردم اشتباها اکنون استنشاق ماده‌ای
جوشیده در آب را بخور می‌نامند اما، در طب ایرانی به استنشاق دود
ناشی از آتش زدن یک ماده، بخور گفته می‌شود.
عباسیان با تاکید بر اینکه مقالاتی در خصوص خواص اسپند و
عنبرنسارا وجود دارد، ادامه داد: به عنوان مثال برای ماده عنبرنسارا هم
برای خاصیت ضد التهابی آن و هم برای خاصیت ضد ویروسی‌اش
مقالاتی وجود دارد؛ به شکلی که در مواردی مشخص شده حتی در
خاصیت ضد ویروسی قوی تر از اسپند است. به این صورت نمی‌توان به