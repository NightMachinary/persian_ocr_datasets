17370
ساخت 500 کلاس درس در لرستان
امیر غفوری‌نژاد در جلسه‌ای که امروز 21 دی‌ماه با حضور رضوی
رئیس مجمع خیرین مدرسه‌ساز لرستان برگزار شد، اظهار کرد: در
راستای طرح آجر به آجر 250 پروژه در قالب 500 کلاس درس در
استان در دست اجراست که سهم خیرین مشارکت در ساخت 300
کلاس درس از این مقدار است.
وی تصریح کرد: در طرح آجر به آجر خوشبختانه شاهد حضور
پررنگ خیرین مدرسه‌ساز بوده‌ایم به نحوی که از لحاظ ریالی و چه از
نظر میزان مشارکت مردم، جز استان‌های برتر کشور بودیم و این
نشان‌دهنده دغدغه مردم هم استانی در ایجاد فضاهای آموزشی ایمن
برای فرزندان همین دیار است.
مدیرکل نوسازی مدارس لرستان خاطرنشان کرد: در 9 ماهه گذشته،
42 مدرسه را تکمیل کرده و در اختیار آموزش‌وپرورش قرار
داده‌ایم و بیش از 300 کلاس درس را نیز با مشارکت خیرین در استان
لرستان در دست اجرا داریم.
غفوری‌نژاد اضافه کرد: خوشبختانه هم‌اکنون هم تعداد قابل توجهی
از خیرین مدرسه‌ساز را بانوان تشکیل می‌دهند و حضور پررنگ‌تر
این عزیزان بیش از هر چیز سبب نهادینه شدن فرهنگ وقف در سیستم
آموزشی کشور خواهد شد.