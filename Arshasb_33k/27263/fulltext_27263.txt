27263
برایش پذیرفتنی و عادی می‌شود، یا ما را تحریف‌گر خواهد شناخت و
در همه امور دیگر نیز شک خواهد کرد. دیگر چوپان غیرراستگو
می‌شویم. نگوییم که خیر و صلاح این بود و ما قصد تربیت داشتیم.
بسیاری از کسانی که حدیث جعل کردند هم قصد خیر داشتند. ولی
کاری کردند که اکنون ما در مورد هر حدیثی تردید داریم که نکند این
هم جعلی باشد. اعتبار نقل و حدیث در دید بسیاری از مسلمانان تضعیف
شده است به خاطر حدیث‌های جعلی که چه بسا به نیت خیر و صلاح ساخته
شدند. و بالاخره این را بدانیم که یک روزی هم نوبت دیگران خواهد
رسید و آنگاه دیگران با ما آن می‌کنند که ما با پیشینیان‌مان کردیم. اصلاً
چرا به آینده حواله کنیم؟ همین امروز مگر چه درصد از فضای رسانه‌ای
و فضای تولید محتوا در اختیار نهادهای رسمی است؟ حقیقت این است
که دیگر آموزش و پرورش، مطبوعات، صدا و سیما، نهادهای
فرهنگی و حوزه‌های علمیه تنها منابع مراجعه مردم نیستند. این‌ها تنها
منابع تولید محتوا نیستند. بدنه تولید محتوای رسمی مملکت روز به
روز لاغرتر می‌شود و منابع دسترسی مردم به اطلاعات و محتواها از
منابع غیررسمی روز به روز از دسترس بیرون می‌شوند. متولیان
فرهنگی مملکت تنها سلاحی که دارند، همین حقانیت و صداقت است
که با آن می‌توانند در برابر انواع رسانه‌های گه‌گاه مغرض و مفسده‌جو
مبارزه کنید. این تنها سلاح را هم شما ناکار نکنید. فلان شبکه و فلان