10342
لغو سفرها، مشکلات نقدینگی تاسیسات گردشگری به ویژه هتل‌ها و
آژانس‌های مسافرتی به منظور برگرداندن هزینه‌ رزروها و از همه
مهم‌تر بیکاری و ایجاد مشکلات معیشتی جمعیت زیادی از فعالان
گردشگری و صنایع دستی، زنگ خطر نابودی صنعت نوپای
گردشگری کشور بود که با افزایش مطالبه بیمه بیماری، مشکلات
بیمه‌ای و مالیاتی مشاغل متضرر از کرونا، تعدیل نیروها و موارد دیگر به
صدا در آمد.
تلاش دولت برای جبران خسارت‌ها و کمک به مشاغل آسیب دیده این
صنعت هم هر چند قابل تقدیر اما کمتر نتیجه‌بخش و موثر واقع شد، به
همین منظور راهکارهای حمایتی دیگری مانند تعطیلی چند روزه
عید فطر، گردشگری مجازی و موارد مشابه آن به میان آمدند تا دولت با
توجه به کمبود منابع مالی و مشکلات نقدینگی بتواند با حمایت‌های
معنوی مشکلات این صنعت را مرتفع کند.
«تعطیلی پنج شنبه‌ها» طرح ناکام مانده از سال‌ گذشته نیز در میدان نبرد
صنعت گردشگری و کرونا به میان آمد تا بتواند دولت را در حمایت از این
صنعت و مردمی که اقتصادشان از طریق گردشگری تامین می‌شود،
یاری دهد.
تحقق این مهم در حالی می‌تواند به حمایت از صنعت گردشگری کمک
کند که با پیش‌بینی‌های مسئولان کشوری و استانی نسبت به بروز موج