16661
تاریخ ماندگار شود 
به گزارش ایسنا، حسن روحانی روز دوشنبه در نشست هم اندیشی با
فعالان مبارزه با کرونا در استان‌های آذربایجان شرقی و غربی، اظهار
کرد: ملت و بویژه کادر درمانی ایران از ابتدای شیوع بیماری کرونا با
قدرت و با فداکاری به صحنه آمدند و افتخار آفریدند و همانطور که
رهبر معظم انقلاب اسلامی دیروز به این نکته بسیار مهم در دوران دفاع
مقدس اشاره داشتند، این افتخار آفرینی‌ها، ایثارها و فداکاری‌ها
باید در تاریخ ثبت شود و ماندگار بماند.
رئیس جمهور به برخوردهای تبعیض آمیز با انسان‌ها در بسیاری از
کشورهای مدعی در موضوع بیماری کرونا اشاره کرد و گفت: بر
خلاف آن رفتارهای تبعیض آمیز، در ایران در همه زمینه‌ها ما پیروز این
صحنه بودیم و هیچ‌وقت نگاه نکردیم کسی که وارد بیمارستان دولتی
می‌شود اهل کدام شهر، دارای چه زبانی، از کدام قومیت و طایفه، سنش
چه مقدار و یا پولدار و فقیر است و همه حتی اتباع بیگانه را هم در سراسر
کشور به صورت مجانی مداوا کردیم.
روحانی با بیان اینکه از ابتدای شیوع بیماری کرونا همه اعم از
تولیدکنندگان، مسجدها، بنگاه‌های خیریه، نیروهای مسلح،
بسیج، سپاه و ارتش به صحنه آمدند، افزود: از سال 93 با اجرای طرح
تحول سلامت یک کار ویژه‌ای را برای بخش درمانی و تخت های