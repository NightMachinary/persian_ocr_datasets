25101
نتانیاهو: توافق صلح با امارات روزی تاریخی است
به گزارش ایسنا به نقل از اسکای نیوز عربی، بنیامین نتانیاهو نخست
وزیر رژیم صهیونیستی در این اظهارات توافق با امارات برای آغاز
رسمی و علنی روابط با امارات را ستود.
وی توافق دو طرف برای صلح را روزی تاریخی توصیف کرد.
نتانیاهو همچنین گفت با محمد بن زاید ولیعهد امارات برای ایجاد
روابط دو جانبه توافق کردیم و این توافق مهمی است و به «پیشرفت و
شکوفایی منطقه» منجر می شود.
وی همچنین گفت که کشورهایعربی و اسلامی دیگری هم هستند که به
روند صلح ملحق خواهند شد.
بنیامین نتانیاهو در ادامه گفت: ترامپ «قانونی بودن» شهرک سازی ها
در کرانه باختری را به رسمیت شناخته است و ما از «حاکمیتمان» و
اراضی «خود» ابدا دست نمیکشیم.
در جریان تماس تلفنی امروز ولیعهد ابوظبی با رییس جمهور آمریکا و
نخست وزیر اسراییل سه طرف ضمن توافق بر سر آغاز روابط رسمی و
علنی ابوظبی و تل آویو برای توقف طرح الحاق اراضی فلسطینی کرانه
باختری به تفاهم رسیدند توافقی که مورد استقبال آمریکا و مصر قرار
گرفت.
نتانیاهو خواستار تحقیق از بازرسان و دادستانی رژیم صهیونیستیشد