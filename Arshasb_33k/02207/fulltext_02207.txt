2207
دچار کاهش نشده است.
فولادوند با بیان اینکه منظور ما از کارسازی شوراها برای کمک به امر
آموزش در دوران کرونا این نبود که ستادهای استانی کرونا صاحب
صلاحیت نیستند گفت: بلکه منظور این است که وقتی شوراها گزارش
مشکلات منطقه و استان را استماع می کنند با ستاد کرونای استان
هماهنگی می کنند که اگر به عنوان مثال منطقه ای در دور دست است،
برای تردد و ارسال بسته ها تسهیلگری شود زیرا در برخی شرایط اجازه
رفت و آمد داده نمی شد، اما شورا کمک کرد تا ارسال بسته های آموزشی با
وقفه مواجه نشود.
وی درباره سهم آموزش و پرورش از محل عوارض شهرداری ها گفت:
در قانون پیش بینی شده که تا 5 درصد عوارض شهرداری ها به آموزش و
پرورش برای ساخت و ساز مدارس اختصاص یابد. مصوبات مختلفی
در استان ها داشتیم و برخی به تناسب درآمد و توانمندی بین یک تا 5
درصد عوارض دریافتی شناور داشتند اما در اصلاحیه اخیر قانون
شوراها این عدد را ثابت و 3 درصد پیش بینی کرده اند. نمی گویم قطعا به
نفع آموزش و پرورش است اما اینکه ثبات دارد حتما به نفع آموزش و
پرورش است. در این صورت همه شهرداری ها خودشان را موظف می
دانند در سرفصل ها سه درصد را پیش بینی کنند که قطعا از موفقیت ها
محسوب می شود.