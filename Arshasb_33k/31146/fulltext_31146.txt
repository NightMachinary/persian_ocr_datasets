31146
شد.
کشف موادمخدر و سوخت قاچاق در مرزهای خراسان رضوی
سردار ماشاالله جان‌نثار در گفت‌وگو با ایسنا اظهار کرد: ماموران
مرزبانی در راستای برخورد قاطع با قاچاقچیان، در پی رصد کامل و
اشراف اطلاعاتی موفق شدند در عملیاتی از یک دستگاه خودروی
سواری مقدار 40 کیلو و 300 گرم موادمخدر از نوع تریاک را که به
صورت ماهرانه‌ای جاساز شده بود، کشف کنند.
وی ادامه داد: در این ارتباط یک دستگاه خودرو توقیف و یک متهم
دستگیر شد که با تشکیل پرونده تحویل مقامات قضایی گردید.
جان‌نثار با اشاره به کشف انواع کالای قاچاق توسط مرزبانان تایباد،
بیان کرد: کالاهای کشف شده شامل لباس، شامپو، مرغ، تخم‌مرغ،
روغن، پنیر، رب و... است که طبق برآورد کارشناسان مربوطه،
ارزش کالاهای مکشوفه 51 میلیون و 120 هزار ریال اعلام شده است.
وی گفت: همچنین مقدار 360 لیتر سوخت قاچاق به ارزش 198
میلیون ریال از خودروهای عبوری حین خروج از کشور کشف شد.
خراسان رضوی بیش از 300 کیلومتر مرز مشترک با کشور افغانستان
دارد که 90 کیلومتر آن در شهرستان تایباد قرار گرفته است.