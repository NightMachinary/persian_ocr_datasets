2453
اراک اولین روز آلوده در سال 99 را تجربه کرد
علیرضا محرابیان در گفت و گو با ایسنا، افزود: وزش باد که از روز گذشته
در استان مرکزی شدت گرفته است باعث ایجاد غبار منطقه ای و فرامنطقه
ای شده است به طوری که گرد و غبار خارجی و کویر مرکزی ایران
سلامت هوای شهرها را تحت تاثیر قرار داده است.
وی با بیان اینکه در حال حاضر هوای اراک و شازند برای گروه های
حساس ناسالم است، افزود: در حال حاضر براساس داده های ساعت 12
ظهر، شاخص آلودگی برای این کلانشهر و در ایستگاه شریعتی 117
ومیانگین شاخص 132 بوده است، اما در شهر ساوه هوا برای تمامی
گروه های سنی ناسالم است.
محرابیان گفت: شاخص آلودگی در شهر ساوه 160 و در شازند 142
است و توصیه می شود در این شرایط افراد از تردد غیر ضروری پرهیز
کنند.
وی با اشاره به اینکه امروز اولین روز ناسالم در تقویم زیست محیطی
استان مرکزی در سال جاری است، گفت: از ابتدای سال تا روز گذشته
اراک که به عنوان یکی از هشت شهر آلوده کشور شناخته می شود، 21 روز
پاک و 31 روز سالم را پشت سر گذاشته بود و پس از تبریز با 25 روز پاک
دومین شهر پاک کشور در سال 99 بوده است و امروز 22 اردیبهشت اولین
روز ناسالم سال 98 در این شهر به ثبت رسید.