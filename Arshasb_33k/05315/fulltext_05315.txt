5315
انتقاد گودرزی از آشفتگی بازار خودرو و مسکن
به گزارش ایسنا، عباس گودرزی در تذکر شفاهی جلسه علنی امروز
مجلس خطاب به رئیس جمهور گفت: سهام عدالت شامل حال عده‌ای
نشده، در حالی که مستحق دریافت آن بوده‌اند. از آقای پورابراهیمی
که مامور بررسی این موضوع هستند می‌خواهیم که این موضوع را به
صورت جدی پیگیری کنند.
وی افزود: آقای رئیس جمهور کارگران ساختمانی و روزمزد را
شناسایی و آنها را مورد حمایت قرار دهید. با این وضعیت آشفته بازار
خودرو و مسکن هیچ جوانی از قشر متوسط و پایین جامعه توان خرید
خودرو و مسکن را ندارد.
این عضو کمیسیون اجتماعی مجلس ادامه داد: دولت باید به بازار
خودرو و مسکن رسیدگی کند اما متاسفانه هیچ نظارتی انجام نمی‌شود
و افراد هر قیمتی که تمایل دارند تعیین می‌کنند. قیمت مسکن در
شرایطی که ویروس کرونا شیوع یافته مشکلات را افزون کرده است
که در مجلس یازدهم به همه این موارد به صورت جداگانه ورود
می‌کنیم.
انتقاد یک نماینده از ارجاع بودجه 99 به رهبری
به گزارش ایسنا، فردین فرمند در جلسه علنی صبح امروز سه شنبه مجلس
گفت: ما پیش از این جنگ اقتصادی داشتیم و بعد هم کرونای سلامت و