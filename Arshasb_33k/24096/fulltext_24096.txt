24096
معاون ترامپ چند روز قبل از انتصاب بایدن به اراضی اشغالی می‌رود
به گزارش ایسنا، به نوشته روزنامه فرامنطقه‌ای یدیعوت
آحارونوت، قرار است سفر مایک پنس، معاون دونالد ترامپ،
رئیس‌جمهوری آمریکا یک هفته قبل از ادای سوگند جو بایدن،
رئیس‌جمهوری منتخب آمریکا در 20 ژانویه باشد.
همچنین قرار است رابرت اوبراین، مشاور امنیت ملی آمریکا امروز،
یکشنبه وارد اراضی اشغالی شود و با بنیامین نتانیاهو، نخست‌وزیر
رژیم صهیونیستی دیدار کند.
این روزنامه نوشت، رایزنی‌های اوبراین و نتانیاهو درباره
تحریم‌های ایران و احتمال اعلام آمادگی کشورهای بیشتر برای
عادی سازی روابط با رژیم صهیونیستی است.
در این رابطه رسانه‌های رژیم صهیونیستی نوشتند، دستور کار معاون
ترامپ در سفر آتی‌اش به منطقه اعلام پیوستن دو کشور دیگر به قطار
عادی سازی روابط است.
به گزارش این رسانه‌ها، مقامات اسرائیلی می‌گویند، عربستان
احتمالا یکی از کشورهاست که روابطش با رژیم صهیونیستی را علنی
خواهد کرد. انتظار می‌رود سفر 13 ژانویه پنس به تل‌آویو بی‌ارتباط با
بررسی دستورکار پیوستن احتمالی دو کشور دیگر به جمع
عادی‌کنندگان روابط با تل‌آویو نباشد.