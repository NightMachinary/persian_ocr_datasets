27444
دقت کنیم که چارچوبی که قرآن مشخص کرده را رعایت کنیم.
الله‌مرادی با اعلام اینکه زن مؤمن باید تلاش کند به معانی عالی انسانی
برسد، ادامه داد: در جامعه اسلامی، آدم هرزه و بی‌تعهد به اخلاقیات
هیچگاه رشد نخواهد کرد اما زنان محجوبی داریم که مسئولیت‌های
مهمی را در جامعه دارند. نظام اسلامی به دنبال رشد معرفت دینی در
بانوان با رعایت دستورات اسلامی است و ما در طول تاریخ زنانی را
داریم که منشا خیر، تحول و الگو برای بشریت بوده‌اند.
وی تصریح کرد: خبرنگاران به عنوان وظیفه شرعی و دینی خود در
بخش ترویج حجاب و عفاف در جامعه تلاش کنند تا بتوانند زمینه
مصون‌سازی جامعه از خطرات احتمالی را فراهم کنند. باید رفع
ناهنجاری‌های اجتماعی به عنوان وظیفه همگانی در رأس تمام امور
مردم قرار گیرد، تا اثرگذاری خاص خود را داشته باشد.
الله‌مرادی به نظارت و بازرسی دستگاه‌های اجرایی استان کردستان
اشاره و بیان کرد: در این راستا 114 مجموعه اداری در سطح استان و
515 مورد دستگاه‌اجرایی شهرستانی مورد نظارت و بازرسی قرار
گرفتند.
وی با اشاره به اینکه رعایت حجاب و عفاف را هیچگاه نمی‌توان سلبی
کرد، افزود: حجاب و عفاف یک وظیفه همگانی است و خود مردم باید
متولی این امر اسلامی در جامعه باشند.