23133
شناور حادثه‌دیده کنارک طی عملیاتی برای بررسی های فنی به محل
اسکله دریایی منطقه منتقل شده است.
مراسم استقبال از پیکرهای سه شهید در خراسان شمالی برگزار شد
به گزارش ایسنا، حجت‌الاسلام یعقوبی در مراسم استقبال از پیکرهای
مطهر سه شهید تازه تفحص شده دوران دفاع مقدس با اشاره به صفات
ممتاز شهدا که در قرآن هم بیان شده است، گفت: برای شهدا، دین و خدا
محبوب‌تر بود بنابراین همه چیزخود را فدای آن کردند.
وی افزود: شأن شهدا خیلی بالاتر از مراسمی است که برگزار کردیم و اگر
در شرایط اضطرار نبودیم در استقبال و تشییع این سه شهید، حماسه برپا
می‌کردیم.
نماینده ولی‌فقیه در استان خراسان شمالی اظهار کرد: این شهدا،
پشتوانه انقلاب و سندهای ماندگار انقلاب ما و نشان افتخار ملت
هستند. بنا است تا پیکر شهیدان «قربانعلی کبریایی»، «محمدرضا
قویدل» و «محمدحسین ایمانی» بعد از برگزاری مراسم تشییع برای
خاکسپاری به شهرهای اسفراین، فاروج و جاجرم منتقل شوند.