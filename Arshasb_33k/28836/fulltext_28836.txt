28836
حتی ران ها خود را نشان می‌دهد.
ابراهیمی افزود: این بیماری بیشتر در افرادی با زمینه پوست خشک و
حساس و مبتلایان به اگزما مشاهده می شود و این افراد عمدتا در دوران
بزرگسالی و حتی کودکی دچار پوست مرغی می‌شوند.
این متخصص پوست و مو یادآور شد: علاوه بر این، زمینه های ژنتیکی و
ارثی هم در بروز این بیماری دخیل است و بعضا برخی بیماری‌ها نیز
موجب ایجاد پوست مرغی در افراد می‌شود.
وی با بیان اینکه این بیماری درمان قطعی ندارد، گفت: تنها با مصرف
برخی داروها می توان شدت بیماری را کاهش داد.
این عضو هیات علمی دانشگاه علوم پزشکی کرمانشاه در خصوص
راهکارهای کاهش علائم این بیماری، گفت: توصیه می شود افراد از
کرم‌های لایه بردار استفاده کنند، اما نباید در مصرف این محصولات
زیاده روی شود.
وی افزود: کرم های لایه بردار لایه‌های سطحی پوست را برداشته و با
تغییر این لایه ها، نگهداری رطوبت پوست بالا می رود و این امر به بهبود
ضایعات پوست مرغی کمک می‌کند.
ابراهیمی تصریح کرد: افراد همچنین برای کاهش علائم پوست مرغی
باید بعد از استحمام از لوسیون های مرطوب کننده و نرم کننده استفاده
کنند.