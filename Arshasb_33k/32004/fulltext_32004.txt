32004
این صنایع در ایجاد آلودگی سهمی ندارند که در این بحران پشت به
مردم و دانشگاه کرده اند؟ چه کسی باید صنایع را دعوت کند؟ همه جا
می گوییم و خواستار کمک صنایع هستیم، اما دریغ از یک بازخورد.
وی با تاکید بر اینکه کادر بهداشت و درمان خسته اند، شرایط بسیار
سختی وجود دارد، گفت: در حال حاضر 451 پرستار، پزشک و بهیار
مبتلا شده اند و هرکدام از مدار خارج شود فشار به باقی پرسنل می آورد.
اگر تاب آوری تمام شود ممکن است روزی برسد که خدمات در مراکز
درمانی دریافت نشود. تحت فشار قرار داریم، اصلا مباحث مالی را به
میان نمی آورم در حالی که در همین لحظه پرسنل بهداشت سه ماه است که
حقوق نگرفته اند و هر روز اعلام می کنیم که عصرها از مراکز عمومی،
پاساژها و... بازرسی کنند.
رییس دانشگاه علوم پزشکی اراک بیان کرد: کرونا امروز مسئله مرتبط با
دنیاست و هرجا در برابر کرونا موفق بوده نتیجه همدلی بوده است، در
استان مرکزی در اسفند و فروردین نتیجه همدلی را به چشم دیدیم و حالا
نتیجه بی تفاوتی را شاهدیم و امروز فوتی ها به 20 نفر رسید.
جمالیان تاکید کرد: دورنما خوب نیست و سن فوتی های ما در حال
کاهش است، قبلا فوتی ها بالای 70 سال سن داشتند، اما امروز سن فوتی
ها به بالای 60 سال رسیده و امیدوارم دو هفته دیگر نگویم به بالای 50 سال
رسیده است.