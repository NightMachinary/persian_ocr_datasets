28286
وضعیت رو به رو شوید. در این شرایط ساختار ترافیکی دیگر مثل
گذشته آونگی و رفت و برگشتی نیست بلکه سازمانی آشوبناک خواهد
بود؛ معلوم نیست نیروی کار از کجا می‌آید و به کجا می‌رود. در ساختار
سابق می‌شد این رفتار ترافیکی در شهر را کنترل و برنامه‌ریزی کرد اما
حالا ما نیاز به ناوگان شهری بزرگتر و زنده‌تری داریم که مردم را از جایی
به جایی دیگر ببرد تا این حجم انبوه از مسافران در شرایطی نرمال و
بهداشتی به محل سکونت و کار خود بروند.»
سالاری در واقع یکی از مشکلات عمده جابه‌جایی ویروس در تهران
و هر کلانشهری را مسائل ترافیکی و حمل‌ونقل شهری می‌داند که به
نوعی به‌ صورت مویرگی ویروس را جا به جا می‌کنند.
مسأله دیگری که این جامعه‌شناس به آن اشاره می‌کند مهاجرت به
کلانشهرها در همه جای دنیاست. مردمی که با وجود منابع ثروت در
شهرستان خود نمی‌توانند شغلی پیدا کنند و به شهرهای بزرگ نقل
مکان می‌کنند: «مردم در این دهه‌ها راهی کلانشهر شده‌اند نه برای
فعالیت صنعتی که برای فعالیت غیر تولیدی که در این سال‌ها با حضور این
مهاجران پیکر کلانشهرها بزرگ‌تر شده و این انبوه جمعیت به علت
اقتصاد رانتی ما اتفاق افتاده است.»
سالاری انبوه جمعیت در کلانشهرهای را یکی از دلایل سخت‌تر شدن
رعایت پروتکل‌ها می‌داند و البته این را مختص به شهرهای بزرگ