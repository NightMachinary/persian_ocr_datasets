11779
بازگشت کارخانه قند فسا به چرخه تولیدنمونه بارز عملکرد مطلوب
دستگاه قضایی است
رئیس شورای قضایی استان فارس در ادامه حمایت از تولید را یکی
دیگر از برنامه های مهم دستگاه قضایی در سراسر کشور و در راستای
تحقق شعار سال مبنی بر جهش تولید خواند و اضافهکرد: عملکرد
دادگستری شهرستان فسا در این خصوص مناسب بوده و بازگشت
کارخانه قند فسا به چرخه تولید نمونه بارز این موضوع مهم است.
وی کمک دستگاه قضایی به احیا مجدد و همچنین تسویه بدهی های این
کارخانه پس از سالها توقف تولید را کار سنگینی توصیف و اضافه
کرد:این واحد تولیدی تنها نمونه ای از اقدامات و سرسختی
همکاران قضایی در حمایت از تولید است که باید علاوه بر امسال در
سالهای آتی نیز به عنوان یک خط مشی مهم در دستور کار مجموعه
قضایی باقی بماند .
موسوی همچنین با اشاره به بیانات رهبر معظم انقلاب در آغاز سال مبنی
بر اینکه باید نتیجه جهش تولید در زندگی و رفاه مردم احساس شود
گفت: بازگشت کارگران این کارخانه به محل کار و پرداخت شدن
بخشی از مطالبات معوق آنان و همچنین پرداخت تعهدات مالی این
مجموعه تولیدی با نظارت دادگستری ، نمونه ای از تحقق این کلام
رهبری است.