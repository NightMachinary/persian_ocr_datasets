1435
مرخصی‌های عید باید در این دستور تجدیدنظر می‌شد. مهم‌تر از همه
نگاه به پرونده باید حقوقی محض باشد. واقعیت آنچه در آن حمام رخ
داده را چگونه می‌توان فهمید؟ تنها راه داوری به مستندات و مواد
حقوقی است. فارغ از اینکه متهم کیست، باید بی‌طرف بود. فراموش
نکنیم هزینه‌هایی که افراد مشهور در برابر ارتکاب یک جرم یا حتی یک
اشتباه و رفتارناپسند ولو غیرمجرمانه می‌دهند، بسیار بالاتر از
مجازات قانونی است. بنابراین آنان در هر صورت متحمل
مجازات‌های مضاعف نیز می‌شوند. از همه این نکات مهم‌تر،
ادعاهایی است که آقای نجفی مطرح کرده است. چند نفر را هر چند بدون
ذکر مستقیم نام برده است و اینکه آنان حتی احضار شده‌اند و این افراد مهم
هستند. بنابراین اگر این پرونده مهم است که هست، باید درباره
ادعاهای آقای نجفی شفاف‌سازی شود، چرا این موارد در پرونده
رسیدگی نشده یا علنی رسیدگی نشده است. حداقل از دو کارگردان
سینما که یکی از آنان بسیار مشهور است و یک دیپلمات، یک فرد امنیتی
و... در پرونده ذکر شده که باید معلوم شود چه نقشی در ماجرا داشته‌اند؟
به نظر می‌رسد که اهمیت این مسائل اگر از اصل این حادثه منجر به فوت
بیشتر نباشد، کمتر نیست. حساسیت افکار عمومی را نمی‌توان تجزیه
کرد. باید به همه موارد آن توجه داشت.
ابقای مدیرعامل و اعضای هیات مدیره باشگاه نفت آبادان