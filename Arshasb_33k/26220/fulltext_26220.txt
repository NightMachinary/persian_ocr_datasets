26220
وی ادامه داد: در حال حاضر در موسم انتخابات هستیم و بحث جمع
آوری رای است و این اظهارات خیلی جدی گرفته نمی‌شود. دنیا هم
خیلی این حرف ها را باور نمی‌کند. در زمان اوباما که دو نامه محترمانه به
رهبری ایران نوشته شد و اعلام شد که غنی‌سازی را می‌پذیرند و
اقداماتی از جمله ترور فرماندهان نظامی ایران و تحریم های گسترده
فعلی انجام نشده بود سه سال طول کشید تا یک توافق آن هم به آن شکل به
دست آید حالا ترامپ بعد از حدودا 4 سال که هر نوع اقدامی را علیه ایران
به کار گرفت چگونه صحبت از مذاکره و توافق می‌کند! برای ترامپ
مهم کسب رای است.
ابوالفتح گفت: شانس موفقیت پیش نویس قطعنامه آمریکا کم است
چرا که روسیه و چین اجازه تصویب نمی‌دهند، البته شاید هم برای
آمریکا مهم نیست و قصد دارد از این مسیر برنامه دوم خود یعنی فعال
کردن مکانیسم ماشه را پیش برد. در عین حال به نظر می رسد آمریکا اگر به
این خواسته خود (از بین بردن برجام) نرسد همه قواعد شورای امنیت را
برای رسیدن به این خواسته به هم می‌زند و یک سردرگمی و آشوب در
شورای امنیت ایجاد می‌کند.