30770
کرونا مانع تولید چند برابری پیله ابریشم پاییزه در خراسان شمالی شد 
جمالی در گفت و گو با ایسنا، گفت: برای تولید پاییزه پیله ابریشم 55 جعبه
تخم نوغان میان نوغانداران استان توزیع شد که پیش بینی می شود
700 کیلوگرم پیله ابریشم تولید شود.
وی با اشاره به اینکه در سال گذشته برای تولید پیله ابریشم پاییزه 25 جعبه
تخم نوغان توزیع شده بود، افزود: در آن مدت 600 کیلوگرم پیله
ابریشم تولید شد.
جمالی در پاسخ به این سوال که چرا در سال گذشته با توزیع 25 جعبه
600 کیلوگرم پیله تولید ولی امسال با توزیع 50 جعبه فقط 700
کیلوگرم از این محصول تولید می شود، اظهارکرد: نوسانات دمایی
یکی از مهمترین علت این امر بوده است که دما از 25 درجه سانتی گراد در
روز به صفر درجه سانتی گراد در شب می رسید.
وی ادامه داد: نوغانداران برای جلوگیری از آسیب رسیدن تخم های
نوغان از نوسانات دمایی باید چراغ هایی را روشن می کردند که به علت
عدم آگاهی این امر تحقق نیافت.
این مقام مسئول تصریح کرد: در سال گذشته کلاس های آموزشی لازم
برای نوغانداران برگزار و نکات مورد نیاز ارائه شد اما امسال به علت
شیوع ویروس کرونا موفق به برگزاری این کلاس ها و ارائه مطالب
مورد نیاز نشدیم.