12927
قضایی ماجرا خبر داد.
وی در تشریح این اقدام قابل تأمل گفت: در نامه‌ای که از سوی اداره کل
اوقاف و امورخیریه استان به شهرداری مشهد ارسال شده، ماجرا به
صورت کاملا شفاف بیان شده است؛ تمام الزامات آن هم وجود دارد.
وی ادامه داد: فرع بر این هست که اگر طرحی ضروری باید در منطقه اجرا
بشود و مجری طرح هم نتواند طرح را به گونه‌ای مدیریت کند که مسجد
حفظ شود، تخریب صورت گیرد. همچنین اصل بر این است که مسجد
وقف است و باید حرمت آن نگه داشته شود. حتی حرمت شرعی زمین
مسجد و فتاوای مراجع‌تقلید در این زمینه شفاف و روشن است.
احمدزاده ابراز کرد: با فرض بر اینکه مسجد به لحاظ فنی امکان بقا در محل
را ندارد، اجازه تبدیل به احسن و تخریب آن با حکم ثانویه داده
می‌شود. در رابطه با مسجد هفت درب یک توافق‌نامه اولیه‌ای حسب
گزارش شهردار منطقه ثامن تنظیم شد و از سوی ایشان اعلام شد مسجد در
طرح است و هیچ امکانی برای بقا آن نیست و طبق طرح باید تخریب بشود
و بر همین اساس آن توافق‌نامه اولیه تنظیم شد.
مدیرکل اوقاف و امورخیریه خراسان‌رضوی بیان کرد: همزمان با
ماجرا نامه‌ای از سوی مشاور طرح به اداره کل اوقاف و امور خیریه
استان واصل شد که در آن اعلام آمده بود مسجد مذکور قابلیت تثبیت
دارد و هیچ ضرورتی برای تخریب آن وجود ندارد.