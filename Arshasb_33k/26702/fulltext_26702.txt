26702
حداقل می‌توانند به ما قوت قلب بدهند و اگر قرار است کمکی بکند،
فردا دیر است.» منصور محمددوست مدیر یکی از تالارهای جنوب
تهران هم می‌گوید شب عیدی با قرض توانسته حقوق کارگرهای تالار
را بدهد:« صنف ما پنج ماه از سال بیکار است و هیچ مراسم و جشنی برگزار
نمی‌کنند. با آمدن کرونا بقیه سال را هم از دست دادیم و این روزها با سیلی
صورت‌مان را سرخ نگه می‌داریم. مگر شرایط تالارها از اتوبوس‌ها و
مترو بدتر است که اجازه بازگشایی به آنها داده نمی‌شود؟ حداقل
اجازه بدهند که مردم با رعایت اصول بهداشتی بتوانند در تالارها
مراسم ختم بگیرند.» او ادامه می‌دهد:« سه ماه است که در تالارها بسته
است و اگر همین فردا هم اعلام کنند می‌توانیم دوباره باز کنیم یک سال
طول می‌کشد تا سرپا شویم. مردم جنوب شهر اعتقاد زیادی به میهمانی
افطاری دارند و هر سال در ماه رمضان همین جا افطاری‌های زیادی
برگزار می‌شد ولی امسال آن را هم نداریم. می‌توانیم در سالنی که
ظرفیت 300 نفر دارد از 100 میهمان پذیرایی کنیم. این روزها کسانی
که عزیزشان را از دست می‌دهند نیاز دارند که فامیل و آشنا از نزدیک به
آنها تسلی بدهند. تالار فقط برای عروسی که نیست.» منصور از
وعده‌هایی که برای کمک به صنف تالارها داده شده هم گلایه دارد: «به ما
گفتند برای هر کارگر 12 میلیون تومان وام می‌دهند ولی چه زمانی،
هنوز مشخص نیست. اگر قرار است کمک کنند، باید همین امروز دست