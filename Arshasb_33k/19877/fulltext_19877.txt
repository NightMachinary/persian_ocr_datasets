19877
از هفته گذشته تا به امروز راه‌های مختلفی پیشنهاد شده است ولی هنوز
نهایی نشده است. ما به دنبال ترکیب هر دو راه یعنی هم تعیین ردیف
اعتباری و هم بهره‌گیری از بازار سرمایه برای تامین مالی این طرح
هستیم.
نماینده مردم تهران در مجلس تصریح کرد: دغدغه ما دهک‌های پایین
جامعه است و منبع مالی باید به گونه ای تعیین شود که کم‌ترین فشار به
اقشار ضعیف جامعه وارد شود. اقشار کم توان جامعه باید توانایی
پرداخت اقساط را داشته باشند.
وی تاکید کرد: هرچه از تهران به شهرهای کوچک می رویم توان مالی
مردم کم‌تر می‌شود و تسهیلات باید نرخ پایینی داشته باشند. این طرح
برای ساخت یک میلیون مسکن در سال تهیه شده و ان شاالله تا روز یکشنبه
بحث تامین مالی آن نیز نهایی می‌شود.
طرح امداد فرهنگی به روستاهای سیل‌زده تالش رسید
اسفندیار ضیایی در جمع خبرنگاران، از اجرای طرح امداد فرهنگی
در روستاهای سیل زده تالش خبر داد و اظهار کرد: این حرکت با تکیه بر
رسالت کانون پرورش فکری کودکان و نوجوانان استان گیلان در
ارائه خدمات فرهنگی به تمامی مخاطبان و در ادامه حضور سال گذشته
کاروان «پیک امید» این مجموعه در مناطق روستایی و کم‌برخوردار
جنوب و غرب استان گیلان صورت گرفت.