5947
ایستادگی تمام عیار رسانه ملی در جنگ نرم دشمن
حجت الاسلام سید محمد موحد در دیدار مدیرکل و معاونان صدا و
سیمای مرکز کهگیلویه و بویراحمد، دفاع امروز رسانه ملی در مقابل
هجمه رسانه های معاند را همانند دفاع رزمندگان در دوران دفاع
مقدس خواند و افزود: صدا و سیمای یکی از ارکان حیاتی نظام اسلامی
است و تقویت آن از اوجب واجبات است. وی با قدردانی از تلاش های
رسانه ملی، اظهار کرد: رسانه های معاند با شیوه های دروغ، تهمت،
افترا و تحریف برای مایوس و بدبین کردن نسل های مختلف انقلاب
نسبت به نظام و انقلاب اسلامی توطئه می کنند و این صدا و سیماست که با
تمام توان با توطئه آنها را خنثی می کند. نماینده مردم کهگیلویه، لنده،
چرام و بهمئی در مجلس شورای اسلامی به نقش صدا و سیما در جبهه
فرهنگی اشاره کرد و ادامه داد: درخشش صدا و سیما در مقابل جنگ نرم
دشمن به معنی فتح خیلی از خاکریز های دشمن است. موحد، عملکرد
صدا و سیمای مرکز کهگیلویه و بویراحمد را مطلوب ارزیابی کرد و
ضمن قدردانی از تلاش های صورت گرفته، تصریح کرد: رسانه
استانی زبان مردم و خدمتگزاران مردم است و من به عنوان نماینده مردم
وظیفه دارم در ارتباط مستمر با این رسانه مطالبات مردمی را پیگیری و
نتیجه آن را به مردم گزارش دهم. امیر رئوف مدیرکل صدا و سیمای
مرکز کهگیلویه و بویراحمد نیز به عملکرد رسانه استانی اشاره کرد و