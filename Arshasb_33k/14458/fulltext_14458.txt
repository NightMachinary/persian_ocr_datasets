14458
جدید استعفا می‌دهد.
درخواست رئیس جمهوری سابق قرقیزستان از دادگاه: من را دستگیر
کنید، حامیانم را آزاد
به گزارش ایسنا، به نقل از خبرگزاری اسپوتنیک، آلمازبک آتمبایف،
رئیس جمهوری سابق قرقیزستان از دادگاه این کشور خواسته تا قنات
ساگینبایف، محافظ و فرید نیازوف، یکی از مقام‌های ارشد دولت را
که به ظن برگزاری شورش‌های گسترده در 2019 بازداشت شده‌اند،
آزاد کند و بجایش او را دستگیر کنند.
رئیس جمهوری سابق قرقیزستان در دادگاه گفت:‌ من یک درخواست
از دادگاه دارم. من را در بازداشت نگهدارید. من به 11 سال حبس محکوم
شدم اما هیچ شهادتی علیه من نیست. زمان همه چیز را اثبات می‌کند.
می‌دانم که حقیقت به زودی پیروز می‌شود. قنات ساگینبایف و فرید
نیازوف به خاطر اینکه بمن خیانت نکردند، در زندان هستند. من همه
چیز را تحمل می‌کنم. این دو نفری که در بازداشت هستند باید آزاد
شوند.
آتمبایف تمامی اتهامات را رد کرده و گفته که اینها همگی با انگیزه
سیاسی بوده است.
در ژوئیه سال جاری میلادی، آتمبایف بابت اتهام فساد به 11 سال حبس
محکوم شد. در ششم اکتبر، معترضان در بیشکک وی را آزاد کردند.