15052
زندگی می‌کنند. قبلاً زبان تدریس می‌کرد اما این روزها همان را هم
کنار گذاشته است: «دیدم تدریس خطر دارد و ما هم که نیاز مالی
نداشتیم رهایش کردم. توی خانه ماندن برایم سخت نیست. دو دختر
دارم اما ما خانه‌مان خیلی بزرگ است. سعی کردم این مدت وسایل بازی
بچه‌ها را توی خانه بیاورم. خدا را شکر باغی هم نزدیک تهران داریم که
آخر هفته بچه‌ها را می‌بریم هوایی تازه کنند. همیشه فکر می‌کنم
آنهایی که این امکانات را ندارند چقدر این دوره برایشان سخت‌تر
می‌گذرد چون برای ما هم به هر حال سخت می‌گذرد.»
استوریی را به یاد می‌آورم که چند هفته قبل در اینستاگرام دیدم؛ زنی که
برای بچه‌هایش در خانه فضایی شبیه فروشگاه شهروند درست کرده
بود. چرا؟ چون بچه‌هایش فروشگاه‌های بزرگ را دوست دارند و در
این مدت به خاطر شیوع ویروس کرونا به این فروشگاه‌ها نرفته‌اند.
توی خانه جوری برای بچه‌ها قفسه چیده بودند که بچه‌ها حس کنند
واقعاً وسط یک فروشگاهند.
زنی که دو فرزند دارد اما در خانه‌ای کوچک زندگی می‌کند به همین
تفاوت‌ها اشاره می‌کند و به این که چطور برخی از خانه ماندن خوشحال
و راضی‌اند: «نمونه‌اش دخترعموی خودم با دو تا بچه‌اش. بچه‌ها توی
خانه استخر و دوچرخه و همه امکانات ورزشی دارند، خب چرا باید
بهشان سخت بگذرد؟ در حالی که بچه‌های من التماس می‌کنند تا پارک