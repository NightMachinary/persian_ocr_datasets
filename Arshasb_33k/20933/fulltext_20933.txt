20933
مدیرکل امور مالیاتی استان ایلام گفت: بر اساس فراخوان مرحله
هشتم، جایگاه داران سوخت (فرآورده های نفت وگاز )با هر حجم از
فروش یا درآمد کالا و ارائه خدمات، از ابتدای سال 99 مشمول اجرای
قانون مالیات بر ارزش افزوده شده اند.
کریمی تصریح کرد: این گروه از مؤدیان مالیاتی باید پس از ثبت نام و یا
تکمیل اطلاعات اقتصادی در سایت سازمان امور مالیاتی کشور،
تکالیف مالیاتی خود را مانند ارائه اظهارنامه و واریز مالیات و
عوارض اخذ شده به حسابهای تعیین شده توسط سازمان امور مالیاتی
کشور در موعد قانونی مقرر، انجام دهند.
وی گفت: کارمزد و مالیات و عوارض ارزش افزوده جایگاه داران در
قیمت های تکلیفی فرآورده های نفت وگاز لحاظ شده است و جایگاه
داران اجازه وصول مالیات و عوارض ارزش افزوده مازاد بر قیمت
تعیین شده از خریداران سوخت ندارند.
مدیرکل امور مالیاتی استان یا بیان اینکه آخرین مهلت خریداران
سکه در سال 1397 برای استفاده از مالیات مقطوع 31 شهریور ماه اعلام
شده ، تصریح کرد: تمامی اشخاص حقیقی که در سال 1397 حداکثر
200 قطعه سکه از بانک مرکزی جمهوری اسلامی ایران خریداری
کرده اند، اما اظهارنامه مالیاتی خود را در موعد مقرر قانونی( حداکثر
تا یکم تیرماه 1398) تسلیم نکرده اند، مشمول مالیات مقطوع