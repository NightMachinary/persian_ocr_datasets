22510
وی افزود: باید تلاش کنیم دانش آموز آسیب دیده بینایی ما متناسب
علاقه، نیاز جامعه و استعدادی که دارد انتخاب رشته کند و در همین
راستا گسترش رشته های تحصیلی در مدارس خاص مان را در دستور
کار قرار دادیم. یک نکته مهم دیگر این است که جامعه از زبان ارتباطی
نابینایان و ناشنوایان آگاه بشود و آموزش ببیند. نهضت آموزش
زبان اشاره و خط بریل را آغاز کرده ایم و 5000 معلم آموزش خواهند
دید.
حسینی با اشاره به برگزاری کارگاه های آموزشی برای معلمان گفت:
یکی دیگر از اقدامات انجام شده برپایی نهضت توان افزایی است.
آمایش سرزمینی انجام دادیم. کل هفت گروه معلولان تحت پوشش ما
به 170 هزار قلم وسیله در 105 گروه نیاز دارند. بیش از 120 میلیارد
تومان اعتبار برای تهیه این اقلام آموزشی و ورزشی نیاز است و می طلبد
جامعه و خیرین به این حیطه ورود کنند.
رئیس سازمان آموزش و پرورش استثنایی ادامه داد: برای نابینایان و
کم بینایان خدمات حمایتی عصا با رقم 200 هزار تومان و عینک 400
هزار تومان و تبلت 800 هزار تومان به دانش آموزان ارائه می کنیم. تا
کنون 9000 قلم با ارزش بالای 30 میلیارد تومان به دانش آموزان کم
بینا و نابینا تقدیم شده است. در حوزه خدمات درمانی چون داروهای
مستمر، دندانپزشکی، پاراکلینکی و مانند آن نیز تحت پوشش است.