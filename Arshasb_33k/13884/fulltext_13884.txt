13884
خیزش مردمی در آمریکا فرصتی برای افشای حقوق بشر آمریکایی
است
حجت الاسلام والمسلمین مجتبی اشجری، امروز، 21 خردادماه در
نشست هماهنگی ستاد بزرگداشت «هفته بازخوانی و افشای حقوق بشر
آمریکایی» که در سالن اجتماعات این شورا برگزار شد، با بیان اینکه
انقلاب اسلامی ایران در آغازین سال های عمر خود موانع و مشکلات
بزرگی را از پیش رو برداشت، گفت: این چالش‌ها یکی پس از دیگری در
سایه الطاف الهی و هدایت پیامبرگونه امام خمینی(ره) و پشتیبانی
جانانه مردم از ولایت حل شد.
وی شهادت مظلومانه آیت الله دکتر سید محمد بهشتی و 72 کبوتر
خونین بال را در هفتم تیرماه سال 1360 یکی از حوادث تلخ تاریخ
انقلاب اسلامی دانست و تصریح کرد: حادثه تروریستی هفتم تیر نتیجه
ائتلاف و پیوند نامبارک لیبرالیسم نقابدار و نفاق داخلی و استکبار
جهانی بود. این حادثه اگرچه خسارات فراوانی را برای ایران اسلامی به
بار آورد و شهادت جمع زیادی از نخبگان را در برداشت، اما موجب
تکوین و تداوم انقلاب اسلامی شد.
رئیس شورای هماهنگی تبلیغات اسلامی گیلان با اشاره به مظلومیت
شهید آیت الله بهشتی در دوره حیات، اظهار کرد: معمار کبیر انقلاب
اسلامی از این شهید بزرگوار تعبیر به «یک ملت» کرده و شهادت ایشان را