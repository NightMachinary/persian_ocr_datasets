18481
وی ادامه داد: این رودخانه دائمی چون بین المللی است هرگونه
برداشت از آن توسط کشور افغانستان باید بر اساس موازین بین المللی و
قوانین تالاب های بین المللی باشد، آن ها می توانند سد و بند داشته باشند
اما مشروط به اینکه آسیب به دریاچه هامون نزنند، بخشی از آب باید به
دریاچه هامون بیاید، چون حیات این دریاچه یک حیات دائمی است و
رود هیرمند هم یک رود دائمی است پس حق آبه هیرمند طبق موازین بین
المللی نباید فصلی باشد بلکه باید دائمی باشد.
وی ادامه داد: امروز به تحریک آمریکا، غربی ها و یکی دیگر از
کشورهای همسایه ما بند انحرافی کمال خان به سمت گودزره که 40
میلیاردمترمکعب ظرفیت آبگیری دارد، منحرف شده است، این به
معنی آن است که اگرتا 10 سال هم که آب به آن سمت برود گودزره پر نمی
شود، به عبارت دیگر، معنا و مفهومش این است که دستی در کار است که
هامون بمیرد.
وی خطاب به دولت افغانستان گفت: آنهایی که شما را تحریک می کنند
که آب را برای مردم این منطقه سخت کنید بالاخره روزی از اینجا
خواهند رفت، نه آمریکایی ها ماندگارند، نه ناتو و ترکیه، شما می
مانید و گلوگاه تجاری تان که از منطقه سیستان هست، ما جوانمرد هستیم
و هرگز با شما به نامردی رفتار نخواهیم کرد اما میهمانان ناخوانده شما
امروز نروند فردا خواهند رفت.