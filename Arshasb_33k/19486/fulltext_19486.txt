19486
پیش از این نیز دونالد ترامپ، رئیس جمهور آمریکا از در اختیار داشتن
شواهدی مبنی بر مسئول بودن چین در شیوع کرونا در جهان خبر داده و
چین را تهدید به اعمال موج تازه ای از تعرفه ها در صورت اثبات عمدی
بودن نقش چین در انتشار ویروس کرونا کرده بود.
اکنون دو عامل کلیدی در تعیین مسیر آینده شاخص ها نقش اساسی
دارند: نخست اینکه آمریکا و چین به توافق تجاری پایبند خواهند
ماند یا شاهد دور دیگری از جنگ تعرفه ها خواهیم بود و دوم اینکه
بازگشایی تدریجی اقتصاد در کشورهای مختلف تا چه حد موفقیت
آمیز خواهد بود و کشورها خواهند توانست شیب نزولی سرعت
شیوع کرونا را ادامه دهند یا شاهد آغاز موج دوم همه گیری در جهان
خواهیم بود. هم چنین بازارها به شدت مشتاق شنیدن اخبار مثبت تری از
پیشرفت های دارویی در زمینه مقابله با کرونا هستند.
میشل هیوسون، کارشناس ارشد بازاردر موسسه سی ام سی کپیتال
مارکتس گفت: به نسبت هفته های قبل فضای روانی معاملات خیلی بهتر
شده است و شاهدیم که روند صعودی شیوع بیماری در آسیا، اروپا و
آمریکا کند و حتی در برخی از مناطق متوقف شده است. اکنون می توان
امیدوار بود که با حمایت های بیشتر بانک های مرکزی، شاخص ها کم
کم شروع به ایستادن کنند.
رشد اقتصادی در بسیاری از مناطق وارد محدوده منفی شده است تا