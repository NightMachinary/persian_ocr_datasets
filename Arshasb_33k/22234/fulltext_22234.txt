22234
پیدا کرده است. چه کار کردیم که این بلا را سر خودمان آوردیم؟ چه
معنا دارد که یک وزارت بزرگ اقتصادی در این کشور پنج ماه وزیر
نداشته باشد. یک روستا نمی‌تواند بدون کدخدا باشد چطور یک
وزارت مانند وزارت صنعت، معدن و تجارت می‌تواند بدون وزیر
باشد؟
رییس خانه صنعت، معدن و تجارت استان خراسان رضوی عنوان
کرد: کل اشتغال خالصی که در سال 98 در کشور به وجود آمد، 430
هزار نفر بود که 58 هزار نفر از این تعداد سهم استان خراسان است، یعنی
حدود 13.6 درصد از اشتغال خالص کشور سهم استان خراسان بوده
است.
حسینی افزود: سهم استان از اشتغال ایجاد شده کشور که همیشه حدود
یک تا دو درصد بوده، در سال 98 به یکباره به 13 درصد می‌رسد. علت این
مساله این است که در استان خراسان رضوی استانداری آمده که الفبای
اقتصادی را می‌فهمد، بخش خصوصی را درک می‌کند و رویکرد
اقتصادی، تولیدی و صنعتی دارد.
وی بیان کرد: باید به مدیران استان و استاندار تفویض اختیار شود تا
بتوانند کار کنند اما دریغ از یک تفویض اختیار کوچک، به طوری که
تمام تصمیمات باید در تهران گرفته شود. تا زمانی که شرایط این چنین
باشد، طبعا نمی‌توانیم انتظار شرایط بهتر از این داشته باشیم.