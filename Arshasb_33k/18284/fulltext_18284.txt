18284
هم می‌گفت: «الان نداریم و می‌خواهیم حتماً این حمام احیا شود. شما
قبول کن ما جای دیگر برایتان جبران می‌کنیم چون فعلاً بیشتر از این
بودجه نداریم.» آن موقع کارها خیلی صمیمانه بود و خلافی هم انجام
نمی‌شد. من هم قبول کردم. با من قرارداد بستند که حمام خسروآغا
به‌عنوان یک چایخانه سنتی احیا و نگهداری شود.
شروع مرمت و آغاز تماس‌های مشکوک
به‌این‌ترتیب من مرمت حمام خسروآغا را شروع کردم و دورش را
فنس کشیدم. چون یکی دو ستون کم داشت سنگ آوردیم تا ستون‌ها و
سرستون‌ها را بتراشیم. مصالح لازم را خالی کردم و دکتر جبل عاملی هم
مشاور ما در این مرمت بود. حدود یک ماه و نیم بود که مرمت حمام
خسروآغا را شروع کرده بودم و پلی هم بالای حمام زده بودم تا برای
عبور و مرور از آن استفاده شود تا بعد گرمخانۀ زیر آن را مرمت کنم.
قرار بود قسمت‌های عقب حمام که ریخته بود بازسازی کنم اما برخی
افراد که نمی‌دانم چه کسانی بودند به‌صورت غیرمستقیم از طرف
ارگانی با من تماس‌هایی می‌گرفتند و عنوان می‌کردند که اینجا
فعالیت نکنم. می‌گفتند این حمام عامل فساد است! من گفتم ممکن است در
زمانی استفادۀ صحیح از یک بنا نشود اما آجر و گچ که گناهی ندارد.
تا دیشب اینجا سه‌راه بود نه چهارراه!
فروردین سال 1374، دقیقاً نمی‌دانم چندم ماه بود اما شب حقوق