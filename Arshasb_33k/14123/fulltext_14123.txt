14123
دبیر در دیدار با امام جمعه زنجان: نگران آینده کشتی هستیم
به گزارش ایسنا، علیرضا دبیر در دیدار با مسئولان انجمن مهرانه گفت:
این انجمن خیریه که در حمایت از بیماران سرطانی فعال است را با افتخار
به مردم ایران معرفی می‌کنیم. هر کمکی که برای معرفی انجمن مهرانه از
دست فدراسیون کشتی بربیاید انجام می‌دهد و در این راستا از تبلیغات
محیطی مسابقات لیگ برای معرفی انجمن مهرانه زنجان استفاده
می‌کنیم.
دبیر اظهار داشت: مجموعه مهرانه و نیت قلبی متولیان آن شرایطی
ایجاد کرده که مردم خیر با عشق و علاقه به این مجموعه کمک می‌کنند.
رئیس فدراسیون کشتی در ادامه در مجمع عمومی هیأت کشتی استان
زنجان حضور یافت و گفت: کشتی، ورزشی مقدس بوده و از قدمت چند
هزار ساله برخوردار است که باید تقویت شود.
وی تصریح کرد: به عنوان خادم کشتی، عقیده دارم این رشته ورزشی
ایران باید به لحاظ کیفیت و کمیت ارتقا یابد و با پرورش قهرمانان
ارزنده و صاحب نام در سطح آسیا و جهان، عنوان داری کرد.
دبیر به ظرفیت ها و توانمندی های کشتی زنجان اشاره کرد و گفت: به
کشتی زنجان باور دارم و قهرمانان زیادی ازجمله محمد نادری، میثم
نصیری، اکبر نصیری را تربیت و تحویل جامعه ورزش داده است که با
حضور در میادین جهانی برای کشور فخرآفرینی کرده اند.