3892
اعمال قرنطینه چهار روزه در لبنان
به گزارش ایسنا، به نقل از خبرگزاری رویترز دولت لبنان پس از کاهش
برخی از محدودیت‌های اعمال شده به منظور جلوگیری از گسترش
کرونا تصمیم گرفته است که از روز چهارشنبه قرنطینه در کشور را تا
چهار روز دیگر تمدید کند.
دولت لبنان از اواسط ماه مارس در کشور قرنطینه سراسری اعلام که در
هفته گذشته اقدام به کاهش برخی از محدودیت‌ها با بازگشایی
رستوران‌ها، سالن‌های زیبایی و... کرد.
تاکنون 870 مورد ابتلا به کرونا و 26 فوتی در لبنان گزارش شده است.
روز سه‌شنبه کابینه‌ی دولت لبنان با اعمال قرنطینه به مدت چهار روز
دیگر موافقت کرد تا از گسترش و بروز موج دوم شیوع ویروس کرونا
در کشور با توجه به کاهش برخی از محدودیت‌های در روزهای اخیر
جلوگیری به عمل آید.
منال عبدالصمد، وزیر اطلاعات لبنان اعلام کرد که در این چهار روز
سوپر مارکت‌ها و داروخانه‌ها همچنان باز خواهند بود و تیم‌هایی از
وزارت بهداشت به انجام آزمایش‌های بیشتر خواهند پرداخت.
وی افزود که در این مدت دولت به ارزیابی مجدد طرح و برنامه‌ی پنج
مرحله‌ای خود برای بازگشایی بخش‌های اقتصادی و بازگشت به
زندگی عادی می‌پردازد.