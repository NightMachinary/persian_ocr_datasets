10215
خدمات دولت به صورت ویژه‌تر اطلاع‌رسانی شود و در این راستا
دستگاه‌ها با رسانه‌ها نهایت همکاری را داشته باشند. وی در خصوص
برگزاری مراسم عزاداری سیدالشهدا(ع) در ماه محرم، خراسان
رضوی را تابلو و پیشانی کشور در این زمینه توصیف کرد و افزود:
رسانه‌ها تمام مسائل در این زمینه را رصد کرده و بدانند که اگر دشمنان
در استان به اهداف خود برسند، خواهند توانست تمام کشور را تحت
تاثیر قرار ‌دهند. معاون سیاسی، امنیتی و اجتماعی استانداری
خراسان رضوی با تاکید بر اینکه در خصوص برپایی عزاداری‌های
ماه محرم دستورالعمل‌های بهداشتی ملاک نظر مدیریت استان است،
خاطرنشان کرد: در این راستا علاوه بر نظارت و رصد کمیته نظارتی
موجود در حوزه امنیت، دانشگاه علوم پزشکی هم با نگاه توجیهی،
اقناعی و آگاه‌سازی به هیئات مراجعه کرده و مسئولیت نظارت خود را
انجام خواهند داد. جعفری خاطرنشان کرد: هیئات مذهبی برای
برپایی مراسم مذهبی خود اگر درخواستی برای تامین فضای باز از جمله
مدرسه، کوچه، بوستان یا پارک داشته باشند تلاش بر این است که تامین
بشود و دغدغه‌ای در این حوزه وجود ندارد. وی در ادامه به
اولویت‌های حوزه اطلاع‌رسانی در شرایط پیش رو پرداخت و
متذکر شد: اولین نکته و مهم‌ترین اولویتی که باید رسانه‌ها به آن
بپردازند این است که هیچ تعارضی بین مذهب و سلامت نیست و امکان