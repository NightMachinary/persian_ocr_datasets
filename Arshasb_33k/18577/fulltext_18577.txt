18577
شاگرد طلافروشی، طلاهای مغازه را به سرقت برد
سردارعبدالرضا ناظری در تشریح جزئیات این خبر اظهار کرد:
حوالی ظهر 30 آذر ماه امسال و در زمان تعطیلی بازار طلافروشان شهر
کرمان، وقوع سرقت حجم زیادی طلا از یک طلافروشی به پلیس
گزارش و بلافاصله نزدیکترین واحد گشت انتظامی و تیمی از پلیس
آگاهی به محل اعزام شدند.
وی افزود: با حضور ماموران در بازار شهر مشخص شد از یک طلافروشی
حدود دو کیلوگرم طلا به سرقت رفته که در این رابطه ماموران ضمن
جست و جو در محدوده و معابر اطراف این طلافروشی، محل وقوع
سرقت را نیز با ریزبینی و تکنیک های خاص پلیسی واکاوی کردند.
ناظری تصریح کرد: تحقیقات کارآگاهان پلیس آگاهی در رابطه با
این سرقت با انجام بازدیدهای میدانی و اقدامات پلیسی خیلی زود به
نتیجه رسید و مدارک مستدلی از دست داشتن فردی به هویت معلوم در این
سرقت حاصل و در ادامه مشخص شد این فرد که قبلا شاگرد مغازه
طلافروشی بوده در این سرقت دست داشته است.
فرمانده انتظامی استان کرمان بیان کرد: در این رابطه ماموران پلیس
آگاهی با تکمیل تحقیقات خود مخفیگاه این فرد را شناسایی و وی را طی
یک عملیات غافلگیرانه دستگیر کردند که خوشبختانه در بازدید از
منزل این متهم 29 قطعه طلای مسروقه به ارزش 20 میلیارد ریال کشف و بر