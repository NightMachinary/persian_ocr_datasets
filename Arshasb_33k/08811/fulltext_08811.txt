8811
اینکه حوزه انزلی 20 هزار هکتار است، کمبود نیرو داریم. محیط بانی
شب و روز ندارد و در برخی از موارد حتی نیمه شب نیز به ماموریت می
رویم و گاهی اوقات از صبح تا شب روی قایق در تالاب گشت می زنیم.
وی با بیان اینکه همراهی مردم محلی و سازمان های مردم نهاد با محیط
بانان نقش مهمی در جلوگیری از شکار غیرمجاز دارد، عنوان کرد: در
صورت اطلاع رسانی اهالی از تخلف در اسرع وقت خودمان را به محل
مورد نظر می رسانیم و باعث خوشحالی ماست تا شهروندان در هر پست و
سمتی که هستند در کنار ما باشند، زیرا علاوه بر اینکه حجم کار ما سبک تر
می شود به راحتی می توانیم جلوی شکار غیر مجاز را بگیریم.
قاسمی، با اشاره به اینکه 22 سال است که محیط بان است، گفت: در کنار
همه زیبایی های محیط بانی، امنیت این کار با خداست. ای کاش مردم و
شکارچیان غیرمجاز با توجه به اینکه زیبایی های طبیعت میراثی
ارزشمند در دست ماست که باید به نسل آینده نیز انتقال پیدا کند، قدری
بیشتر هوای طبیعت را داشته باشند.
جای خالی آموزش های زیست محیطی در شبکه‌های اجتماعی
سمانه قربانی، سرپرست اداره حفاظت محیط زیست شهرستان
بندرانزلی نیز در گفت وگو با ایسنا، با اشاره به اهمیت آموزش مسائل
زیست محیطی به عموم شهروندان، گفت: جای آموزش های زیست
محیطی در شبکه‌های اجتماعی خالی است.