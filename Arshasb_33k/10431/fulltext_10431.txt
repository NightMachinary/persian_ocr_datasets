10431
برد یک تیم فوتبال، هزاران نفر برای روزها شاد و پرنشاط خواهند بود.
فرماندار رشت ادامه داد: در قبال نگرانی‌های طرفداران فوتبال،
خودمان را مسئول می‌دانیم و وظیفه ما است که علی رغم همه سختی‌های
موجود، در راستای رفع مشکلات تیم‌های پرطرفدار شهر رشت گام
برداریم.
فتح‌اللهی با بیان اینکه اگر با طرفداران و مردم صادق باشیم، به طور یقین
حرف ما را خواهند پذیرفت، تصریح کرد: اگر صداقت نباشد اعتماد
اجتماعی در جامعه از بین می‌رود و هیچ ثباتی در تصمیم‌گیری‌ها و
مدیریت وجود نخواهد داشت.
وی با اشاره به اهمیت وجود ثبات مدیریتی و ساختار مدیریتی مناسب
در ارتقا و موفقیت تیم‌های ورزشی، گفت: در همین راستا باید با پرهیز از
اشتباهات گذشته و اتخاذ تصمیمات شتاب زده، به دنبال بهره گیری از
همه نظرات و خرد جمعی جهت اتخاذ بهترین تصمیم برای تیم سپیدرود
باشیم و از همین رو نشست‌های مختلف در جهت رفع مشکلات تیم
سپیدرود برگزار می‌شود.
فرماندار رشت با تقدیر از حمایت‌ها و پیگیری‌های استاندار گیلان و
نمایندگان شهرستان رشت در راستای رفع مشکلات تیم سپیدرود،
ابراز امیدواری کرد: با رایزنی‌های انجام شده تا هفته بعد، خبرهای
خوشی در خصوص تیم سپیدورد در راه باشد.