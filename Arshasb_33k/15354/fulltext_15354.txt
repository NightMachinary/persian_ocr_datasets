15354
قاضی موحد گفت: چه ضرورتی داشت شما واسطه غیر مجاز شوی و از
صرافی به صرافی ارز بفرستند. آن‌ها می‌توانستند حواله کنند،
گواهی تحویل را بیاورید.
قاضی موحد ادامه داد: پاتوق شما در چایخانه کوشک بود و در
اقاریرتان گفته‌اید در مدت سه ماه خرید و فروش ارز داشته‌اید که از
طریق کانال‌های تگلرامی معامله می‌کردید طبق گزارش پلیس و
اقاریر خودتان یکی از دلالان کاغذی کار و فردایی کار بازار ارز
هستید، سود خالص شما طبق اقرار خودتان روزانه 500 تا 600 هزار
تومان بود این اظهارات را قبول دارید؟
متهم سلمان زاده پاسخ داد: بله قبول دارم بابت دلار در آن دو ماه 20
میلیون سود بردم.
قاضی خطاب به متهم گفت: گردش مالی حساب شما بسیار بالا است
آخرین دفاعیات خود را مطرح کنید.
این متهم گفت: من فوق لیسانس دارم دو سال دنبال کار بودم، یک عدد لیر
نخریدم فقط جا به جا کردم و برای آن دو ماه طلب بخشش می‌کنم.
قاضی موحد گفت: هر نوع عملیات و جا به جایی ارز که مربوط به صرافی و
بدون مجوز باشد غیر مجاز است.
در ادامه جلسه دادگاه قاضی متهم رسول قنادی تقی‌زاده را تفهیم اتهام
کرد و گفت: برای بیان دفاعیات در جایگاه قرار گیرد.