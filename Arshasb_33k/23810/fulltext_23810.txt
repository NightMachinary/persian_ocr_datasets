23810
چاقوهای با مهر یک استاد چه گنجینه ارزشمندی است. با این حال کافی
است تا رگ گردن یک جوانی باد کند، چشم‌ها بشوند کاسه خون و
چاقویی از جیب بیرون بیاید و در پهلو فرو برود و سینه‌ای را بشکافد،
متهم ردیف اول می‌شود چاقوی زنجان که با تولیدش بهانه‌ای به دست
جوانان می‌دهد تا روزهای روشن جوانی را صرفا به دلیل داشتن این
چاقوها تباه کنند. در این میان شاید کسی تمایلی ندارد چاقوی آلوده
به خون را از زمین بردارد، لخته‌های سرخ و سیاه را کنار بزند و از پس این
قطره‌ها مارک کلمبیا یا چاقوی همه‌کاره ویکتورینوکس سوییسی
را ببیند. فرجیان بارها با خنده تاکید می‌کند که «مشتری‌های ما قاتل
نیستند»، بلکه مشتریان دیگر این دکان موزه‌های سراسر دنیا هستند.
داستان مشتریان «خاص» فرجیان به روزی بازمی‌گردد که مردی
بدون دادن نام و نشان خود سفارش ساخت شمشیری را داد که بتواند با
همتاهای ترک خود رقابت کند. این شمشیر ساخته شده و به مصاف
رزم‌آرایی رسید، رزم بریدن یک نمد بود، شمشیرهایی که با سنت
عثمانی ساخته شده بودند، سرافکنده از رزم بیرون آمدند، شاهکار
دست فرجیان بود که توانست به نرمی نمد را دو تکه کند. بعد از این ماجرا
بود که پیشنهاد دادند تا فرجیان پنج سال ساکن ترکیه شود و راه و رسم
ساخت این شمشیرها را به دیار سلطان‌ها بیاموزد، اما او به پیشنهاد یکی از
دوستان از این سفر، خانه و درآمد چشم‌گیر صرف‌نظر کرد، آموزش