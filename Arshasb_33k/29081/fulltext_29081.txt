29081
پیش بینی بازار مسکن در نیمه دوم امسال
حسن محتشم در گفت و گو با ایسنا اظهار کرد: تعداد معاملات مسکن از
ابتدای پاییز تا اواسط زمستان در سطح پایینی خواهد بود و طبیعتا
قیمتها به ثبات نسبی می رسد. البته تاثیر انتخابات آمریکا بر اقتصاد و به
تبع آن بازار مسکن در ایران را نمی توان انکار کرد. در واقع نوسانات
بازار مسکن تابع متغیر کوتاه مدتی است که هنوز اتفاق نیفتاده است.
اگر دموکراتها برنده انتخابات آمریکا شوند احتمال افت قیمت ارز و
پایین آمدن قیمت کالاها از جمله مسکن وجود دارد.
وی افزود: پیش بینی من این است که اگر نرخ ارز به ثبات برسد تا حدود دو
سال بازار مسکن آرام خواهد بود.
این عضو هیات مدیره انجمن انبوه سازان تهران درباره علت افت
معاملات در شهریورماه گفت: معمولا شهریورماه با توجه به زمان
نزدیک شدن به فصل مدارس، معاملات نسبت به تیر و مرداد مقداری افت
می کند. با ورود به پاییز هم تعداد قراردادهای خرید و فروش در سطح
پایینی باقی می ماند تا زمانی که از اواسط بهمن ماه شاهد افزایش
معاملات شب عید هستیم. این چرخه معمولا رفتار سالیانه بازار مسکن
طی سالهای گذشته بوده است.
محتشم با بیان اینکه اغلب خرید و فروشهای بازار مسکن از نوع سرمایه
گذاری است تصریح کرد: عمده متقاضیان برای حفظ ارزش دارایی