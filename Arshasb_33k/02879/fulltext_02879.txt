2879
دولت برنامه‌ریزی خود را می‌کند و این آمارها نشان‌دهنده این
برنامه‌ریزی است. حمل و نقل و ورود کالاهای اساسی ادامه خواهد
داشت و طبق آمار ورود کالاهای اساسی امسال 11.7 درصد بیشتر از
هفت ماهه ابتدایی پارسال بوده است و 60 میلیون تن کالای اساسی
جابه‌جا شده است.
روحانی همچنین خاطر نشان کرد: در این هفت سال و در دوره‌ای دولت
با استفاده از برجام اقداماتی را انجام داد که ثمره آن را در سال‌های 1395
و 1396 دیدیم. در آن دوره شرایط بر مبنای شاخص‌ها جزو بهترین
شرایط در 40 ساله بعد از انقلاب بود. براساس آمار در آن دوره تورم یک
رقمی بود و در سال 1395 رشد اقتصادی بالاترین رشد در جهان بود و
اشتغال، رشد اقتصادی و مبنای پایه پولی در متوسط دوره‌های قبلی بهتر
بود ما در تمام شاخص‌ها بر مبنای سیاست‌های نظام با وحدت و با
هدایت‌های رهبری پیش رفتیم.
وی همچنین اظهار کرد: در سه سال گذشته هم سیاست ما مقاومت،
ایستادگی، تکیه بر حضور مردم و گسترش صادرات و تولید بوده است.
البته جای تردید نیست که مردم ما در این مدت سختی دیده‌اند و در این
هشت ماه کرونا هم اضافه شده و فشار را زیاد کرده است، اما دولت تسلیم
این فشار نشد و اقدامات خود را ادامه داد.
رییس جمهور یادآور شد: ما به خاطر کرونا 100 هزار میلیارد تومان به