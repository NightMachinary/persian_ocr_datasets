26057
است، تصریح کرد: در شروع بیماری با سرعت زیادی تخت‌های
بیمارستانی باید در مدار قرار می‌گرفتند که نیاز به گسیل ظرفیت‌های
درمانی در این راستا بود. امروز در تهران بالغ بر 11 هزار و 900 تخت
جنرال بیمارستانی داریم که تعلق به دانشگاه علوم پزشکی دارند و
مجموعه تخت‌های تهران شامل تخت‌های دانشگاهی، نهادی و
نیروهای مسلح در مجموع به حدود 31 هزار و 200 تخت می‌رسد البته
اولویت ما استفاده بهینه و حداکثری از تخت‌های درمانی دانشگاهی
بوده است. حدود 80 درصد تخت‌های تخصیص یافته به مجموعه
درمان شهر تهران نیز از ناوگان بخش‌های دانشگاهی بوده است چراکه
تمایل ما به استفاده از این تخت‌ها بود.
وی افزود: استفاده بهینه از ظرفیت تخت‌های درمانی تهران باعث شد تا
در 48 ساعت گذشته مجموع مرگ و میر ما در تهران در بخش کسانی که
مراجعه بیمارستانی داشتند و بستری شدند به 2.2 درصد برسد و اگر این
موضوع به کل مراجعین به بیمارستان‌های تهران تقسیم شود عدد 1.3
درصد را نشان می‌دهد که رقم بسیار مطلوبی است و جا دارد که برای این
امر از تیم‌های پزشکی قدردانی کنیم.
زالی ادامه داد: امروز شاهدیم تعداد زیادی از شهدای خدمت از همین
کادرهای درمانی هستند که برای کاهش مرگ و میر بیماری کووید
19 بهای سنگینی را پرداخت کردند. باید دو راهبرد اساسی در تهران