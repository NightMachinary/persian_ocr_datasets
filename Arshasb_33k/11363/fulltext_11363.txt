11363
دانست. متأسفانه رویکرد بیشتر قوانین توسعه در کشور تاکنون به
برنامه‌ریزی جهت توسعه ملی بدون توجه به ظرفیت‌های مهم محلی
بوده است در حالی که از منظر قانون اساسی و با تکیه بر تجربیات جهانی
باید گفت توسعه محلی مقدمه توسعه ملی است. لذا کشوری توسعه یافته
خواهد بود که دارای روستاها، شهرها و بخش‌های توسعه یافته باشد.
ملاحظه قوانین برنامه شش گانه‌ای که تاکنون در کشور به تصویب
رسیده است حاوی این نکته مهم است که امر توسعه محلی، مورد غفلت
واقع شده است.
احمدی در بخش دیگری از صحبت‌های خود با اشاره به اینکه
برنامه‌ریزی و سیاست‌گذاری لازم به منظور تعمیق توجه به مفهوم
توسعه و رشد محلی شامل توسعه شهرها و روستاها، بخش‌ها و استان‌های
کشور است، افزود: نقطه عطف و کلیدی در توجه به مفهوم توسعه در
کشور توجه به توسعه محلی است. از نگاه ما عدم توفیق در توسعه در
بسیاری از جوامع در حال حاضر در کشور متوجه عدم توجه به مفهوم
توسعه محلی است. از این رو مهمترین مطالبه شورای عالی استان‌ها و
شوراهای اسلامی علاوه بر توجه به جایگاه رفیع شوراها در
برنامه‌ریزی و مدیریت محلی، عنایت لازم به مفهوم توسعه و رشد محلی و
گره زدن مفهوم توسعه محلی به توسعه ملی است که این مهم قطعا با درایت و
هوشمندی و مدیریت قابل انجام خواهد بود.