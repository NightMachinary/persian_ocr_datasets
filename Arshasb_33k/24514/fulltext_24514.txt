24514
به گزارش ایسنا، همچنین احمد مسجدجامعی صبح امروز در تذکر
پیش از دستور خود با اشاره به محتوای نطق ناهید خداکرمی در مورد
وضعیت اتباع کشور افغانستان در تهران گفت: به لحاظ تاریخی ایران با
افغانستان در یک حوزه فرهنگی قرار دارد و ریشه فرهنگی مان یکی است
بگونه‌ای که در آهنگ اخیر همایون شجریان که با عنوان جان پدر
کجاستی منتشر شد نیز این ریشه در این ارتباط معنوی دیده می شود و
جالب است که در طول سالهای مختلف افغانستانی ها در پشتوانه
ادبیات فارسی خیلی تلاش کردند.
وی با بیان اینکه در زمان نادرشاه جدایی بین ایران و افغانستان وجود
نداشته و اسم این منطقه خراسان بزرگ بوده است و نادر از این راه وارد هند
شد، گفت: به لحاظ تاریخی بعد از معاهده پاریس این جدایی دو کشور
ایجاد شده و در زمان نادرشاه جدایی نداشتیم و دقت داشته باشید که ما
عبارتی تحت عنوان افغانی نداریم و بهتر است از عبارت افغانستانی
استفاده کنیم و خود این افراد هم افغانستانی ترجیح می‌دهند.