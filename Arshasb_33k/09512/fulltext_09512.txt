9512
 تدوین و رونمایی از پیش‌نویس سند حمایت از بزه دیدگان فضای مجازی
در یزد 
«غلامعلی دهشیری» امروز چهارشنبه 21 آبانماه در آغاز بکار
نخستین همایش ملی پیشگیری از بزه دیدگی زنان و کودکان در فضای
مجازی که با مشارکت دادگستری کل استان یزد به میزبانی دانشگاه
آزاد اسلامی یزد و به صورت مجازی برگزار شد، اظهار کرد:
امیدواریم که این همایش در ادامه نشست ها و پیش همایش های برگزار
شده بتواند خروجی مناسبی برای دادگستری ، پلیس و سایر نهادهایی
که با بزه دیدگان به طور مستقیم در ارتباطند داشته باشد.
وی افزود: از ابتدای دهه 90 در ایران فضای مجازی با سرعتی بیشتر از
گذشته بر تمامی مناسبات و شئون زندگی سایه انداخت و در دو سال اخیر
شبکه های اجتماعی گسترش غیرقابل انتظاری یافته است و بحران
کرونا نیز مزید بر علت شد تا روند مجازی شدن امور و ارتباطات،
سرعتی بیشتر بگیرد.
دهشیری در ادامه خاطرنشان کرد: جرایم و آسیب‌های حوزه فضای
مجازی ویژگی های منحصر به فردی دارد به طوری که طبیعت فرامرزی
آن، سرعت در وقوع، صعوبت در شناسایی بزهکار و عدم رغبت بزه
دیده در پیگیری از مهمترین ویژگی های آن است.
وی اضافه کرد: از سوی دیگر شکستن مرزهای حریم خصوصی و