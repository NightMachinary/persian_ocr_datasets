10684
تلاش آلمان، فرانسه و ایتالیا برای تحریم‌ ناقضان ممنوعیت صادرات
سلاح به لیبی
به گزارش ایسنا، به نقل از خبرگزاری آلمان، منابع در اتحادیه اروپا
گفتند که این سه کشور فهرستی از اسامی شرکت‌ها و افرادی را تهیه
کرده‌اند که کشتی‌ها، هواپیماها و دیگر خدمات لجستیک را برای
انتقال سلاح ارائه می‌دهند که این اقدامشان نقض ممنوعیت اعمال
شده از سال 2011 برای صادرات سلاح به لیبی حساب می‌آید.
منابع گفتند این فهرست شامل سه شرکت از ترکیه، اردن و قزاقستان و نیز
دو شخص از لیبی است.
پیشتر این سه کشور در اواسط ژوئن هشدار داده بودند که آماده اعمال
تحریم‌ها علیه ناقضان این ممنوعیت بین‌المللی هستند.
نخست وزیران این سه کشور در بیانیه مشترکی بدون ذکر نام کشور یا
نهادی که ممکن است در این تحریم‌ها هدف قرار بگیرد، اعلام کردند:
اگر نقض ممنوعیت ارسال تسلیحات به صورت زمینی، دریایی و
هوایی ادامه یابد، ما آماده‌ بررسی استفاده احتمالی از تحریم‌ها هستیم.
فرانسه بارها ترکیه را به نقض صادرات سلاح به لیبی متهم کرده است.
اتحادیه اروپا اخیراً عملیات ایرنی را برای نظارت بر این ممنوعیت
صادرات سلاح به لیبی کلید زد.
تلاش آمریکا برای توقیف و انتقال وجوه بانک مرکزی ایران در اروپا