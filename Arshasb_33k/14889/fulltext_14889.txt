14889
وی با بیان اینکه احداث آزمایشگاه موادمخدر برای تعیین میزان
ناخالصی و نوع موادمخدر برای صدور رای توسط قضات ضروری
است، تاکید کرد: تکمیل و بهره‌برداری از این آزمایشگاه نیازمند
اعتبار است.
قاضی‌زاده در پایان عنوان کرد: در راستای تشدید مبارزه با
خرده‌فروشان موادمخدر و به منظور اثرگذاری مبارزه با موادمخدر
تعداد 16 واحد مسکونی در چهارمحال و بختیاری پلمب شد.
عرضه موادمخدر کاهش و قیمت نیز بالا رفته است
در ادامه سید قدیر مرتضوی دبیرستادمبارزه با موادمخدر
چهارمحال و بختیاری با بیان اینکه امر مبارزه با موادمخدر یک کار
سخت و طاقت‌فرسا است، اظهار کرد: با همکاری و تعامل صورت
گرفته بین دستگاه‌های متولی اقدامات خوبی در این راستا انجام شد.
وی با بیان اینکه تولید ماده مخدر تریاک در افغانستان رشد چشمگیری
داشته است، عنوان کرد: باتوجه به اقدامات صورت گرفته در کشف
موادمخدر و انهدام و پلمب باندهای تهیه و توزیع موادمخدر، عرضه
موادمخدر کاهش و قیمت نیز بالا رفته است.
مرتضوی با بیان اینکه نوع مصرف موادمخدر سنتی بیش‌تر از سایر
موادمخدرها است، بیان کرد: در امر مبارزه با موادمخدر در محور
مواصلاتی بروجن به لردگان اقدامات خوبی صورت گرفته است.