22250
افزود: ما بخش مهمی از سواد فرهنگی‌مان را از رسانه‌ها می‌گیریم اما
رسانه‌های ما چه کاری کرده‌اند تا پدری مانند پدر رومینا، گفتگو را
بیاموزد؟! مشخصا تلویزیون به عنوان رسانه‌ای بسیار پربیننده که
قدرت تاثیرگذاری‌اش انکارناپذیر است چه کار کرده؟ در همین
سینما هم فیلم «خانه پدری» را سال‌ها به محاق بردند و آن را سیاه‌نمایی
دانستند. حالا واقعیت سیاه‌تر است یا آن اثر؟ چرا تا امروز به لحاظ
قانونی کار جدی‌ای برای مقابله با کودک آزاری نکردند؟ درها را باز
گذاشتیم و حالا همه از این حادثه ابراز تاسف می‌کنیم. فقط تشویق و
اصرار به ازدواج و فرزندآوری، بی‌آن که مهارت‌های مورد نیاز و
امکانات زندگی برای مردم فراهم باشد، پایانی جز این هم ندارد.
متاسفانه کسی به فکر عاقبت این ازدواج‌ها و سرنوشت فرزندان
والدین بی‌صلاحیت نیست.
بیان در پاسخ به این پرسش که چرا در تئاتر چنین موضوعاتی کمتر
مورد توجه هنرمندان قرار می‌گیرند، گفت: به این مباحث پرداخته
می‌شود اما تئاتر امکان پرداخت فرمالیستی‌تر، غیر واقعی‌تر و
انتزاعی‌تری را هم به هنرمند پیشنهاد می‌دهد و از این نظر شاید به نظر برسد
که سینما واقع‌گراتر است. البته به جز سختی‌هایی که برای مجوز
وجود دارد، اصولا ساخت چنین آثاری بسیار دشوار است.
این هنرمند توضیح داد: نوشتن و تولید هر یک اثر با محوریت