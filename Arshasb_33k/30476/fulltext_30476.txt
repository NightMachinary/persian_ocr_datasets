30476
دانشگاهی و حتی در سطحی بالاتر انحرافات اجتماعی به شمار آورد.
این پژوهشگران مقالات مرتبط را از طریق جستجوی پایگاه‌های
اطلاعاتی «اسکوپوس»، «وب آو ساینس» و «پاب‌مد» در بازه زمانی
ابتدای شروع به کار نمایه تا ابتدای سال 2017 مورد بررسی قرار
دادند.
در مجموع سه هزار و 727 مقاله شناسایی شد و پس از بررسی و حذف
مقالات نامرتبط، 218 مقاله توسط حداقل دو پژوهشگر به طور مستقل
مطالعه و مرور و ارزیابی شد. در نهایت 63 مقاله به تایید پژوهشگران
رسید.
در جمع‌بندی‌ها و بررسی‌های این مطالعات مشخص شد که این
مقالات به طور کل به پنج مقوله اصلی بداخلاقی علمی دانشگاهی
پرداخته‌اند. این مقوله‌ها سرقت علمی، تقلب، دستکاری (تحریف و
جعل)، کمک غیر مجاز (سایه‌نویسی) و کلاه‌برداری (دروغ‌گویی)
هستند.
بر اساس بررسی‌ها، در این مقالات به مصادیق سرقت علمی بیش‌تر از
دیگران پرداخته شده است. مصادیق سرقت علمی شامل نقل قول
نادرست، رونویسی نادرست، استناد نادرست، خودسرقتی، سرقت
علمی ایده، ترجمه غیرمجاز، مقاله یا متن معجون، سرقت کلی آثار و
سرقت بخشی از آثار است.