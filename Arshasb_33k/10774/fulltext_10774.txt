10774
تلاش نتانیاهو برای مهار معترضان با وعده حمایت مالی
به گزارش ایسنا، به نقل از روسیا الیوم، بنیامین نتانیاهو، نخست وزیر
اسرائیل روز یکشنبه متعهد شد که دولتش کمک‌های مالی را به خسارت
دیدگان از انتشار ویروس کرونا ارائه دهد.این وعده نتانیاهو در
حالی اعلام شده که انتقادها از سیاست دولت وی در برخورد با بحران
کرونا بالا گرفته است.
وی گفت: این بسته حمایتی یک هدیه است و نیازی به قانون خاصی ندارد.
ما دستورات لازم را امروز صادر کردیم و در چند روز آینده این کمک
مالی به حساب کسانی که به خاطر انتشار ویروس کرونا از لحاظ
اقتصادی متضرر شده‌اند واریز می‌شود.
وی همچنین وعده ارائه بسته کمک های مالی بیشتر به کارگران و افراد
کم درآمدتر از طریق پارلمان طی چند روز آتی را داد.
این اظهارات نتانیاهو پس از آن ایراد شد که روز شنبه هزاران اسرائیلی
با تظاهرات در میدان رابین در تل‌آویو سیاست‌های دولت وی در
مقابله با بحران کرونا را محکوم کردند که برخی بازداشت شدند.
وی در این اظهارات که پیش از نشست هفتگی دولت ایراد شد اشاره ای به
تظاهرات در تل‌آویو نکرد و تنها وعده داده که دولتش در صدد ارائه
کمک‌های مالی است.
نخست وزیر رژیم صهیونیستی پنجشنبه هم متعهد شده بود که طرحی را