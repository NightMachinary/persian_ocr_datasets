23335
بودجه جاری از درآمدهای نفتی را برای همیشه قطع کنیم و این کار در
این دو سه سال اخیر به خوبی انجام گرفته است. ان شاالله امسال هم در بودجه
همین‌طور خواهد بود. امیدواریم هزینه‌های جاری به نفت وصل
نشود و از منابع دیگر تامین شود. وی در توضیح سومین محور مباحث
نشست سران قوا با اشاره به اینکه دولت در این سه سال با کمک مردم و
هدایت مقام معظم رهبری توانست تحریم را کم اثر کند، گفت: البته
آثار تحریم را نمی‌شود صفر کرد ولی اجازه ندادیم که دشمنان به
اهداف شوم خود برسند. آنچه مورد نیاز ضروری مردم بوده، با همه
سختی‌ها وارد کردیم. آن مقداری که لازم بوده، کالا صادر کنیم به هر
قیمتی بود، انجام دادیم. البته مقداری با مشکلات توام بوده اما بحمدالله
امسال هم تا این مقطعی که هستیم رقم صادرات و واردات قابل قبول
است. روحانی اضافه کرد: امروز همه نیازهای ضروری کشور یا
خریداری شده و یا سفارشات لازم ثبت شده است. امروز در جلسه ستاد
اقتصادی دولت که بحث می‌کردیم همه سفارشات مربوط به
کالاهایی می‌شود که قرار است در سال 1400 وارد شود. بنابراین همه
نیازهای مردم در سال 99 هم خریداری شده و هم تامین شده و ان شاالله
برای سال آینده هم انجام می‌گیرد. رئیس جمهور اظهار داشت: منطق ما
در زمینه خود تحریم هم کاملا روشن است. تحریم یک عمل ظالمانه از
سوی دشمنان ایران و مردم ایران است و این تحریم باید برداشته شود.