30429
به همین علت، کاپیتانی خلیل‌زاده با 6 بازی ملی در 31 سالگی، با حضور
بازیکنان دیگری مانند میلاد محمدی (35 بازی ملی)، سامان قدوس
(22 بازی ملی)، کنعانی‌زادگان (17 بازی ملی)، کاوه رضایی (13
بازی ملی) و علی کریمی (12 بازی ملی) برای اهالی فوتبال عجیب بود؛
عجیب از این حیث که آیا کاپیتانی خلیل‌زاده تصمیم کادر فنی بوده یا
سردار آزمون در دقیقه 85 او را نزدیک ترین بازیکن به خودش دیده و
بازوبند را در اختیار او گذاشته است.
* کادر فنی و انتخاب کاپیتان
البته به نظر نمی‌رسد کادر فنی تصمیمی برای کاپیتانی خلیل‌زاده گرفته
باشد چرا که معمولا مربیان کاپیتان‌های اول تا نهایتا سوم و چهارم را
مشخص می‌کنند و کم پیش می‌آید کههیچ یک از این بازیکنان در
ترکیب قرار نگیرند.
با این حال، در برهه‌ای، کارلوس کی‌روش اشکان دژاگه را به عنوان
کاپیتان دوم تیم ملی انتخاب کرده بود. در واقع در غیاب شجاعی در
داخل زمین و با وجود حضور بازیکنانی مانند سیدجلال حسینی،
دژاگه به علت تسلط بر زبان انگلیسی و امکان صحبت با تیم حریف و تیم
داوری، از سوی این مربی پرتغالی کاپیتان شده بود.