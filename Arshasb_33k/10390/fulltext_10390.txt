10390
تعهد به آرمان فلسطین؛ دروغ مشترک عادی سازان
به گزارش ایسنا، عبدالباری عطوان، نویسنده و تحلیلگر مشهور جهان
عرب و سردبیر روزنامه رای الیوم در یادداشتی درباره عادی سازی
روابط عرب‌ها و به ویژه مراکش با رژیم صهیونیستی نوشت، مسئله
مشترک میان دولت‌های عربی؛ چه آنهایی که روابطشان را با رژیم
اشغالگر عادی کرده‌اند و چه آنهایی که در صف انتظار هستند و در پس
پرده درباره سود سیاسی و اقتصادی پیش از ملحق شدن به این روند
خیانت آمیز چانه‌زنی می‌کنند، این است که همگی مدعی پایبندی به
حمایت از مسئله و ملت فلسطین و ابتکارعمل صلح عربی هستند.
این ادعا اوج دروغگویی و گمراه کردن است؛ چراکه توافقنامه صلح
اماراتی و رژیم صهیونیستی نه تنها منجر به توقف روند الحاق نشد، بلکه
باعث توسعه شهرک سازی و عمیق‌تر شدن روابط میان آنها شد؛ این
موضوع درباره بحرین و سودان نیز صدق می‌کند.
محمد ششم، پادشاه مراکش پس از اعلام عادی سازی روابط میان این
کشور و رژیم اشغالگر در توییت منتشر شده توسط دونالد ترامپ،
رئیس جمهوری آمریکا، با محمود عباس، رئیس تشکیلات
خودگردان فلسطین تماس گرفت تا بر پایبندی رباط بر راه حل دو
کشوری تأکید کند اما ما شاهد واکنش محمود عباس نبودیم، او شاید
بیش از پایبندی به راه حل دو کشوری که دیگر اثری از آن نیست، از این