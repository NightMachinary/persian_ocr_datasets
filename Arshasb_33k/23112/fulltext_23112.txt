23112
وی با اشاره به برگزاری همایش بزرگداشت این شیخ مرحوم با همت
مجلس شورای اسلامی و پیگیری حجت الاسلام میرتاجدینی، گفت:
این همایش سه الی چهار ماه آتی در تبریز برگزار می‌شود، البته اگر این
شیخ در شهرهای دیگر بود تاکنون نمایشگاه‌ها و بزرگداشت‌های
فراوانی برگزار می‌کردند اما متاسفانه تبریز توجه کمتری داشته که
امیدواریم با همکاری شورای شهر، کمیته فرهنگی و شهردار تبریز
شاهد حمایت از بخش فرهنگی و به خصوص موزه داران باشیم.
امام جمعه تبریز با اشاره به شرایط کرونایی در تبریز، اظهار کرد: تعداد
بستری‌ها در تبریز افزایش یافته ولی اکنون وضعیت این شهر قرمز
نیست با این حال اگر مردمرعایت نکنند و شرایط تداوم یابد تبریز نیز
وضعیت قرمزی خواهد داشت.
وی متذکر شد: کادر درمانی در بیمارستان‌ها خسته هستند از این رو
تجمع‌هایی که در پارک‌ها و مراسم عمومی بدون رعایت پروتکل‌ها
انجام می‌گیرد را باید با رعایت پروتکل‌ها، استفاده از ماسک و فاصله
گذاری برگزار شود.
وی افزود: نماز جمعه تبریز نیز با هماهنگی ستاد استانی مبارزه با کرونا و
شورای سیاست گذاری ائمه استان برگزار می‌شود و دستور این است
که اگر شرایط قرمز شود، نماز جمعه هم تعطیل شود در غیر این صورت
برگزار خواهد شد.