9947
تشدید نظارت بر قاچاق چوب در آذربایجان شرقی
سرهنگ حسن زاده در گفت‌وگو با ایسنا، اظهار کرد: در راستای
حفاظت از عرصه و اعیان منابع طبیعی و ذخایر جنگلی و جلوگیری از هر
گونه خرید و فروش و حمل غیر مجاز چوب در استان، مقابله با قاچاق
چوب در منطقه ارسباران تشدید یافته است.
وی افزود: بر اساس ماده 48 قانون حفاظت از جنگل‌ها و مراتع کشور و
بنا بر تبصره سه ماده 54 قانون اساسی، یگان حفاظت اداره کل منابع
طبیعی و آبخیزداری استان با همراهی عوامل تحت امر و کارکنان
ادارات منابع طبیعی استان، به خصوص شهرستان‌های اهر و هوراند، با
هماهنگی مقامات قضایی استان، از محل دپو، نگهداری و خرید و
فروش چوب آلات و فرآورده‌های چوبی استان بازدید کرده و هر
گونه اقدام غیرمجاز در حوزه چوب را شناسایی و برخورد می‌کنند.
وی ادامه داد: در راستای این بازدیدها نیز تعداد چهار صنف مربوط به
محل دپو و بارگیری (دو مورد در اهر و دو مورد در هوراند) به علت خرید و
نگهداری بدون مجوز درختان دو ماهیتی و جنگلی، پلمپ شده و تعداد
دو دستگاه خودروی حامل بار چوب درختان غیر مجاز نیز جهت تعیین
تکلیف، تحویل مقامات قضایی و انتظامی شده است.
حسن زاده بیان کرد: چهار نفر نیز در این راستا، دستگیر شده که پس از
تشکیل پرونده مقدماتی، برای رسیدگی به مراجع قضایی ارسال