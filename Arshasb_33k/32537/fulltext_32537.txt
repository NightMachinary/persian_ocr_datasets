32537
هستی‌شناسی این انقلاب بوده و هست.
نایب رییس مجلس شورای اسلامی هدف انقلاب اسلامی را
پایه‌گذاری جامعه‌ای با نظام ارزشی و توحیدی عنوان کرد و گفت: این
انقلاب منبعث از تلاش ملت ایران در سابقه تاریخی خودش و
مجاهدت‌های فراوان برای حفظ هویت دینی و ملی خودش در
قرن‌های متمادی بوده است.
قاضی‌زاده هاشمی ادامه داد: 19 تیرماه، سالروز حادثه گوهرشاد
است. قیام مردم ایران در دفاع از حیثیت زن مسلمان ایرانی، دفاع از عفت
و پاکدامنی و حفاظت جامعه زنان در برابر لذت‌جویی غرب‌گرایانه
است. ملت ایران حاضر شد جان بدهد اما تن به استبداد و فرهنگ برهنگی
ندهد.
نایب رییس مجلس شورای اسلامی با بیان این‌که «استکبار جهانی و
ایادی آن در پشت دموکراسی به دنبال تحمیل خواسته‌های شیطانی
خود به جامعه انسانی هستند»، اظهار کرد: آنها از ابزارهای به ظاهر
حقوقی و حقوق بشری و سازمان‌ها و نهادهای بین‌المللی استفاده
می‌کنند تا به اهداف‌شان برسند، اما ملت ایران در پی انقلاب تاریخی
خود نشان داد برای آنچه نظام سلطه دنبال می‌کند ارزشی قائل نیست و به
دنبال حفظ هویت دینی و فرهنگی خود است.