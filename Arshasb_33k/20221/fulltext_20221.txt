20221
عباس عراقچی از نقش ایران در برقراری صلح قره‌باغ می گوید
به گزارش ایسنا به نقل از روابط عمومی شبکه یک، عباس عراقچی در این
برنامه که ساعت 15 : 07 دقیقه به صورت زنده پخش می شود، در گفت و گو
با حمید خواجه نژاد درباره دستاوردهای سفر هفته گذشته اش به باکو و
مسکو و مذاکره با مقام‌های آذربایجان و روسیه درباره حل بحران قره
باغ صحبت می کند.
ارمنستان و آذربایجان از حدود دو ماه پیش بر سر قره‌باغ درگیری
نظامی داشتند که سبب شد صدها نفر جان خود را در جریان این نبردها از
دست بدهند. اما امروز ارمنستان و جمهوری آذربایجان در حضور
روسیه توافقنامه‌ای را امضا کردند که به شش هفته درگیری‌های نظامی
در قره باغ پایان می‌دهد.
جمهوری اسلامی ایران هم پیش از این برای حل و فصل مناقشه قره‌باغ
طرح صلحی ارائه کرده بود و مقام معظم رهبری هم 13 آبان ماه با راهکار
خود بر حل این بحران صحه گذاشتند. از نظر کارشناسان روس طرح
ایران طرحی متعادل و متوازن اعلام شد که در صورت اجرا می‌تواند
گره‌گشای سه دهه جنگ و کشمکش بین ارمنستان و جمهوری
آذربایجان باشد.
دکتر عراقچی در برنامه «صبح بخیر ایران» روز چهارشنبه بیشتر در این
باره صحبت می کند.