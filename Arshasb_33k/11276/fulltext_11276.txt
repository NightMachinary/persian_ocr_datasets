11276
توزیع 1500 سبد کالا معیشتی بین نیازمندان در شب نیمه شعبان
حسین جناسمی در گفت‌وگو با ایسنا به تشریح برنامه‌های سپاه
شهرستان در شب و روز نیمه شعبان و همزمان با ولادت امام مهدی عج
پرداخت و گفت: با کمک پایگاه‌ها و حوزه‌های بسیج تعداد هزار و 500
سبد کالا معیشتی برای نیازمندان به ارزش تقریبی هر بسته 200 تا 300
هزار تومانی تهیه که در شب میلاد امام زمان عج توزیع شد.
وی اظهار کرد: اجرای مولودی خوانی به‌صورت زنده توسط
مداحان و سرود ویژه میلاد امام زمان عج درصبح میلاد امام مهدی عج از
دیگر این برنامه‌ها بود.
فرمانده سپاه نوشهر با بیان اینکه تعداد یکصد بسته بهداشتی در
روستاهای محروم کجور با همکاری ستاد اجرایی فرمان امام ره
توزیع شد، تصریح کرد: طرح بسیج ملی مبارزه با ویروس کرونا
جهت غربالگری با حضوربسیجیان وکمک به شبکه بهداشت و درمان
شهرستان ادامه دارد و به صورت مداوم انجام می‌شود.
جناسمی اجرای طرح مراقبان سلامت در جهت کمک معیشتی و قرنطینه
بیماران کووید 19 توسط بسیجیان را از دیگر برنامه‌های سپاه در شب و
روز میلاد امام زمان ذکر کرد و افزود: طی هفته آینده مانور ضدعفونی
کوچه و معابر شهرستان توسط پاسداران و بسیجیان مجدد اجرا
می‌شود.