6339
فلاح میری از بازداشت تعدادی از کارکنان گمرک بندرانزلی خبر داد و
اظهار کرد: در پی گزارش‌هایی درباره اخذ و دریافت رشوه در گمرک
بندرانزلی و تحقیقات جامع به عمل آمده در این زمینه، دستور
بازداشت 4 نفر از کارکنان این اداره‌کل صادر شد.
دادستان مرکز استان گیلان با بیان اینکه یکی دیگر از افراد بازداشت
شده از کارکنان جهاد کشاورزی استان مستقر در گمرک انزلی، گفت:
این شخص به عنوان بازرس محصولات کشاورزی وارداتی به کشور
متهم است در ازای دریافت رشوه، مجوز واردات کالا را بدون سنجش
و طی تشریفات قانونی صادر کرده است.
وی همچنین بیان کرد: برخی از متهمین این پرونده نیز با تودیع وثیقه
آزاد هستند که با توجه به قرار نظارت قضائی صادره از سوی بازپرس
پرونده، به مدت 3 ماه از اشتغال در شغل مرتبط با موارد اتهامی منع
شده‌اند.
فلاح میری افزود: این پرونده قضائی در مرحله تحقیقات مقدماتی در
دادسراست که با تکمیل تحقیقات و صدور کیفرخواست به دادگاه
ارسال خواهد شد.
بازدید استاندار خراسان جنوبی از پروژه‌های نیمه تمام بشرویه 
حمید ملانوری، استاندار خراسان جنوبی، امروز جمعه 21 آذر در
جریان سفر به شهرستان بشرویه از کارخانه پنبه پاک کنی بازدید کرد.