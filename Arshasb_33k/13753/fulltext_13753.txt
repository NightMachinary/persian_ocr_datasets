13753
اقلیت‌ها در این کشور همچون هندوها و سیک‌ها تأکید کردند.
خلیل‌زاد که معمار توافق آمریکا و طالبان بوده اخیرا به دوحه، دهلی و
اسلام آباد سفر کرد تا به رفع بن‌بست بر سر آزادی زندانی‌ها از جانب
دولت افغانستان و طالبان و تسهیل مذاکرات بین افغانی کمک کند.
خلیل‌زاد خطاب به نشریه هندو گفت هیچ آلترناتیوی برای توافق صلح
دوحه میان آمریکا و طالبان وجود نداشته و او امیدوار است که هند با همه
نیروها در افغانستان از جمله طالبان تعامل داشته باشد.
وی در این مصاحبه خاطر نشان کرد: مأموریت سفر من تشویق جنبش
طالبان به اجرای توافق حاصل شده در دوحه در ماه فوریه است. بخشی از
تدابیر اعتمادسازی که قرار است مذاکرات بین افغانی را موجب شوند
این است که هم دولت افغانستان و هم طالبان به صورت دوجانبه
زندانی‌هایشان را آزاد کنند. در درجه دوم باید خشونت‌ها نسبت به
دوره قبل از امضای توافق کاهش یابد و در درجه سوم باید در راستای
کسب صلح و پایان دادن به جنگ در افغانستان در را به روی مذاکرات بر
سر یک نقشه راه سیاسی و یک آتش بس فراگیر باز کنیم.
خلیل‌زاد در ادامه این مصاحبه درباره مسئله مشارکت هند در فرایند
صلح افغانستان گفت: شاید هند انتخاب کرده که برای چنین
نقش‌آفرینی به صورت دوجانبه عمل کند اما من فکر می‌کنم با جدی‌تر
شدن فرایند صلح افغانستان توافق آمریکا و طالبان وارد مراحل بعدی