15284
یکی از مقامات ارشد دولت ترامپ گفت: به ما گفته شده که گزارشات
رسانه‌ها را نادیده بگیرید، منتظر باشید تا نتیجه رسمی توسط دولت
اعلام شود.
بایدن روز شنبه از سوی خبرگزاری آسوشیتدپرس و دیگر
رسانه‌های مطرح به عنوان پیروز انتخابات ریاست جمهوری سه
نوامبر معرفی شد اما دونالد ترامپ، رئیس جمهور کنونی آمریکا
اعلام کرده که وی در این انتخابات شکست نخورده است.
ترامپ بدون ارائه سند و مدرک مدعی است که تقلب گسترده‌ای در این
انتخابات صورت گرفته است.
به گفته روزنامه واشنگتن پست، امیلی مورفی، هماهنگ‌کننده اداره
سرویس‌های عمومی که از سوی ترامپ به این سمت منصوب شده از
امضای اوراقی که رسما اختیار میلیون‌ها دلار را به تیم‌های انتقالی
بایدن می‌دهد و دسترسی مقام‌های دولتی، فضای دفتری در آژانس‌ها و
تجهیزات را نیز برای تیم‌ انتقالی بایدن فراهم می‌کند، امتناع کرده
است.
مقامات تیم انتقالی بایدن روز دوشنبه به خبرنگاران گفتند: تصمیم
مورفی دسترسی تیم انتقالی به تماس‌هایی که از طریق وزارت امور
خارجه با رهبران خارجی برقرار می‌شود و همچنین دسترسی به
تاسیسات امن که از طریق آنها می‌توانند اطلاعات محرمانه را بررسی