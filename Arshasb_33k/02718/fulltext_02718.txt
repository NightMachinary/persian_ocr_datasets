2718
دکتر مهرشاد شبابی در گفت‌وگو با ایسنا، می‌گوید: وجه تمایز بحران
جهانی کرونا با فجایع یا اتفاقاتی که جان انسانها را در سطح جهانی یا
مناطق وسیعی از جهان را به تعداد زیادی به خطر انداخته می‌تواند در
«قدرت شیوع و سریع‌الانتقال بودن این ویروس» و «تاثیر انسان و
رفتار افراد و نوع سبک زندگی آنها در مهار یا شیوع این بیماری»
خلاصه شود. همین موضوع باعث شده که افراد به ناگزیر احساس
مسئولیت بیشتری در قبال مقابله با این ویروس داشته باشند و
ناخودآگاه بار فشار روانی بر مردم به علت سهم زیادی که در کنترل یا
عدم آن دارند، بیشتر باشد.
این استاد دانشگاه ادامه می‌دهد: این استرس و تغییر سبک زندگی و
درگیر شدن همه بخش‌ها و دستگاه‌های دولتی و خصوصی و بنگاه‌های
اقتصادی و نظامی و سیاسی کشورها، صرفا به خاطر تعداد قربانیان این
بیماری نیست، بلکه به علت تعداد بسیار زیاد مبتلایان است؛ چنانچه تا
این زمان تعداد قربانیان کرونا بیش از هفتاد هزار نفر در جهان است در
حالیکه جهان در یک قرن اخیر، شاهد جنگ‌ها، بحران‌ها و فجایع
طبیعی و انسانی مختلفی بوده که تعداد مرگ و میرهای به مراتب بیشتری
را داشته و دارد.
شبابی می‌افزاید: از جمله تعداد کشته‌های جنگ جهانی اول بالغ بر 10
میلیون افراد نظامی و بیش از 10 میلیون هم غیر نظامیان را شامل می‌شد و