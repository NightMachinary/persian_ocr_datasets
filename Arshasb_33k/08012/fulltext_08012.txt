8012
رئیس دانشگاه پیام نور استان اردبیل فرآیند آموزشی این دانشگاه را
حضوری، نیمه، حضوری و مجازی به شکل پیشرفته اعلام کرد و گفت:
ما از تمام نرم‌افزارهای استاندارد و هوشمندانه استفاده می‌کنیم.
فدائیان ادامه داد: آزمون دانشگاه پیام نور به عدالت آموزشی
نزدیک‌تر است به طوری که آزمون این دانشگاه به صورت یکسان،
گسترده و فراگیر در سطح کشور و حتی 12 کشور همسایه به شکل
آنلاین برگزار می‌شود و دفاع پایان‌نامه نیز اخیرا به صور مجازی
برگزار شده است.
وی بیان کرد: در کنار آزمون اساتید و مدرسان در طول ترم نیز
دانشجویان را براساس تحقیق و پژوهش و آزمون‌های داخلی مورد
ارزیابی قرار داده و برای آنها نمره لحاظ می‌کنند.
رئیس دانشگاه پیام نور استان اردبیل در پایان گفت: در مقطع دکترا
پذیرش دانشجو در استان نداریم اما در کارشناسی ارشد با توجه به
رویکرد توسعه تحصیلات تکمیلی دانشگاه پذیرش دانشجو در 7
رشته متناسب با بازار کار و نیاز جامعه انجام می‌شود.