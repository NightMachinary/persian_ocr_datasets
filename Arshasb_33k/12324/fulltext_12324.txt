12324
جزئیاتی از اختصاص کمک رفاهی به اعضای خانه سینما
به گزارش ایسنا به نقل از روابط عمومی سازمان امور سینمایی و سمعی
بصری، حیدری خلیلی با اشاره به آخرین جلسه «کارگروه بررسی
آسیب‌های کرونا در سینما» در سال گذشته گفت: با پیشنهاد
نمایندگان صنوف که در این کارگروه حضور دارند مقرر شد بخشی از
اعضای فعال سینمای ایران که با شرایط سخت‌تری مواجه هستند و
بویژه در صنوف کارگری خانه سینما عضو هستند، در قالب پرداخت
کمک‌هزینه رفاهی شب عید حمایت شوند.
او افزود: قرار شد افرادی مانند زنان سرپرست خانوار، از کار
افتادگان، بیماران خاص، بیکاران فصلی خانه سینما و مشاغل سخت در
اولویت بهره‌مندی از این تسهیلات حمایتی باشند. بر اساس همین اصل
قرار شد خانه سینما پیشنهادات خود را ارائه کند و اعلام کردیم افراد
مشمولی که انتخاب می‌شوند حتما باید توسط صنف انتخاب و تایید
بشوند و این کمک‌هزینه به حساب قانونی افراد مشمول واریز شود.
این عضو کارگروه بررسی آسیب‌های کرونا در سینما تاکید کرد: بر
اساس مصوبه کارگروه اعضایی که حقوق‌بگیر و کارمند نهادهای
دولتی و غیردولتی هستند مشمول این حمایت نیستند. معاون توسعه
مدیریت و منابع انسانی سازمان سینمایی رقم حمایتی در نظر
گرفته‌شده برای هر نفر را 500 هزار تومان اعلام کرد و گفت: خانه سینما