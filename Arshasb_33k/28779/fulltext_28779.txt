28779
به گزارش ایسنا، مایک پمپئو وزیر امورخارجه آمریکا با انتشار بیانیه
ای به طرح مجلس شورای اسلامی برای اخراج بازرسان آژانس
بین‌المللی انرژی اتمی در صورت لغو نشدن تحریم ها واکنش نشان داد.
وی در گزافه گویی جدید خود، مدعی شد که ایران از برنامه هسته ای
خود برای باج گیری از جامعه بین الملل استفاده و امنیت منطقه را تهدید
می کند.
بنابر گزارش پایگاه اینترنتی وزارت امورخارجه آمریکا، پمپئو
بدون اشاره به نقض توافق هسته ای از سوی واشنگتن با خروج یک جانبه
اش از این توافق مدعی شد: ایران طبق یک معاهده حقوقی و بنابر
توافقات پادمانی ان پی تی موظف است به بازرسان آژانس اجازه
دسترسی بدهد. نقض این الزامات فراتر از اقدامات قبلی ایران در نقض
تعهدات هسته ای اش ذیل برجام است.
وی در ادامه با بیان این که تمامی کشورها و نه فقط آمریکا به پایبندی
ایران به این تعهداتش اهمیت زیادی می دهند،مدعی شد که آن چه آن
راباج گیری هسته ای می‌خواند باعث تقویت موضع ایران نمی‌شود،
بلکه منجر به انزوا و فشار بیشتر می شود.
وزیر امورخارجه آمریکا همچنین به ازسرگیری غنی سازی 20 درصد
اورانیوم در ایران اشاره کرد و در اظهارات مداخله جویانه خود تاکید
کرد که جمهوری اسلامی نباید در هیچ سطحی غنی سازی داشته باشد.