4571
الزام بازنگری در قوانین نحوه حضور شهرداری ها در عرصه ورزش
قربانعلی الماسخاله در جریان سفر خود به شهرستان آستارا و شرکت در
جلسه رفع مشکلات استادیوم وحدت این بندر مرزی که با حضور
مدیر کل ورزش و جوانان استان گیلان و مسئولان محلی در سالن
اجتماعات فرمانداری برگزار شد، اظهار کرد: صعود شهرداری
آستارا به لیگ آزادگان در برنامه نبود و اصلا پیش بینی نمی کردیم.
وی با بیان اینکه آستارایی ها کار خارق العاده ای کردند، ادامه داد: این
جای تأسف دارد که شهردار و اعضای شورای اسلامی شهر به خاطر
هزینه در حوزه ورزش و تأمین سلامت جامعه باید مورد بازخواست
قرار گیرند.
الماسخاله با تأکید بر اینکه سرمایه گذاری شهرداری ها در حوزه
ورزش بسیار مهم و تأثیرگذار است، افزود: نمایندگان مجلس
شورای اسلامی، قوانین نحوه حضور شهرداری ها در عرصه های
ورزشی را بازنگری کنند و آن را تغییر دهند.
وی با بیان اینکه با سرمایه گذاری شهرداری آستارا در حوزه ورزش،
میلیارد ها تومان پول، اعتبار و سرمایه به این شهرستان سرازیر می شود،
خاطرنشان کرد: این اعتبارات، علاوه بر ارتقای کیفیت زیر ساخت
های ورزشی شهرستان، در سایر حوزه ها از جمله گردشگری ورزشی
نیز تأثیرگذار است.