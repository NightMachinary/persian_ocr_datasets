29089
پیش بینی برداشت 3200 تن انجیر در ساوه
حسن شریفی در گفت‌وگو با خبرنگار ایسنا، با بیان اینکه شهرستان ساوه
دارای بیش از 350 هکتار باغ انجیر است که 320 هکتار آن بارور
است، گفت: از این میزان باغ بارور انجیر در حالت معمول در هر هکتار
20 تن انجیر برداشت می‌شود.
وی با اشاره به اینکه برداشت انجیر از ابتدای شهریورماه آغاز شده و تا
اواخر مهرماه ادامه خواهد داشت، گفت: در این شهرستان باغات انجیر
متمرکز کم است و اکثر باغات پراکنده هستند، عمدتا درختان انجیر به
صورت پراکنده در باغات انار کاشته شده‌اند و در اکثر باغات انار
درخت انجیر موجود است.
شریفی اظهار کرد: رقم انجیری که در ساوه کاشت می‌شود، رقم زرد
پیازی است که یکی از بهترین رقم‌هایی هست که بابت مصرف تازه
خوری در سبد خانوار ایرانی قرار دارد.
وی تصریح کرد: انجیر ساوه از لحاظ کیفیت زبانزد است و شهرستان
ساوه قطب تولید انجیر در استان مرکزی است و محصول آن علاوه بر
تامین نیازهای داخل استان به استان‌های همجوار صادر می شود.
شهرستان ساوه دارای 21 هزار هکتار باغ است که در قسمت محدودی
از باغات در بخش مرکزی به صورت پراکنده انجیر کاشت می‌شود.
وی افزود: بخشی از انجیر برداشت شده شهرستان ساوه که درجه دو و سه