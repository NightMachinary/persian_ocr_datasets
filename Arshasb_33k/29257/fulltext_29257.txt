29257
انتقادی که به این نحوه مجازات دارم این است، چرا این جرایم که کاملا
خصوصی است باید مستوجب زندان باشد؟ اگر فرد الف به فرد ب توهین
کند یا دروغی را نسبت دهد و فرد ب شکایت نکند، دادسرا مستقیما
اقدامی علیه مجرم نمی‌کند، چون طرح شکایت و رسیدگی را حق
شخصی می‌داند، پس چرا هنگامی که شکایت می‌کنند او را به مجازاتی
عمومی که زندان باشد محکوم می‌کنند؟ چرا باید مردم یا حکومت
هزینه نگهداری چنین مجرمی را در زندان پرداخت کنند؟ چرا فرد باید
زندان برود؟ اصولا چه نفعی در این مجازات هم وجود دارد؟ همیشه
گفته شده است که در اسلام زندان نداریم، فارغ از اصل این استدلال،
پس چرا برای اموری که لازم نیست، زندان در نظر گرفته شده است؟
راه‌حل چیست؟ خصوصی کردن این جرم از طریق پرداخت خسارت
به فردی است که مورد توهین یا افترا واقع شده است، همچنین پرداخت
هزینه وکالت و سایر هزینه‌ها نیز باید به عهده بازنده شکایت باشد. به
نظرم تامین این هزینه نیز باید از شمول مستثنیات دین خارج باشد.
جبران خسارت نیز باید رقم قابل توجهی (ترجیحا با گرم طلا و سکه)
باشد که تحت تاثیر تورم قرار نگیرد. جامعه هم این نوع مجازات را
می‌پسندد و مشکلی با آن ندارد. مردم هم رغبت شکایت پیدا می‌کنند و
توهین‌کنندگان نیز حواس خود را جمع می‌کنند تا مرتکب این جرم
نشوند. یکی از عللی که در کشورهای غربی این نوع دروغگویی‌ها