23783
سکان‌دار دولت جدید عراق شد.
مشاور ترامپ: خبری از تعطیلی اقتصاد نیست!
به گزارش ایسنا به نقل از بیزینس اینسایدر، لری کودلو با اشاره به نگرانی
برخی از کارشناسان نسبت به بروز موج دوم همه گیری کرونا در این
کشور در صورت بازگشایی زودهنگام اقتصاد گفت: برخی می
گویند اگر موج دیگری شیوع پیدا کند چه؟ ببینید قرار نیست بار دیگر
اقتصاد را تعطیل کنیم. ما بیشتر از قبل راجع به این ویروس می‌دانیم و
بیشتر از قبل باتجربه هستیم و بیشتر از قبل برای مقابله با آن مجهز هستیم.
مشاور اقتصادی ترامپ با بیان اینکه روند تدریجی بازگشایی اقتصاد
آمریکا ادامه خواهد یافت افزود: حتی در صورتی که با موج دوم همه
گیری مواجه شویم نیز برنامه ای برای قرنطینه مجدد اقتصاد نداریم.
بسیاری از کارشناسان بهداشتی بر این باورند که اقتصاد آمریکا هنوز
برای بازگشایی کامل آماده نیست و ممکن است با پیدایش موج
دیگری از همه گیری، بحران اقتصادی از قبل عمیق تر شود.
رابرت رادفیلد، کارشناس بهداشت در مرکز کنترل بیماری آمریکا
گفت: این امکان وجود دارد که با شروع فصل سرما با مشکل جدیدی
مواجه شویم چرا که هنوز درمان قطعی برای مهار این ویروس پیدا
نکرده ایم. وی افزود: اگر کرونا تنها چند ماه زودتر شیوع پیدا می کرد،
همزمانی آن با آنفلونزای فصلی می توانست واقعا مشکل آفرین باشد.