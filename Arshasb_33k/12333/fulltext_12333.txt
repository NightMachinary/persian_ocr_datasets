12333
بچه‌هایش اذیت نشوند. شرایط خوبی نداشتند. در چادر نایلونی شب
را روز می‌کردند و روز را شب تا از جنگل و آبراه گذر کنند. از سردشت به
ترکیه و از ترکیه به ایتالیا رفتند. آنها در ایتالیا 20 روز قرنطینه شدند و بعد
به ‌سمت فرانسه حرکت کردند، 20 روز هم در جنگل‌های شمال فرانسه
بودند. آنها برای رفتن به انگلستان چند باری سوار قطار شدند اما هر بار
پلیس آنها را به کمپ بازگرداند. در آخر هم تصمیم گرفتند که با قایق به
مقصد برسند اما قایق واژگون شد و آنها در آب غرق شدند.»
آخرین نفس
علی از لحظات وحشتناک واژگونی قایق می‌گوید؛ از موجی که شیوا و
بچه‌ها را به آب انداخت.
«برادرم وقتی بچه‌ها به آب افتادند برای نجات رفت اما هیچ اثری از
خانواده‌اش نبود. به سمت قایق برگشت، قایق هم کامل واژگون شد.
17 مهاجر دیگر به داخل آب افتادند ولی آنها مرد بودند و تنومند، چند
نفری به سمت قایق برگشتند. رسول اما همچنان در جست‌وجوی نشانی
از بچه‌ها و همسرش بود. 45 دقیقه‌ای از این ماجرا گذشته بود. دوباره از
دیگر همسفرانش خواست کمک کنند تا دنبال خانواده‌اش بگردند اما
مسافران قایق در سرمای آب بی‌رمق و خسته بودند. سرمای آب در
وجودشان رخنه کرده بود. هیچ مهاجری نتواست در آن لحظات
سخت رسول را کمک کند. او تنها بود. بار دیگر رفت. همه زندگی‌اش در