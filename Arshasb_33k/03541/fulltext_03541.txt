3541
شدم. اوایل زمستان جمعیتی از روزنامه «اطلاعات» به ساختمان
دبیرخانه می‌آمدند که در آن زمان در ساختمان مجلس سابق بود.
حدود 80 نفر از کارکنان روزنامه «اطلاعات» با مرحوم آیت‌الله
موسوی اردبیلی که در آن زمان مسوولیت بنیاد مستضعفان را بر عهده
داشتند، ملاقات می‌کردند. ماجرا این بود که اعتراض‌ها و
دوگانگی‌هایی در روزنامه «اطلاعات» پیش آمده بود و به دودستگی
جدی بین کارکنان اطلاعات تبدیل شده بود. از طرف بنیاد مستضعفان
شخصی به نام بنکدار سرپرستی موسسه را بر عهده داشت. ظاهرا
درگیری‌ها به گونه‌ای بود که حتی یک‌بار تهدید کرده بودند او را از
طبقه هفتم به پایین پرتاب می‌کنند. تا اینکه بنکدار از موسسه رفت و
شخصی به نام کاشف توسط بنیاد مستضعفان به صورت موقت به
سرپرستی اطلاعات منصوب شد و البته این درگیری‌ها تا منصوب شدن
آیت‌الله دعایی ادامه داشت.»
مظفر افزود: حجت‌الاسلام دعایی سفیر ایران در عراق بود و
اختلاف‌های ایران و عراق به تدریج افزایش پیدا می‌کرد. روزی
حجت‌الاسلام دعایی برای دیدار با مرحوم بهشتی از عراق آمده‌ بود. من
ایشان را از زمانی که قبل از انقلاب در رادیو عراق برنامه نهضت
روحانیون را با صدایی رسا اجرا می‌کرد، می‌شناختم. آن روز برای
اولین بار از نزدیک ملاقاتش کردم. برای ارائه گزارش وضعیت رابطه