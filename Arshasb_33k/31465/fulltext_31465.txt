31465
به گزارش ایسنا، به نقل از روابط عمومی کمیته امداد خراسان شمالی،
وی افزود: امسال به دلیل محدودیت‌های اجرای پروتکل‌های
بهداشتی مقابله با کرونا، طرح اطعام مهدوی باهدف توزیع غذای
گرم میان نیازمندان اجرا شد و طی این طرح 230 هزار پرس غذای گرم به
ارزش 276 میلیون تومان بین نیازمندان توزیع شد.
وی اضافه کرد: علاوه بر این 32 هزار بسته غذایی به ارزش شش میلیارد و
400 میلیون تومان نیز بین نیازمندان توزیع شد.
مدیرکل کمیته امداد خراسان شمالی خاطرنشان کرد: مردم در مرحله
دوم رزمایش مواسات نیز حدود 8 میلیارد تومان در قالب بسته‌های
حمایتی و اطعام حسینی کمک کردند، به‌طوری‌که با این رقم 26 هزار
بسته غذایی و 547 هزار پرس غذای گرم بین نیازمندان توزیع شد.
الهی راد همچنین تصریح کرد: درمجموع 13 هزار بسته
لوازم‌التحریر به ارزش دو میلیارد و 314 میلیون تومان در مرحله سوم
رزمایش مواسات، همدلی و کمک مؤمنانه برای توزیع میان دانش
آموزان نیازمند تهیه شد.
وی در پایان از مشارکت خوب خیران، نیروهای بسیج، گروه‌های
جهادی، سازمان‌ها، ادارات در رزمایش ایران همدل تشکر و
قدردانی کرد.
کمک 2.5 میلیاردی خیرین به دانش‌آموزان آسیب دیده از کرونا