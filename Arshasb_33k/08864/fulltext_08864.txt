8864
مدیرکل غله و خدمات بازرگانی خوزستان در خصوص چگونگی
حمل و انتقال کالا های استراتژیک به سایر نقاط کشور گفت: عملیاتی که
از ابتدای سال جاری در بندر امام خمینی صورت گرفته کار بزرگ و
دشواری بوده است اما به دلیل شرایط و موقعیت فعلی کشور با تلاش شبانه
روزی سعی شده تا در سریعترین زمان ممکن این حجم از کالای اساسی
جابه‌جا شود.
وی ادامه داد: در این عملیات جابه‌جایی، مجموعه حمل و نقل جاده‌ای
بیشترین سهم را به میزان 598 هزار تن و در قالب بیش از 22 هزار محموله به
خود اختصاص داده است و 161 هزار تن کالا نیز توسط حمل و نقل ریلی به
اقصی نقاط ایران منتقل شده است.
امیری‌زاده با تاکید بر ضرورت افزایش سرعت و صرفه‌جویی در
هزینه‌های انتقال کالای اساسی گفت: خوشبختانه دولت رویکرد
انتقال کالا از طریق راه آهن را به دلیل به صرفه بودن و کاهش هزینه‌ها در
پیش گرفته است و به این دلیل سعی می‌شود در تمام مقاصدی که دارای
زیرساخت ریلی هستند، حمل و جابه‌جایی کالا از طریق ریلی انجام
شود.