10799
تلف شدن 2 راس گراز بالغ در کانال انتقال آب در میناب
داریوش صمصام پور در گفت و گو با ایسنا با اعلام این خبر، افزود: با
توجه به باز شدن دریچه های سد استقلال در اوایل فروردین ماه سال
جاری زیستگاه این حیوانات به لحاظ شرایط مناسب زیستی در
نیزارهای که در بستر و حاشیه 500 متری پایین دست تاج سد میناب
است، تخریب شد.
وی ادامه داد: در نتیجه جمعیت گراز وحشی در مسیر رودخانه و به همراه
جریان آب شناور به حاشیه رودخانه که از وسط شهر میناب می گذرد،
رسیده و بعضا به داخل شهر و در منطقه مسکونی سرگردان شدند که
بلافاصله اقدامات لازم در خصوص آرام کردن اوضاع انجام گرفت.
رئیس اداره حفاظت منابع محیط زیست میناب، گفت: اگر مسئولان
مربوطه با تدبیر مناسب تر از قبل این موضوع بازگشایی دریچه های سد
استقلال را اطلاع رسانی می کردند، مطمئنا با ایجاد آلودگی صوتی
این حیوان را از آن منطقه به سمت کوه های اطراف هدایت می کردیم تا
در مسیر رودخانه قرار نگیرند و به سمت شهر هدایت نشوند.
صمصام پور، خاطرنشان کرد: دو راس گراز تلف شده اخیر نیز مربوط به
همان جمعیتی است که زیستگاه این حیوان تخریب شده و متاسفانه در
کانال های انتقال آب تلف شدند.
تلف شدن حیوانات در این کانال ها چیز جدیدی نیست!