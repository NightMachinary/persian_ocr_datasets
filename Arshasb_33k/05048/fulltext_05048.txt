5048
انتخابات پارلمانی سریلانکا 5 اوت برگزار می‌شود
به گزارش ایسنا، به نقل از خبرگزاری آسوشیتدپرس، پس از دو بار
تعویق در زمان برگزاری انتخابات به دلیل شیوع ویروس کرونا، یکی
از اعضای کمیسیون انتخابات سریلانکا اعلام کرد، تاریخ مذکور به
این نهاد زمان کافی را برای آماده‌سازی روند انتخابات تحت
خط‌مشی و سیاست‌های برگزاری سالم انتخابات می‌دهد.
رئیس‌جمهوری سریلانکا مارس سال جاری میلادی پارلمان را
منحل کرد. دو تاریخ بعدی برای برگزاری انتخابات یعنی 25 آوریل و
20 ژوئن به این دلیل رد شد که کمیسیون انتخابات به دنبال کسب
اطمینان از مقام‌های بهداشت و درمان بود تا برگزاری انتخابات ایمن
باشد.
هفته گذشته دادگاه عالی سریلانکا درخواست‌ها از سوی احزاب
اپوزیسیون و فعالان مدنی را رد کرد که به دنبال لغو دستور
رئیس‌جمهوری برای منحل کردن پارلمان بودند.
راجاپاکسا، نوامبر گذشته میلادی به عنوان رئیس‌جمهوری
سریلانکا انتخاب شد و از اختیارات قانون اساسی برای منحل کردن
پارلمان شش ماه پیش از موعد استفاده کرد؛ به این امید که رأی اکثریت
قانونگذاران را برای حزبش به دست بیاورد.
انتخابات پارلمانی سنگاپور؛ حزب حاکم با تنزل جایگاه در قدرت ماند