31792
گردش با یک کلیک در شهر خلاق موسیقی جهان
گردشگری مجازی چندسالی است که در کشورهای توسعه یافته یا
کشورهای دارای پتانسیل‌های گردشگری راه‌اندازی شده و این
امکان را برای گردشگران فراهم کرده که تنها با یک کلیک از مکان‌های
گردشگری یک شهر بازدید کرده و در کمترین زمان ممکن و بدون هیچ
هزینه‌ای اطلاعات لازم را کسب کرده و از این طریق درباره مکان‌های
مسافرتی خود در روزهای آتی تصمیم‌گیری کند.
با گسترش شیوع کرونا و رکود گردشگری کشور، همه شهرها برای
خروج گردشگری از رکود ناشی از بحران، بر گردشگری مجازی و
تبلیغات گردشگری از طریق فضاهای مجازی متمرکز شدند، چرا که
کارشناسان معتقدند گردشگری مجازی پس از فروکش کردن بحران
سبب ورود موجی از گردشگران به مناطق دیدنی خواهد شد.
رئیس گروه توسعه گردشگری و بازاریابی معاونت گردشگری اداره
کل میراث فرهنگی، صنایع دستی و گردشگری استان کردستان،
گفت: در این روزها که بازار گشت و گذار در فضای مجازی و اینترنتی
داغ است برآنیم تا با ایجاد گردشگری مجازی سعی در جذب گردشگر به
استان کردستان در روزهای پس از بحران داشته باشیم.
آوات مکاری در گفت‌وگو با ایسنا ضمن اشاره به بحران کرونا در جهان
اظهار کرد: در این روزهای سخت کرونا و در خانه ماندن که مردم قادر به