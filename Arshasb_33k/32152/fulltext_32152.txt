32152
چگونه بنشینم و به جبهه نروم و به ندای رهبرم لبیک نگویم و ادامه‌دهنده
راه سالار شهیدان حضرت اباعبدالله الحسین (ع) نباشم. خداوندا از
هیبت و شکوهت بگویم یا از رحمانیتت، یا از نعمت‌های بی‌پایانت، ای
خدای رحمان بنگر چگونه دلم از این دنیای فانی بریده، نظر کن که
چگونه هوس کوی تو را کرده‌ام و عزم سفر به سویت را دارد.
بارالها قسمت می‌دهم در این دنیا شهادت و آن لحظه موعود که در
انتظارش هستم چنان ساز که نام تو در قلبم بگنجد و در آخرت شفاعت آل
محمد (ص) را نصیبم گردان.
برادران و خواهران بدانید که اسلام تنها راه نجات و سعادت ماست
همیشه به یاد خدا باشید و فرامین او را عمل کنید و از صمیم قلب پشتیبان و
مقلد امام و ولایت‌فقیه باشید و همیشه ذکر خدا را فراموش نکنید و نماز را
به پادارید و امام را همراهی کنید، اگر این اعمال را انجام دهید فریب
شیطان را نمی‌خورید.
دنیا عرصه امتحان است و ما خلق‌شده‌ایم تا مورد آزمایش و امتحان الهی
قرار گیریم، سرای واقعی آخرت است و انسان در همه حال باید خدا را در
نظر داشته باشد که تمام مشکلات انسان از فراموشی یاد خدا سرچشمه
می‌گیرد، تقوا را سرلوحه زندگی خود قرار دهید که قطعاً بر هوای نفس
غلبه خواهید کرد. به احکام دین عمل نمایید و خودتان را محدود به
زندگی مادی و دنیوی نکنید و نگذارید انقلاب به دست نااهلان بیفتد و از