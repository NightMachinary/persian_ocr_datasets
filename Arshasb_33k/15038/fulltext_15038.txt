15038
تفنگداران دریایی آمریکا گفت، جراحت‌های اخلاقی ناشی از
احساس گناه هنگامی میان نیروهای تفنگداران دریایی بروز می‌کند
که کاری خلاف اعتقادات و ارزش‌های اساسی خود انجام می‌دهند.
آنها در مقایسه با آموخته‌های خود در خانواده و جامعه از آموزش‌های
نظامی که می‌بینند احساس گناه می‌کنند و این مسأله به شدت احساسات
آنها را جریحه دار می‌کند تا جایی که وقتی جنگ می‌کنند فکر می‌کنند
آن کسی که باید باشند، نیستند.
وی گفت، بر اساس اطلاعات کهنه سربازان، حدود 30 درصد از کهنه
سربازان آمریکایی اقدام به خودکشی کرده‌اند و میزان خودکشی در
میان کهنه سربازان در عراق و افغانستان حدود 10 برابر بیشتر از موارد
خودکشی در بین غیرنظامیان است.
هوه ادامه داد، مشکل کهنه سربازان هنگام حضور آنها در میدان جنگ
خودش را نشان نمی‌دهد اما با بازگشت آنها به کشور افزایش می‌یابد و
فرد از کابوس و قطع روابط شخصی با خانواده و جامعه و ناتوانی در
خوابیدن رنج می‌برد.
وی گفت، حدود 6200 تن از نیروهای آمریکایی بین سال‌های 2014
تا 2017 اقدام به خودکشی کردند و این آمار رو به افزایش است و مشکل
این است که 70 درصد این نیروها مراقبت روحی روانی کافی دریافت
نکرده یا به وضعیت روحی و روانی خود توجهی ندارند.