23649
اجباری شدن ماسک برای استفاده از وسایل حمل و نقل عمومی بعضا
مشاهده می شد که پروتکل های بهداشتی در بعضی از پروازها رعایت
نمی شود و جالب تر این که رضا جعفرزاده سخنگوی سازمان
هواپیمایی کشوری در این باره به ایسنا گفت: برخی رعایت‌ها در زمینه
پروتکل‌های بهداشتی پیشگیری از شیوع ویروس کرونا شخصی
است و افراد هر یک باید خودشان رعایت کنند. البته از زمانی که
مسافران از پله‌های هواپیما بالا می آیند تا زمانی که سرجای‌شان می
نشینند، راهنمایی می شوند اما ممکن است لحظه‌ای فاصله آن‌ها کم شود
اما ماسک دارند و این مسئله ایرادی ندارد. گرچه ساعت و تاریخ این
پرواز در فضای مجازی مشخص نشده است اما به همه شرکت‌های
هواپیمایی الزام کردیم تا در پروازها حتما دو ردیف از انتهای کابین
هواپیما را خالی نگهدارند که اگر مسافر مشکوکی بود آن را به این محل
منتقل کنند و اقدامات و رسیدگی‌های بعدی را برای آن مسافر انجام
دهند.
این اظهارات در حالی صورت گرفت که محمد اسلامی وزیر راه و
شهرسازی روز گذشته در حاشیه جلسه تودیع و معارفه رئیس سازمان
هواپیمایی کشوری در این باره گفت: بر اساس مصوبه ستاد ملی مقابله با
کرونا اگر بیماران کرونایی بیماری خود را افشا نکنند و اقدام به
جابجایی و مسافرت کنند مرتکب جرم شده و با آنها برخورد می شود.