6826
بایدن: ترامپ برای پیروزی در انتخابات به روش‌های غیرقانونی تلاش
می‌کند
به گزارش ایسنا، جو بایدن، معاون رئیس‌جمهوری پیشین آمریکا و
نامزد دموکرات‌ها در انتخابات نوامبر در گفت‌وگو با برنامه دیلی شو
ترور نوآ تاکید کرد: این رئیس‌جمهور قصد دارد این انتخابات را با
ابزارهای غیر قانونی ببرد.
او با بیان اینکه باید اطمینان یافت که روند رای‌گیری منصفانه است،
گفت: این بزرگترین نگرانی من است. تنها نگرانی بزرگ من.
از بایدن همچنین پرسیده شد که آیا فکر کرده است که اگر او در
انتخابات پیروز شود اما ترامپ کاخ سفید را ترک نکند، چه می‌شود؟
بایدن هم به سرعت پاسخ داد: بله فکر کرده‌ام.
به نظر می‌رسد این مصاحبه در این قسمت ویرایش شده باشد اما بایدن
صحبت‌هایش را با بیان اینکه تعداد زیادی از نظامیان سابق به تازگی از
واکنش ترامپ به اعتراضات انتقاد کرده‌اند، دنبال می‌کند. بایدن
گفت: من به شما قول می‌دهم، کاملا قانع شده‌ام که آن‌ها او را به بیرون از
کاخ سفید اسکورت خواهند کرد.
این اظهارات بایدن که شدیدترین انتقاد او از ترامپ محسوب
می‌شود، همچنین بیانگر نگرانی دموکرات‌ها درباره مداخله بالقوه
در انتخابات سوم نوامبر است.