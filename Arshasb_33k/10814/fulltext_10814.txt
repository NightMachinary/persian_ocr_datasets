10814
نتیجه اختلافات خانوادگی پس از بحران کرونا مشخص می‌شود
کریمی درباره پیش بینی برخی کارشناسان درباره افزایش آمار
طلاق پس از بحران کرونا، توضیح داد: 70 درصد تماس گیرندگان با
مرکز مشاوره تلفنی بهزیستی درخواست راهنمایی و مشاوره در حوزه
تعارضات زندگی خانوادگی خود دارند، به عبارت دیگر می خواهند
مشکلاتشان حل شود نه این که طلاق بگیرند، اما این که بعد از گذراندن
بحران کرونا، آمار طلاق بالا برود، به چند دلیل قابل پیش بینی است.
وی ادامه داد: از اول اسفند تا کنون ثبت درخواست طلاق صورت
نگرفته، اگر روال عادی انجام می شد، متقاضیان طلاق در ماه های
گذشته توزیع می شدند، اما احتمال می رود بعد از گذران این دوران،
افرادی که از قبل مشکل داشته اند و نتوانسته اند به مراکز مشاوره ای
مراجعه و مشکل‌شان را حل کنند، مستقیم سراغ آخرین راه حل یعنی
طلاق می روند. هم‌چنین گروهی هم در فرایند طلاق بوده اند و باز هم
نتوانسته اند درخواستشان را برای طلاق ثبت کنند و دسته دیگر ممکن
است در دوره بحران کرونا بیشتر دچار مشکل و تعارض شده باشند،
چون زمان بیشتری در کنار هم بوده اند، اما ممکن است مهارت های
لازم مثل زندگی خانوادگی، همدلی، کنترل خشم، مدیریت استرس
و ... را نداشته باشند، در این صورت بروز رفتارهای پرخاشگرانه
افزایش یافته و احتمال این که همسران بعد از گذشت بحران کرونا،