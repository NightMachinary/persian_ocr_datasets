11056
*حضور بانوان در هیات رئیسه باشگاه‌ها، نیاز فوتبال بانوان
پوربهبهانی خاطرنشان‌کرد: یکی از اصلی‌ترین نیازمندی‌های
فوتبال بانوان، حضور در هیات رئیسه باشگاه‌ها است که این مهم نیز به
نگاه فدراسیون به بخش بانوان نیاز دارد؛ به طور مثال وزیر ورزش
کشور ونزوئلا یک خانم است و وقتی یک خانم نیز وزیر باشد، طبیعتا نگاه
ویژه‌تری به ورزش بانوان خواهد داشت و جالب است بدانید فوتبال
مردان این کشور در رنکینگ از ایران پایین‌تر و فوتبال زنان آن از
ایران بالاتر است.
*تیم‌داری باشگاه‌ها در لیگ برتر فوتبال بانوان اجباری شود
وی افزود: قانونی که فدراسیون ونزوئلا تدوین کرده، این است که
تیم‌های باشگاهی این کشور که در سطح اول فوتبال کار می‌کنند،
الزام به داشتن تیم زنان هستند و این تاثیر مثبتی در پیشرفت فوتبال
بانوان ونزوئلا داشته است. البته یک زمانی نیز فدراسیون ایران در بحث
کسر مالیات از باشگاه‌ها، موضوع تیم‌داری در بخش بانوان را مطرح و
عنوان کرد، به شرط این‌که باشگاه‌ها تیم بانوان داشته باشند، با کسر
مالیات مواجه می‌شوند. این موضوع اختیاری بود، در حالی‌که به
نظرم باید به یک موضوع اجباری تبدیل شود زیرا مساله کسر مالیات به
صورت کلی تاثیر آن‌چنانی در ترغیب باشگاه‌ها برای تیم‌داری در
فوتبال بانوان نداشته است.