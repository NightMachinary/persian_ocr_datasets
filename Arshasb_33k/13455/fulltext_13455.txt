13455
در ادامه جلسه دادگاه متهم زاهدیان اظهار داشت: فایل صوتی که حاج
رضا از من تهیه کرده فاقد ارزش قضایی است و قابل استناد نیست و اماره
نیز محسوب نمی‌شود، چون بین نیست.
قهرمانی نماینده دادستان بیان داشت: آقای زاهدیان سند مالی ارائه
دهد که در فلان تاریخ، 10 میلیارد به صورت ریالی آقای دانیال‌زاده به
وی داده است؛ اگر چنین سندی ارائه شود من دیگر ادعایی نسبت به
زاهدیان ندارم.
متهم زاهدیان گفت: از بانک سرمایه استعلام کنید.
نماینده دادستان بیان داشت: استعلام کرده‌ایم.
در ادامه جلسه دادگاه، وکیل متهم زاهدیان با قرار گرفتن در جایگاه
گفت: موکل من یعنی آقای زاهدیان که 4 فقره اتهام به او وارد شده است،
چه ارتباطی به پرونده آقای طبری دارد؟ من از هیئت رسیدگی تشکر
می‌کنم که در جلسات دادگاه موضوعات را به خوبی استماع کردند و
ایمان دارم که حکم صادره عادلانه خواهد بود.
در ادامه جلسه دادگاه قهرمانی نماینده دادستان گفت: اینکه وکیل
آقای زاهدیان می‌گوید اتهامات زاهدیان چه ارتباطی به پرونده
طبری دارد باید بگویم که ما هم قبول داریم و اعلام کردیم که به لحاظ
ماهوی ارتباطی میان اتهامات آقای زاهدیان و پرونده آقای طبری
وجود ندارد و حتی اعلام کردیم که فساد آقای زاهدیان را آقای طبری