2081
اخباری از کشته و زخمی شدن معترضان مخالف صدام و ممانعت از ورود
آنها به بغداد
به گزارش ایسنا، صدها تن از زندانیان سیاسی سابق از استان‌های فرات
مرکزی و جنوب عراق به سمت بغداد آمده و تلاش کردند وارد این
استان شوند اما نیروهای امنیتی ممانعت کردند. تظاهرکنندگان به
تصمیم دولت برای کاهش حقوق خود اعتراض دارند.
شبکه الحره به نقل از سخنگوی گروه‌های تظاهرکننده رفحا امروز
اعلام کرد، در جریان متفرق کردن تظاهرکنندگان از سوی نیروهای
امنیتی دست‌کم دو تن از تظاهرکنندگان کشته و حدود 20 تن دیگر
زخمی شدند.
این در حالی است که هیچ طرف رسمی آماری از تلفات این درگیری‌ها
منتشر نکرده است.
این سخنگو با بیان این‌که آنها پرداخت حقوق‌شان را مطالبه می‌کنند،
افزود، نیروهای امنیتی 15 تن را هم بازداشت کرده‌اند.
فایل‌های ویدیویی که رسانه‌های داخلی منتشر کرده‌اند، نشان
می‌دهند، درگیری‌هایی بین معترضان و نیروهای امنیتی رخ داده و
نیروهای امنیتی از باتوم استفاده کردند.
فعالان توییت کردند،‌ تظاهرات منجر به مسدود کردن خیابان‌های
بغداد شده در حالی که برخی دیگر ویدیویی را منتشر کرده و گفتند،