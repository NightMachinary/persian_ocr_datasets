30710
کرونا به بیمارستان رفته تازه متوجه شده فشار خون دارد: «من 45 ساله
هستم و می‌دانم بعد از 40 سالگی باید مدام فشار خون را چک کرد ولی
همیشه نسبت به این موضوع بی‌توجه بوده‌ام. چند سال پیش به خاطر
سرماخوردگی شدید دکتر رفته بودم که گفتند فشارم بالاست و دو سه
بار دیگر باید مراجعه کنم و پیگیر باشم اما ظاهراً مشکلی نداشتم جز
سرگیجه گاه و بی‌گاه و کسالت مدام و... تا اینکه این بار باز هم گفتند
فشارم بالاست و باید دارو بخورم.» از فشارخون به‌عنوان یک بیماری
پنهان موذی و شایع اما غیرواگیردار که بگذریم کرونا گاهی مثل
همسر مریم از اساس معجزه می‌کند و زندگی فرد را به او برمی‌گرداند یا به
وی هشداری جدی می‌دهد که ممکن است پس از این در موقعیت‌های
خطرناکی قرار گیرد. مثل مهدی خاکی فیروز از همکاران
روزنامه‌نگار ما که پس از مراجعه به بیمارستان با علایم کرونا متوجه شد
به تالاسمی مینور مبتلاست: «من 43 ساله هستم و در تمام این سال‌ها هیچ
وقت متوجه بیماری‌ام نشده بودم چون نه روایتی از نسل قبلی خود
شنیده بودم و در میان بقیه بستگانم بروز و ظهوری داشت. وقتی پرسیدم
چند درصد مبتلایان ممکن است مثل من از این بیماری خود بی‌اطلاع
باشند، گفتند در حالت عادی تنها 10 درصد متوجه می‌شوند مگر اینکه
کسی به وضع سلامتی‌اش حساس باشد و آزمایش ادواری خون را
جدی بگیرد. به هرحال خوشبختانه بیمارستانی که من بستری شده