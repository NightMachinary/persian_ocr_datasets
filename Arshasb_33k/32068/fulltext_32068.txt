32068
گندزدایی و ضد عفونی شهر تبریز به طور مستمر انجام می‌شود
علیرضا اصغری در این خصوص اظهار کرد: پاکبانان وظیفه شناس
برای جلوگیری از انتشار و شیوع این ویروس به صورت مداوم
محلات، معابر فرعی و شریان‌های اصلی شهر را گندزدایی و ضد عفونی
می‌کنند.
وی بیان کرد: تمامی باکس‌های زباله سطح شهر، زیر باکس‌ها و تمامی
ماشین آلات حمل زباله به صورت روزانه گندزدایی می‌شود تا هیچ
گونه خطری سلامتی شهروندان و پاکبانان عزیز را تهدید نکند.
به گزارش روابط عمومی شهرداری تبریز، وی افزود: بعد از سمپاشی
محلات و معابر، در تمامی مراحل حمل و دفن زباله نیز گندزدایی و ضد
عفونی به صورت مداوم و کامل انجام شده و تا ریشه کن شدن کرونا
ویروس نیز تمامی این موارد تداوم خواهد داشت.
گوآیدو: هواپیمای خلیفه حفتر یکشنبه وارد ونزوئلا شد
به گزارش ایسنا، به نقل از خبرگزاری رویترز، روز دوشنبه خوان
گوآیدو، رهبر اپوزیسیون ونزوئلا گفت که هواپیمای حامل خلیفه
خفتر روز یکشنبه وارد ونزوئلا شد.
گوآیدو مدرکی مبنی بر ورود خلیفه حفتر،فرمانده نیروهای موسوم
به ارتش ملی لیبی ارائه نکرده و به جزئیاتی درباره اینکه چگونه به چنین
اطلاعاتی دست یافته است، اشاره‌ای نداشت.