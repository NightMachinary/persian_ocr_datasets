6438
قیمت با توجه به جلسات ستاد تنظیم بازار، شورای رقابت و کمیته
خودرو تهیه شود که فکر می‌کنم این بسته ساماندهی بازار خودرو در
این هفته آماده شود. تولید خودروی ما کم نشده و روزانه 4 هزار دستگاه
در سایپا و حدود همین عدد نیز در ایران خودرو تولید داریم که حدودا
به 8 هزار خودرو می رسد.
سخنگوی دولت با اشاره به باز بودن یک‌هفتگی سایت پیش فروش
خودرو، گفت: سعی می کنیم سایت های فروش خودرو باز باشد تا این
شگردی که یک عده سریع تر وارد این سایت شوند و خرید را انجام
دهند، وجود نداشته باشد و اگر ثبت نام ها زیاد شد با روش هایی مانند
قرعه کشی، به شفاف سازی این بازار می پردازیم.
از بهمن 97 هیچ افزایش رسمی قیمت خودرو نداشتیم
وی در خصوص افزایش قیمت خودرو اظهار کرد: افزایش قیمت در
خودروهای مختلف متفاوت است اما سعی شد توسط کمیته‌ای که
اعلام کردیم و بر اساس یک فرمول ثابت یعنی «تورم سالانه، قیمت پایه و با
در نظر گرفتن سایر پارامترها از جمله کیفیت خودرو»، قیمت
خودروها مشخص شود که یک افزایش طبیعی را خواهد داشت اما قطعاً
متفاوت است از آن چیزی که امروز شاهد آن هستیم.
ربیعی ادامه داد: ما از بهمن 97 هیچ افزایشی به طور رسمی نداشتیم اما چند
سایت هستند که قیمت‌سازی می‌کنند البته برخی از این سایت‌ها بسته و