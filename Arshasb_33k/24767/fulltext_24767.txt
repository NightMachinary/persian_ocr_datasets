24767
حضرت امام خمینی (ره) رسیدیم و بنده به دست ایشان معمم شدم.
ابتدای اسارت را در موصل ‌یک جدید و بعد از چندماه به موصل چهار
منتقل شدیم و در آنجا با حاج‌آقا ابوترابی دیدار کردیم و یکسال هم در
خدمتشان بودیم؛سپس مدتی را در بغداد و تکریت گذراندیم و بعد در
اواخر اسارت دراردوگاه صلاح‌الدین مجدد حضور حاج‌آقا
ابوترابی را درک کردیم.
آزادگان متحد و پایبند به گرفتن روزه بودند و این امر برای نیروهای
حزب بعث که مدام تبلیغ می‌کردند که ایرانی‌ها مجوس هستند و اصلا
مسلمان نیستند گران می‌آمد چرا که آن‌ها مشاهده می‌کردند که در ماه
رمضان چگونه اسرای ایرانی اهتمام به عبادت و روزه دارند.
همه در ماه‌ رمضان به نحوی همپا و همیار بودند و حتی آنان که مریض
بودند، رعایت می‌کردند که علنی با خوردن و آشامیدن این تصویر
روزه‌داری آزادگان در اردوگاه بعثی‌ها را حفظ کنند و حرمت این ماه
را گرامی دارند؛ البته نیروهای‌بعثی سعی داشتند که به هر نحو شده این
فضای شکل گرفته ‌را بشکنند.
در اردوگاه‌ها معمولاً یکی از اسرا، نماینده آزادگان می‌شد که به
«ارشد اردوگاه» معروف بود. در اوایل ماه رمضان بود که «ضابط
خلیل» افسر ارشد عراقی به اردوگاه آمد و شروع به مکالمه‌ای با ارشد
اردوگاه ما کرد.