413
رایگانی که در این زمینه ارائه می‌شد، از جمله اقدامات موفق دولت اول
آقای روحانی به شمار می‌رفت.
آرین‌منش در مورد عملکرد دولت دوازدهم خاطرنشان کرد: در
دولت دوم آقای روحانی با وجود اینکه همه دولتمردان به دنبال این
بوده‌اند که توفیقاتی به دست بیاورند اما برخی عوامل داخلی و
بین‌المللی موانعی بر سر راه دولت بوده‌اند که شاید بتوان آن‌ها را در
توجیه ناکامی‌ها مدنظر قرار داد به عنوان مثال خروج آمریکا از برجام و
به دنبال آن عدم همکاری‌های اتحادیه اروپا طبیعتا در تضعیف
برنامه‌های دولت موثر بوده است، همچنین حوادث غیر مترقبه و
حوادث طبیعی مانند سیل و زلزله و اخیرا کرونا نیز در عدم دستیابی
دولت به اهداف خود تاثیرگذار بوده است. حذف درآمدهای نفتی از
محاسبات نیز خود یکی از این عوامل به شمار می‌آید.
وی افزود: یکی از محورهای اساسی برنامه‌ای که توسط آقای
روحانی ارائه شد، کنترل تورم بوده، در آغاز دولت دوم نرخ تورم
حدود 10، 12 درصد بوده است و اکنون به بالای 40 درصد رسیده است و
این تورم لجام گسیخته در همه زمینه‌ها مشاهده می‌شود.
این فعال اصول‌گرا اضافه کرد: اکنون قیمت خودرو، سکه و ارز از
مواردی هستند که در این سال‌ها افزایش چشم‌گیری داشته‌اند. این‌ها
شاخص‌هایی هستند که نشان‌دهنده کاهش قدرت پول ملی، افزایش