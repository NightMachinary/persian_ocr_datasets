9433
به گزارش ایسنا، به نقل از خبرگزاری آسوشیتدپرس، این تنش پس از
آن شدت گرفت که دولت ترکیه یک کشتی اکتشاف را برای انجام
تحقیقات لرزه نگاری در منطقه‌ای که یونان می‌گوید جزیی از فلات
قاره‌ای خودش است، اعزام کرد.
آنکارا روز دوشنبه اعلام کرد که این کشتی تحقیقاتی و دو کشتی
پشتیبان در دریای مدیترانه بین قبرس و یونان تا 23 اوت فعالیت
می‌کنند. این کشتی‌ها دوشنبه صبح با اسکورت ناوهای ترکیه به مقصد
رسیدند.
یونان این اقدام را مورد انتقاد قرار داد و آن را اقدامی غیرقانونی دانست
که نقض کننده حقوق این کشور است و گفت: این کشتی ترکیه‌ای در
داخل آب‌های منطقه‌ای یونان است.
نخست وزیر یونان امروز با رئیس جمهوری این کشور گفت‌وگو کرد
تا به وی درباره اوضاع در دریای مدیترانه شرقی اطلاع دهد.
رجب طیب اردوغان، رئیس جمهوری ترکیه نیز پس از چهار ساعت
گفت‌وگو با وزرای کابینه که دوشنبه شب انجام شد، هشدار داد که
ترکیه تلاش‌های اکتشافی دریایی خود را محدود به ساحل خود
نمی‌کند، چون در غیر این صورت مصالحه به نظر می‌رسد.
تداوم حمایت مالی اتحادیه اروپا از لبنان به تشکیل سریع دولت مورد
اعتماد مشروط شد