24113
معاون وزیر ورزش: مشکل سرخ‌آبی‌ها با خصوصی‌سازی حل
می‌شود/ مجلس در حق پخش تلویزیونی کمک کند
به گزارش ایسنا و به نقل از وزارت ورزش و جوانان، جمشید تقی زاده در
خصوص جلسه دیروز کمیته تربیت بندی مجلس با تعدادی از
پیشکسوتان و هواداران باشگاه استقلال گفت: نشست خوبی بود و همه
مسائل در یک فضای آرام مطرح شد و ما هم پاسخ های لازم را دادیم.
وی افزود: ورود مجلس به مسائل و مشکلات باشگاه های فوتبال به ویژه
باشگاه های استقلال و پرسپولیس اتفاق خوبی است و معتقدیم دولت به
تنهایی نمی تواند این مشکلات را حل کند بلکه باید مجلس هم در این
زمینه باید کمک حال دولت و وزارت ورزش و جوانان باشد.
معاون امور مجلس وزارت ورزش و جوانان با بیان اینکه باید نگاه به
ورزش به ویژه فوتبال از سرگرمی به صنعت تغییر کند، افزود: انتظار ما از
مجلس ورود به موضوعاتی همچون حق پخش تلویزیونی یا قوانین
مربوط به حمایت از بخش خصوصی برای ورود به صنعت ورزش است
که البته در این زمینه همکاری های خوبی در حال شکل گرفتن است.
معاون وزیر ورزش و جوانان با اشاره به سخنان پیشکسوتان حاضر در
این جلسه تصریح کرد: نشست وزیر و معاونان وزارت ورزش و
جوانان با پیشکسوتان ورزش یک روال دائمی است کما اینکه هفته قبل
هم دکتر سلطانی فر در جلسه ای نزدیک به سه ساعت شنونده حرف های