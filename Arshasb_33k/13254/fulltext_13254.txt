13254
حمله به کاروان نظامی آمریکا در عراق
به گزارش ایسنا به نقل از خبرگزاری اسپوتنیک، منابع امنیتی عراقی از
حمله به کاروان نظامی در حال حرکت به مقصد پایگاه‌های آمریکایی
در عراق خبر دادند.
بر اساس اطلاعات این منابع چهار کامیون و خودروی ترابری
آمریکایی در منطقه نجم بین دیوانیه و السماوه مورد حمله قرار گرفتند
که شماری از خودروها و نفربرها آتش گرفتند.
برخی منابع می‌گویند کاروان نظامی آمریکا از سمت بصره به دیوانیه
حرکت کرده و قصد داشت تجهیزات و خودروهای نظامی را به
پایگاه‌های نظامیان آمریکایی منتقل کند.
به گفته یک منبع امنیتی در عراق افراد مسلح، تریلی‌ها و یدک‌کش‌ها را
مجبور به توقف کرده و راننده‌های عراقی را قبل از آنکه خودروهای
آمریکا را آتش بزنند، از محل دور کرده‌اند.
طبق گزارش رسانه‌های دولتی عراق انفجارهای صورت گرفته در
محل حادثه، به دلیل منفجر شدن مهمات و تسلیحاتی بوده است که
کاروان نظامی آمریکا با خود حمل می‌کرد.
این درحالی است که سخنگوی پنتاگون اعلام کرد که این وزارتخانه
گزارشی درباره حمله به منافع آمریکا در عراق به طور خاص در منطقه
دیوانیه دریافت نکرده است.