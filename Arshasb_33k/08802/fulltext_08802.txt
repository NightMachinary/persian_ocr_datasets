8802
تاسیس نخستین خانه حمایتی بیماران روان ویژه بانوان در غرب
مازندران
فرزاد گوهردهی توجه به افراد دارای معلولیت و درک نیازهای ویژه
آنان در راستای بهبود وضعیت زندگی و تلفیق اجتماعی این افراد را
یکی از مهم ترین شاخص های توسعه یافتگی جوامع عنوان کرد و
گفت: یکی از گروه هایی که به عنوان افراد دارای معلولیت تحت
حمایت سازمان بهزیستی قرار دارند، بیماران روانی مزمن هستند.
وی افزود: این گروه از نیازمندترین وپایدارترین جمعیت های
هدف سازمان بهزیستی بوده که همواره نیازمند دریافت خدمات
هستند.
وی با بیان اینکه بر اساس آمارهای جهانی، 10.7 درصد از جمعیت
جهان را افراد با اختلالات روانی تشکیل می دهند که معادل 792
میلیون نفر است، خاطرنشان کرد: این آمار در حالیست که تعداد زنان
حدودا 16درصد بیشتر از مردان بوده و بیشترین این اختلالات شامل
اختلالات شخصیتی با 284 میلیون نفرو افسردگی با 264 میلیون نفر را
تشکیل می دهد که 46 میلیون نفر معادل 0.6درصد با اختلالات دو قطبی
و 0.3 درصد معادل 20 میلیون نفر هم بیماران اسکیزوفرن هستند.
مدیرکل بهزیستی استان مازندران تصریح کرد: با توجه به اهمیت
مقوله سلامت روان در تمامی ابعاد زندگی، تلاش جهت دستیابی به