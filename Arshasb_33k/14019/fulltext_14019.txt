14019
گروه آسیب پذیر و غیرآسیب پذیر به سازمان معرفی می شوند که سرانه
حق بیمه اتباع آسیب پذیر به طور کامل توسط کمیساریای عالی
پناهندگان پرداخت می‌شود؛ اما حق سرانه گروه‌های غیر آسیب پذیر
توسط خود فرد پرداخت شده و این افراد با مراجعه به دفاتر پیشخوان
طرف قرارداد بیمه سلامت و با پرداخت کل حق سرانه از پوشش بیمه پایه
یکساله برخوردار می‌شوند؛ اتباعی که در قالب دانشجو به کشور
آمده‌اند نیز از طریق دانشگاه محل تحصیل در قالب صندوق سایر اقشار
بیمه سلامت، بیمه می‌شوند.
اسماعیلی با اشاره به طرح پوشش اجباری بیمه درمان پایه سلامت، بیان
کرد: آزمون ارزیابی وسع برای اتباع خارجی وجود ندارد به همین
دلیل تغییری در روند بیمه شدن اتباع به وجود نمی‌آید و مانند گذشته در
دو قالب اتباع آسیب‌پذیر و اتباع غیرآسیب‌ پذیر به سازمان بیمه
سلامت معرفی می‌شوند که حق بیمه گروه اول توسط کمیساریای عالی
پناهندگان و حق بیمه گروه دوم توسط خود افراد پرداخت می‌شود و
سرانه بیمه این افراد مصوب هیات محترم دولت و خاص اتباع نزدیک به
حدود یک میلیون تومان در سال برای هر فرد است.
وی خاطرنشان کرد: تعداد اتباع مجاز ساکن کشور طبق آمار رسمی
حدود یک میلیون و نیم بوده که بیشتر از کشور افغانستان و تعداد کمی از
عراقی هستند.