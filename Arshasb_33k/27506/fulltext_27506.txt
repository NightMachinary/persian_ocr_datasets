27506
باید خاطرنشان کرد که طبق اعلام مسوولان قبل از آغاز رقابت‌های
لیگ‌های مختلف ورزشی فرصت کافی به منظور آماده‌سازی به
باشگاه‌ها داده خواهد شد و نگرانی در این رابطه وجود ندارد.
وزرای خارجه روسیه و سوریه پنجشنبه با یکدیگر دیدار می‌کنند
به گزارش ایسنا، به نقل از سایت شبکه خبری روسیا الیوم، وزارت
خارجه روسیه با صدور بیانیه‌ای اعلام کرد، سرگئی لاوروف، وزیر
خارجه این کشور در هفدهم دسامبر (پنجشنبه آتی) با فیصل المقداد،
همتای سوری خود که طی سفری کاری به مسکو سفر می‌کند، دیدار و
رایزنی خواهد کرد.
در بیانیه مذکور همچنین آمده است، دو طرف در جریان این دیدار به
بررسی مسائل مهمی که در دستورکار بین‌المللی و منطقه‌ای است،
خواهند پرداخت و همچنین اهتمام ویژه‌ای به وضعیت سوریه و چشم
انداز آن از جمله تقویت حل و فصل سیاسی فراگیر بحران این کشور بر
اساس قطعنامه 2254 شورای امنیت خواهند داشت و در مورد مسأله
بازسازی سوریه پس از جنگ و کمک به فرآیند بازگشت آوارگان و
پناهجویان سوری به بحث و تبادل نظر خواهند پرداخت.
وزرای خارجه روسیه و سوریه همچنین مسائل روز به ویژه تداوم
تقویت همکاری میان دو کشور در زمینه‌های مختلف را مورد بررسی
قرار خواهند داد.