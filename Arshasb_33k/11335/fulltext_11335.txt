11335
توسعه استان اردبیل نیازمند حمایت از سرمایه گذاران است
علی نیکزاد پنجشنبه 19 تیرماه در نشست با معاون اقتصادی استاندار
اردبیل و مدیران زیر مجموعه دستگاه‌های اجرایی وزارت صمت در
استان خاطرنشان کرد: برای افزایش اعتماد عمومی باید با مردم،
سرمایه گذاران و بخش خصوصی با عزت و احترام رفتار شود تا با بالا
رفتن همکاری‌ها شاهد افزایش و رونق فعالیت‌های اقتصادی باشیم.
وی اتحاد مجمع نمایندگان استان و حضور خود در هیات رئیسه
مجلس شورای اسلامی را فرصت خوبی برای پیشبرد اهداف توسعهای
اردبیل عنوان و تصریح کرد: مدیران و مسئولان استان مسائل و
مشکلات موجود را برای پیگیری به نمایندگان استان انتقال دهند تا در
راستای تحقق آنها گامهای اساسی برداشته شود. نماینده مردم
اردبیل، نیر، نمین و سرعین در مجلس شورای اسلامی اضافه کرد:
اجرای یک طرح ملی ویژه و مادر را در استان توسط وزارت صمتبه جد
پیگیری میکنیم تابه زودی این طرح عملیاتی شود. نیکزاد، مسائل
اقتصادی و فرهنگی را مهمترین دغدغه کشور در حال حاضر دانست و
اضافه کرد: تمام تحریمهای اعمال شده بر علیه کشورمان و مشکلات
ناشی از آن به خاطر پافشاری برای حفظ و صیانت از آرمانهای انقلاب
اسلامی و ندادن فضای نفوذ به استکبار جهانی است. وی اظهار کرد:
عدهای فکر میکنند که هرچه در روابط بین المللی کوتاه بیاییم