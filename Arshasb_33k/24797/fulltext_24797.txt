24797
برخورد با این تخلفات کاری نمی کنند، اظهار کرد: برای خود ما هم
جای تعجب است که چرا این اتفاق نمی افتد و بارها گفته ام مثل اینکه
شهردار در این شهر مصونیت قضایی پیدا کرده است.
موسوی اجاق با اشاره به ضرورت استیضاح هرچه سریعتر شهردار
گفت: اگر شدنی بود و حتی با یک رای می توانستم شهردار را استیضاح
کنم، این کار را انجام می‌دادم.
وی افزود: می‌دانم چقدر رفتن یک شهردار و آمدن شهردار جدید برای
شهر هزینه بر است، اما نمی توانیم در مقابل تخلفات مستندی که می بینیم
سکوت کنیم.
این عضو شورای شهر کرمانشاه در خصوص اینکه تاکنون از شهردار
در خصوص این تخلفات سوال کرده اید، اظهار کرد: بیش از 30 بار از
ایشان برای حضور در جلسه رسمی شورای شهر دعوت شده و در
هیچکدام از این جلسات حاضر نشده‌اند.
موسوی اجاق تاکید کرد: ابزار ما برای برخورد با این تخلفات و عدم
حضور، استیضاح است، اما چون تعداد اعضای موافق استیضاح اندک
است این کار فعلا شدنی نیست.
وی در خصوص اینکه تاکنون درخواست استیضاح با یک سوم آرای
اعضا را داده اید یا نه گفت: تاکنون درخواست استیضاح را هم پیگیری
نکرده ایم و اگر اعضا طالب باشند حتما درخواست می دهیم.