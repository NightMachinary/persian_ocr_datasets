25246
«نخواستم خودم را به مهران مدیری تحمیل کنم»
به گزارش ایسنا، پیردوست در پاسخ به این پرسش که آیا منظور او از این
«دوستان» مهران مدیری است؟ اظهار کرد:البته من به طور کلی
صحبت می کنم. هیچ وقت نخواستم خودم را به کسی یا گروهی تحمیل
کنم و آقای مهران مدیری هم همینطور است. حتماً در کارهای جدید
نقشی برای من نداشتند. همیشه به کار با مهران مدیری افتخار کرده‌ام و
برایم لذت‌بخش بوده‌ است و همیشه برایشان آرزوی موفقیت دارم.
او که با آی فیلم گفت وگو می کرد، درباره اوضاع و احوال این
روزهایش گفت: اول از همه این که در این شرایط کرونا واقعا ترجیح
می‌دهم در خانه بمانم تا اینکه پول دربیاورم. فقط در این مدت پیشنهاد
مسعود کیمیایی را قبول کردم، آن هم به خاطر خود آقای کیمیایی و
فیلمنامه خوبشان؛ زیرا فکر کنم به خاطر سن و سالم دیگر هیچ وقت چنین
پیشنهادی به من نشود.
این بازیگر سینما و تلویزیون اضافه کرد: دومین دلیل کم کاری من
علاوه بر کرونا این است که قبل از کرونا پیشنهادهای خوبی به من داده
نمی شد. به عنوان مثال آدم‌های بسیار ناشناسی به من زنگ می زدند و
کارهایی را به من پیشنهاد می دادند که نه فیلمنامه داشتند و نه عوامل آنها
مشخص بود. طبیعی است که من قبول نکنم در این سریال یا فیلم ها بازی
کنم.