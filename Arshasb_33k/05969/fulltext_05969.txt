5969
مفقودین به خدمت پرداخت و از این طریق بار دیگر در خدمت جبهه و
جنگ قرار گرفت. او خاطرات فراوانی از مجاهدت‌ها و صبوری‌های
خانواده شهدا، رزمندگان، اسرا و جانبازان دارد.
بگوییم آزادگان نه اسرا
او طی این سال‌ها، خالصانه به خانواده اسرا و آزادگان خدمت می‌کرد و
از زمانی که در این سمت به خدمت پرداخت، بیش از پیش رشادت‌ها و
دلیری‌های رزمندگان اسلام را درک کرد: «از سال‌های خدمت در
اداره‌ اسرا و مفقودین از لابه‌لای نامه‌های اسرا متوجه رشادت و شهادت
این عزیزان در اردوگاه‌های رژیم بعث شدم و به ذهنم رسید که اینان اسیر
نیستند و لقب اسیر شایسته‌ این قهرمانان نیست. لذا کلمه‌ آزاده‌ دربند و
آزادگان دربند را در مکاتبات به جای اسیر و اسرا به کار می‌بردم. بعداً که
در سال 69 بنا بود ستادی برای امور آنان تشکیل شود نام ستاد رسیدگی به
امور آزادگان در کمیسیون حمایت از اسرا و مفقودین را پیشنهاد دادم
که مورد پذیرش قرار گرفت.»