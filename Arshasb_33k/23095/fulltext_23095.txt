23095
مذاکرات محرمانه تولیدکنندگان اوپک پلاس به کجا رسید؟
به گزارش ایسنا، عربستان سعودی و روسیه که در راس گروهی متشکل
از 23 کشور قرار دارند، اعلام کرده اند که درباره تسهیل محدودیت
عرضه در ژانویه بازنگری خواهند کرد زیرا افزایش شیوع ویروس
کرونا به تقاضا برای سوخت لطمه زده است. روسای روسیه و اوپک حتی
به گزینه کاهش بیشتر تولید نفت اشاره کرده اند. با این حال یک نماینده
اوپک گفت: چنین ایده ای تاکنون از حمایت گسترده در میان سایر اعضا
برخوردار نشده است.
به گفته نمایندگان اوپک که به دلیل محرمانه بودن مذاکرات مایل
نبودند نامشان فاش شود، در فاصله کمتر از سه هفته به زمان برگزاری
نشست وزیران اوپک پلاس به منظور تصمیم گیری درباره سیاست
تولید سال آینده، این گروه به حفظ محدودیت عرضه فعلی در سال
2021 متمرکز شده است. اوپک پلاس در حال حاضر تولیدش را حدود
7.7 میلیون بشکه در روز معادل هشت درصد از تولید جهانی محدود
کرده است.
یک نماینده اوپک گفت: واکسنی که هفته جاری ساخت آن از سوی
شرکت فایزر اعلام شد، ممکن است تقاضا برای سوخت را در اواسط سال
2021 احیا کند و نیاز به محدودیت عرضه بیشتر برطرف شود. قیمت نفت
روز چهارشنبه در معاملات بازار لندن در واکنش به این موفقیت علمی به