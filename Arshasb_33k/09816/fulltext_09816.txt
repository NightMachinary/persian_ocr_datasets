9816
وزرای خارجه مصر، امارات، فرانسه، یونان و قبرس در بخش دیگری
از بیانیه خود مداخله نظامی ترکیه در لیبی را محکوم کردند.
این کشورها از دولت آنکارا خواستند، اعزام جنگجویان خارجی از
سوریه به لیبی را متوقف کند.
در این بیانیه همچنین از طرف‌های درگیر در لیبی خواسته شده تا به آتش
بس در ماه مبارک رمضان پایبند باشند و بر تلاش برای دستیابی به یک راه
حل سیاسی همه‌جانبه برای بحران این کشور تحت نظارت سازمان ملل
تأکید کردند.
ترکیه تصمیمات اخیر اتحادیه عرب درباره این کشور را جدی نگرفت
به گزارش ایسنا، به نقل از خبرگزاری اسپوتنیک، وزارت خارجه
ترکیه در بیانیه‌ای اظهار داشت: ما تصمیمات اتحادیه عرب علیه
کشورمان را رد ‌می‌کنیم و آنها را جدی نمی‌گیریم.
وزارت خارجه ترکیه خواستار این شد که اتحادیه عرب به جای رفتار
با دستوراعضای خود که مخالف ترکیه هستند، در دستیابی به امنیت و
ثبات در منطقه نقش مثبتی داشته باشد.
این وزارتخانه تاکید کرد: ترکیه علیرغم تلاش‌های برخی
کشورهای حامی تروریست‌ها در سوریه و عراق و یاری کننده
کودتاچیان در لیبی، موضع سازنده خود برای دستیابی به امنیت و
ثبات در منطقه را با اراده ادامه خواهد داد.