30141
کانون های بحرانی بیابان های خراسان شمالی در وضعیت متوسط قرار
گرفتند
یزدانی در گفت و گو با ایسنا اظهارکرد: اجرای طرح هایی همچون بوته
کاری و ... سبب شده است تا این وضعیت بهبود پیدا کند.
وی مساحت این کانون را چهار هزار هکتار اعلام کرد که در جنوب
شهرستان جاجرم واقع شده است.
یزدانی با اشاره به اینکه خراسان شمالی سطوح بیابانی چندانی ندارد،
افزود: از آنجاییکه جنوب شهرستان های گرمه، جاجرم و اسفراین در
همسایگی استان های خراسان رضوی و سمنان قرار گرفته اند، قسمت
خیلی کمی از مناطق بیابانی در این استان واقع شده است.
وی ادامه داد: در حقیقت موردی که این استان را تهدید می کند، تخریب
سرزمینی است که سبب می شود تا به سطوح بیابانی افزوده شود.
این مقام مسئول اظهارکرد: عواملی همچون شخم و شیار، چرای بی
رویه دام و ... از عوامل انسانی است که سبب تخریب سرزمینی می شود.
به گفته وی البته عوامل طبیعی همچون خشکسالی، سیلاب، تغییر اقلیم،
بارندگی کم، تغییر در شیوه بارندگی ها نیز در تخریب سرزمینی در این
استان تاثیرگذار بوده اند.
یزدانی تاکیدکرد: مدیریت درست بهره برداری یکی از مهمترین
راهکارها برای جلوگیری از معضل تخریب سرزمینی است.