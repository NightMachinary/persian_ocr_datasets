23814
مشخص شدن مکان رقابت‌های دو صحرانوردی قهرمانی کشور
سیاوش سپهوند در گفت‌وگو با ایسنا، اظهار کرد: مسابقات دو
صحرانوردی قهرمانی کشور در رده سنی نوجوانان و جوانان که قرار
است اوایل بهمن‌ماه به میزبانی لرستان برگزار می‌شود با همفکری
پیشکسوتان استان، خرم‌آباد را برای میزبانی انتخاب کردیم.
وی افزود: در یکی دو سال اخیر میزبانی رقابت‌های دوومیدانی
نوجوانان و جوانان قهرمانی کشور در دو بخش پسران و دختران و
اردوی تیم ملی این دو رده سنی را در لرستان به عهده داشته‌ایم که تیم‌های
شرکت‌کننده و مسئولان فدراسیون راضی بوده‌اند.
سپهوند تأکید کرد: میزبانی خیلی برای ما مهم است و به دنبال این هستیم
که باز هم عملکرد خوبی داشته باشیم و در این خصوص چندین جلسه
هم‌اندیشی با پیشکسوتان، قهرمانان و جمعی از ورزشکاران استان
برگزار کرده‌ایم.
رئیس هیئت دوومیدانی لرستان افزود: با توجه به اینکه لرستان سابقه
خوبی در دوهای استقامت و نیمه‌استقامت دارد و با توجه به شرایط
توپوگرافی استان، مکان بسیار مناسبی برای برگزاری رقابت‌ها
انتخاب شده است.
وی از برگزاری رقابت‌های انتخابی دو صحرانوردی پسران لرستان
برای حضور در این رقابت‌ها خبر داد و افزود: این رقابت‌ها 19 دی‌ماه