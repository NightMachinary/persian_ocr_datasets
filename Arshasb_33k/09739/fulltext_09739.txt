9739
دو طرف در جریان این تماس تلفنی تاکید کردند که امضای توافق
مرزهای دریایی میان یونان و مصر به مثابه تحولی تاریخی در روابط
دوجانبه است و در برقراری امنیت و ثبات شرق دریای مدیترانه سهم به
سزایی دارد.
این توافق به مصر و یونان اجازه بهره‌برداری از منابع طبیعی را در
راستای تحقق منافع ملت دو کشور می‌دهد.
دو طرف در جریان این گفت‌وگوی تلفنی همچنین در خصوص برخی
مسائل منطقه‌ای مهم و مورد توجه دو کشور و در راس آن تحولات شرق
دریای مدیترانه به بحث و تبادل نظر پرداختند.
رئیس جمهوری مصر و نخست وزیر یونان در جریان این تماس بر سر
لزوم افزایش هماهنگی‌های میان دو کشور به اتفاق نظر رسیدند.
وزارت خارجه مصر ششم اوت اعلام کرد که وزرای خارجه مصر و
یونان درخصوص ترسیم مرزهای دریایی میان دو کشور توافقی را
امضا کردند.