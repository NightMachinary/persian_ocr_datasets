18729
بهاروند در این سخنرانی ابتدا اقدامات رژیم جعلی صهیونیستی در
اعلام تغییر پایتخت خود به بیت‌المقدس و نیز برنامه اعلامی آن دایر بر
انضمام بخش‌هایی از سرزمین‌های اشغالی فلسطین و عربی به قلمرو
خویش و حمایت رژیم آمریکا از این اقدامات را قویاً محکوم کرد و
اظهار داشت: ناکارآمدی سیاست مذاکره و مماشات با
صهیونیست‌ها قطعی است و تفکر و تأمل جدی مسلمانان در خصوص
تدوین راهکاری جدید در زمینه فلسطین به منظور تضمین حق مسلم
فلسطینیان در احقاق حقوق حقه خود بسیار ضروری می‌باشد. اکنون با
اثبات قطعی عدم خیرخواهی دولت آمریکا و خباثت و تزویر و بازی
رژیم صهیونیستی با فلسطین‌ و اصل تشکیل دولت فلسطین، جهان اسلام
اکنون به شدت تشنه‌ی تصویب و اجرای یک سیاست واقعی نتیجه‌گرا
بسیار فراتر از سیاست بی‌ثمر کنونی است.
معاون وزیر امور خارجه کشورمان در بخش دیگری از سخنان خود با
تذکر شناسایی جهانی حق تعیین سرنوشت و مخالفت ها و مانع تراشی
های سرسختانه آمریکا و همفکران آن با موضوع استیفای این حق مسلم
فلسطینیان گفت: به همین دلیل است که اکنون مردم فلسطین برای تحقق
حق غیرقابل انکار تعیین سرنوشت خود، جز توسل به مقاومت گزینه
دیگری پیش رو ندارند.
بهاروند افزود : جمهوری اسلامی ایران و رهبری آن بارها طرح