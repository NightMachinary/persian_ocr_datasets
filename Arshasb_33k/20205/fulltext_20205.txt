20205
عامل افزایش کرونا در هرمزگان
دکتر فاطمه نوروزیان در گفت و گو با ایسنا، افزود: طبق آمار روز
گذشته 351 بیمار مبتلا به کرونا در هرمزگان شناسایی شد و 7 بیمار
فوت کردند و شمار کل جان باختگان به 87 نفر افزایش یافت.
این مقام مسئول ادامه داد: یکی از شایع‌ترین الگوهای اخیر ابتلا به
کرونا در استان حضور در اماکن تجمعی همچون مجتمع های تجاری
،ادارات و شرکت در گردهمایی‌ها بدون رعایت پروتکل‌های
بهداشتی است، مراسم‌هایی همچون عزا، عروسی و میهمانی از جمله‌ی
این موارد است.
وی خاطرنشان کرد: 54 نفر در یکی از شهرستان‌های استان به علت
حضور در مراسم عروسی و رعایت نکردن فاصله فیزیکی، به کرونا مبتلا
شده اند.
وی تصریح کرد: در یک مورد دیگر هم 73 نفر به‌طور مستقیم و غیرمستقیم
به دنبال حضور در یک میهمانی ساده مبتلا شده‌اند. در این مورد افراد
پس از میهمانی نیز ارتباطات خانوادگی خود را ادامه دادند و دامنه‌ی
شیوع به کارکنان دو اداره نیز گسترش یافت.
دکتر نوروزیان شرکت در تجمعات و حضور در اماکن عمومی و
همچنین رعایت نکردن فاصله فیزیکی را از مهمترین دلایل گسترش
شیوع کرونا در هرمزگان عنوان کرد.