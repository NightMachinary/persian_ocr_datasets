32123
گذشته، حضور مردم در اجتماعات، عدم رعایت فاصله‌گذاری
اجتماعی و استفاده نکردن از ماسک است.
استاندار گیلان با بیان اینکه برگزاری مراسم عزا، شادی، همایش و
هرگونه اجتماع جمعیتی، پتانسیل چرخه این ویروس را افزایش
می‌دهد، افزود: برگزارنشدن اجتماعات مهمترین مولفه پیشگیری
محسوب می‌شود و از امروز برگزاری هرگونه مراسم ترحیم، فاتحه و
عزاداری چه در مکان‌های مسقف یا غیرمسقف، ممنوع است.
وی به بازگشایی تالارها در خردادماه براساس تصمیم ستاد ملی
مدیریت کرونا و نیز ابلاغ مجوز بستن آنها در صورت تغییر وضعیت
استان و شهرستان با تصمیم ستاد استانی اشاره و اضافه کرد: برگزاری
مراسم عروسی در تالارها و باغ‌های گیلان ممنوع است اما برگزاری
عقد و عروسی در فضاهای محدود با تعداد 20 تا 30 نفر و رعایت
دستورالعمل‌های بهداشتی و فاصله‌گذاری اجتماعی مانعی ندارد.
زارع به گلایه برخی افراد مبنی بر عودت نشدن ودیعه دریافتی توسط
تالارداران اشاره کرد و گفت: این رفتار کاملاً غیرقانونی بوده و اداره
کل میراث فرهنگی، صنایع دستی و گردشگری استان بر موضوع
بازپس دادن مبالغ ودیعه، نظارت کند.
وی ادامه داد: در هر مکانی که امکان تجمع وجود دارد باید
فاصله‌گذاری اجتماعی و دستورالعمل‌های بهداشتی و مراقبتی