22886
مخالفت شورای تامین بندرانزلی با تغییر نام منطقه آزاد
اسماعیل حیدری آزاد، فرماندار شهرستان بندرانزلی در جلسه ای
درشهرستان بندرانزلیبا اشاره به اینکه شورای تامین شهرستان با تغییر
نام منطقه آزاد انزلی به منطقه آزاد گیلان مخالفت کرده است، اظهار کرد:
این مسئله می تواند خسارت های مالی و اجتماعی به فعالین اقتصادی این
منطقه وارد کند.
وی با تاکید بر اینکه معتقدیم منطقه آزاد انزلی تا ابد نامش منطقه آزاد انزلی
می ماند؛ چون شناسنامه اینجا به نام انزلی صادر شده است، گفت: انتظار
داریم همان لایحه دولت که در آن اشاره ای به تغییر نام منطقه آزاد انزلی
وجود ندارد، اعمال شود. در لایحه دولت توسعه منطقه آزاد به میزان
2000 هکتار است که می تواند شهرک صنعتی خمیران در آن دیده شود و
برخی از مناطق دیگر.
فرماندار بندرانزلی ادامه داد: لایحه ای که در دولت مطرح شد لایحه
خوبی بود مبنی بر اینکه 2000 هکتار به اراضی منطقه آزاد انزلی اضافه
شود؛ این در حالی است که برخی از نمایندگان مجلس با رایزنی،
مناطقی در حوزه‌های انتخابی خود در شهرستان های رودسر،
رودبار، رشت و صومعه سرا و حتی شهرک صنعتی سپیدرود را اضافه
کردند؛ غافل از اینکه شهرک صنعتی خمیران انزلی را در این طرح توسعه
ببینند.