5139
محمدباقر قالیباف رئیس مجلس نیز در پایان نشست سران قوا، بیان
کرد: در حوزه راهبردها پیرامون سند مالی بودجه که امروز بخش
عمده‌ای از بحث جلسه سران را به خود اختصاص داد، هماهنگی کامل
بین قوا برقرار بود و هر سه قوه به دنبال این هستیم که کاهش وابستگی به
نفت را بیشتر از گذشته پیش ببریم و به سمت صفر حرکت کنیم و بودجه نفت
را در هزینه‌های جاری صرف نکنیم.
قالیباف تصریح کرد: در بودجه، اهداف مشترکی است اما اختلاف
سلیقه در روش ها وجود دارد و قرار شد هفته آینده روسای کمیته درآمد
و مصرف و رئیس تلفیق جلسه‌ای را با ستاد اقتصادی دولت داشته باشد تا در
روش ها و اختلاف سلیقه ها بتوانیم با وحدت بیشتر کار را پیش ببریم.
نشست قبلی سران قوا، در تاریخ هشتم دی ماه سال جاری به میزبانی
رئیس مجلس شورای اسلامی برگزار شده بود.
انتظار مردم تعامل مجلس و دولت است
محمدحسین شفیعی ها در گفت و گو با ایسنا با اشاره به ضرورت تعامل
قوای کشور برای حل مشکلات کشور، اظهار کرد: اگر قوا مخصوصا
دولت و مجلس در جهت بهبود شرایط زندگی مردم با هم تعامل نداشته
باشند ، کشور و مردم آسیب می بینند.در شرایط تحریم و کرونا اگر
دولت و مجلس با یکدیگر همکاری و تعامل نداشته باشند، کشور نمی
تواند براحتی از مشکلات عبور کند.