28778
ترودو همچنین گفته است:‌ یکی از مسائلی که من با رئیس پلیس سواره
نظام کانادا درباره‌اش گفتگو کردم، نصب این دوربین‌هاست.
استفاده از این دوربین‌ها گامی مهم در راستای شفاف سازی است.
بسیاری از مردم در کانادا احساس می‌کنند که از جانب پلیس حفاظت
نمی‌شوند، آنها از پلیس می‌ترسند.
در بحبوحه تنش‌های به وجود آمده و مسائل تبعیض نژادی در آمریکا
سرویس پلیس تورنتو اعلام کرد، نخستین رئیس پلیس سیاهپوست
تورنتو قرار است 31 ژوئیه از سمتش برکنار شود.
در ادامه این بیانیه همچنین آمده است: مارک ساندرز، رئیس پلیس
تورنتو اعلام کرده که 31 ژوئیه آخرین روز کاری‌اش است. استعفای
ناگهانی او در میان افزایش درخواست‌ها برای قطع بودجه نیروی
پلیس تورنتو صورت می‌گیرد.
فعالان در سراسر کانادا و ایالات متحده خواستار قطع بودجه
دپارتمان‌های پلیس شده و گفته‌اند که این پول باید صرف مصارف
دیگر به منظور کمک به جوامع شامل آموزش و مسکن شود.
اما منتقدان می‌گویند، این اقدام باعث می‌شود تا شهروندان عادی در
مقابل جرایم بی دفاع شده و افزایش چشمگیر جرم را پیش بینی
کرده‌اند.
پمپئو: ایران نباید در هیچ سطحی غنی‌سازی اورانیوم داشته باشد!