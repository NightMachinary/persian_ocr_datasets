31859
سطح کشور بدل شد. جایی که یکی از اشرار با گروگان گرفتن جمعی از
مردم در یک اتوبوس شهری رویای تحقق آرزوی هالیوودی خود را
کرده بود که با هوشیاری تیم امنیتی و انتظامی قم، پایان بدی را برای خود
رقم زد.
در همین زمینه سردار سیدمحمود میرفیضی امروز در گفت وگو با
خبرنگاران، با اشاره به حادثه گروگانگیری فرد متهم به قتل در اتوبوس
شهری در شهرک فاطمیه قم اظهار کرد: نزدیک ظهر اطلاع یافتیم که در
یک اتوبوس توسط یک فرد متهم به قتل تعدادی از مردم به گروگان گرفته
شده اند و گروگانگیر مطالباتی از جمله آزادی چندتن از زندانیان
متهم به قتل دارد.
وی ادامه داد: این فرد که یکی از اراذل و اوباش سابقه دار استان است و قبلا
هم دستگیر شده بود، اخیرا هم به اتهام قتل تحت تعقیب بود و با توجه به
اینکه دو نفر از برادرانش دستگیر شده بودند اقدام به این کار کرده بود.
فرمانده انتظامی استان قم خاطرنشان کرد: پلیس با تاکید بر حفظ جان
گروگان ها و سعه صدر با اقداماتی که انجام داد هم گروگانگیر دستگیر
شد و هم افراد داخل اتوبوس سالم آزاد شدند.
وی گفت: این گروگانگیر تحت تعقیب درخواست داشت که افراد
دستگیرشده آزاد شوند که با هوشیاری پلیس و عملیاتی که انجام شد
این فرد دستگیر و گروگان ها آزاد شدند.