9825
ترکیه ممنوعیت تردد 2 روزه در 31 استان اعلام کرد
به گزارش ایسنا، به نقل از خبرگزاری آناتولی، وزارت کشور ترکیه در
بیانیه‌ای گفت: این منع آمد و شد در استان‌های آنکارا، آدانا، آنتالیا،
آیدین، بالیکسیر، بورسا، دنیزلی، دیاربکر، ارزروم، اسکیشهیر،
غازیان‌تپه، هاتای، استانبول، ازمیر، قهرمان‌مرعش، کایسری،
قوجاایلی، قونیه، ملطیه، مانیسا، ماردین، مرسین، موغله، اردو،
سقاریه، سامسون، شانلی‌اورفا، تکیرداغ، ترابزون، وان و
زونگولداغ اعمال شده است.
در ادامه این بیانیه آمده است: بخشنامه‌ای در رابطه با این موضوع به
فرمانداری‌ها ارسال شد.
در این بخشنامه آمده است: نانوایی‌ها، بیمارستان‌ها، داروخانه‌ها و
کارخانه‌ها و کارگاه‌هایی که محصولات بهداشتی و لوازم پزشکی
تولید می‌کنند از این دستور مستثنی هستند و به فعالیت خود ادامه
می‌دهند. این منع آمد و شد در رابطه با افرادی که مراسم دفن اقوام درجه
یک خود را انجام می‌دهند و همچنین افرادی که برای اهدای خون و
پلاسما به صلیب سرخ ترکیه وقت قبلی دارند، اعمال نمی‌شود.
سلیمان سویلو، وزیر کشور ترکیه ضمن آنکه از مردم خواست تا
آرامش خود را حفظ کنند و از روی ترس و وحشت خرید نکنند، گفت:
این منع آمد و شد نیمه‌شب یکشنبه به پایان می‌رسد.