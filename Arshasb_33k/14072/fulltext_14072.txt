14072
می‌توانند در این نهادهای دانشجویی فعالیت کنند.
مدیرکل فرهنگی وزارت بهداشت رشد کیفی فعالیت‌های فرهنگی را
مورد تاکید معاونت فرهنگی و دانشجویی وزارت بهداشت دانست و
عرصه کار فرهنگی و دانشجویی را عرصه تجربه اجتماعی خواند. وی
برگزاری جشنواره‌ بین‌المللی سیمرغ که آوردگاه دستاوردهای
فرهنگی دانشجویان علوم پزشکی کشور است را در کنار دیگر
جشنواره‌ها و المپیادهای فرهنگی، علمی، ورزشی از دیگر اقدامات و
فعالیت‌های معاونت فرهنگی و دانشجویی وزارت بهداشت برشمرد.
زائری‌لطف در بخش دیگری از سخنان خود به موضوع مشارکت
دانشجویان در مقابله با گسترش شیوع ویروس کرونا اشاره کرد و
گفت: دانشگاهیان پیشگام فعالیت‌های داوطلبانه در مقابله با حوادث و
بحران‌هاهستند. در جریان سیل سال گذشته آنها جزو اولین گروه‌های
داوطلب کمک‌رسانی بودند و جامعه دانشگاهی وزارت بهداشت بالغ
بر یک میلیارد تومان به سیل‌زدگان کمک کرد. در حال حاضر و در
راستای مقابله با کرونا نیز دانشجویان بسیار فعال هستند و تاکنون
حدود 8500 دانشجو به «پویش دانشجویی مقابله با کرونا»
پیوسته‌اند که بیش از 5 هزار نفر آن‌ها دانشجویان علوم پزشکی تشکیل
می‌دهند که در زمینه‌های مختلفی از جمله تولید محتوای علمی و
آموزشی، کمک به غربال‌گری سلامت مردم، تولید اقلام حفاظت