21474
وی در ادامه خاطر نشان کرد: از دیدگاه مدیریت بحران ضمن قدردانی
از اقدامات انجام شده اما مشکلات اساسی وجود دارد که اولین آن عدم
اجرای قانون مدیریت بحرانی است که مجلس شورای اسلامی در
شهریور سال گذشته به تصویب رساند. انتظار می رود از این پس شاهد
رفتارهای زیگزاگی و ناهماهنگ نباشیم که آثار سوئی به دنبال دارد.
ما نیازمند برنامه مداخله ملی هستیم که بر اساس آن راهبرد و فاز
بندی‌های دقیقی برای عبور از این مرحله در نظر گرفته شود. بر اساس
گفته‌های رئیس سازمان بهداشت جهانی کشورهایی که زودتر از
زمان مناسب به سمت بازگشایی می رود با سیکل معیوبی روبرو شده و
اسپانیا نمونه مشهود آن است شهر تهران یک استثنا است و باید برنامه ملی
جداگانه‌ای برای آن در نظر گرفته شود. هر گونه تصمیم اشتباهی در
خصوص تهران می‌تواند عواقب سنگینی برای کل کشور به دنبال
داشته باشد. راهبرد اصلی ما باید کوچک کردن اندازه این اپیدمی باشد.
وی در ادامه تاکید کرد: باید با تزریق منابع به بخش بهداشت و درمان
کشور کمک کرد با وجود تلاش های انجام شده هنوز کمبودهایی در
این حوزه وجود دارد. اکنون که رهبری اجازه برداشت یک میلیارد
دلار از صندوق توسعه ملی را داده اند باید وزرات بهداشت هزینه کرد
این منابع را به طور شفاف ارائه کند و نباید صرف هزینه‌های سنتی
شود؛ بلکه باید در خدمت کرونا باشد. از سوی دیگر بعضا داروهای