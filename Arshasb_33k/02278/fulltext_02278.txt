2278
ادامه تعطیلی مدارس شهرهای قرمز خراسان رضوی منوط به تصویب
ستاد کروناست
قاسم‌علی خدابنده اظهار کرد: تصمیم و صدور مجوز ستاد استانی
مقابله با کرونا برای تعطیلی آموزش‌های حضوری در مدارس مناطق با
وضعیت قرمز در استان، فعلا تا پایان هفته جاری است. وی بیان کرد:
مکاتبات لازم در این خصوص انجام شده و منتظر اعلام نظر کارشناسی
هستیم. در هر حالتی تابع مصوبات این ستاد هستیم و خود را ملزم به
اجرای آن می‌دانیم. به گزارش پایگاه اطلاع‌رسانی آموزش و
پرورش خراسان رضوی، وی افزود: هرگونه تصمیم ستاد مقابله با
کرونا درباره وضعیت آموزش‌های حضوری در مدارس در هفته
آینده را به اطلاع همکاران، دانش‌آموزان و اولیا خواهیم رساند.
ادامه تمرینات انفرادی بازیکنان شهرخودرو
به گزارش ایسنا، در حال حاضر بیش‌تر از نیمی از بازیکنان شهر خودرو
در شهرهای دیگر و در خانه‌های خود به سر می‌برند و همین باعث شده تا
کادر فنی شهرخودرو، عملکرد بازیکنان را از راه دور زیر نظر بگیرند.
با این شرایط بازیکنان موظف هستند تا تمرینات محول شده را هر روز با
ثبت تصاویر و ویدیوهای آن برای کادر فنی ارسال کنند تا از نظر بدنی
عقب نیفتند. در مشهد نیز بازیکنانی که حضور دارند تمرینات خود را به
صورت انفرادی برگزار می‌کنند.