23057
رئیس مجمع نمایندگان خوزستان با گله‌مندی از مدیریت حاکم بر
بانک‌های استان، گفت: از مدیران اجرایی و به ویژه مدیران بانکی در
استان بابت زحمتی که می‌کشند، تقدیر کرده و احترام تمام
بزرگواران را هم حفظ می‌کنیم ولی معتقدیم که مدیریت بانک‌ها در
استان متاسفانه همراهی حداقلی با مدیران اجرایی، نمایندگان
مجلس و تصمیم‌گیران در استان را ندارند و در مقایسه با سایر استان‌ها
می‌بینیم که همراهی بانک‌ها و مدیران بانکی در استان‌های دیگر خیلی
بهتر از استان خوزستان است. علی‌رغم اینکه در استان خوزستان
سپرده‌ها، گردش پولی و دیگر حساب‌ها به نسبت سایر استان‌ها خیلی
بهتر، روان‌تر و بیشتر است. به هر حال این مطالبه جدی نمایندگان مجلس
است و گاهی می‌شنویم که مدیران اجرایی و حتی مسئول اجرایی استان
نیز این نقد را نسبت به بانک‌های استان دارند.
وی افزود: باید به یک روزی برسیم که مدیران بانک‌ها تمکین کنند و اگر
نیاز به صحبت با مدیران آن‌ها در کشور است، صحبت می‌کنیم. موارد و
مصادیقی بوده است که به عنوان نماینده مردم از طریق مدیرعامل
کشوری یک بانک پیگیری کرده‌ام که مورد پذیرش آن‌ها قرار گرفته
است اما متاسفانه مدیرعامل آن بانک در استان تمکین نمی‌کند و همیشه به
دنبال راه‌هایی هستند تا کارهای مردم و مراکز تولیدی که معطل
مانده‌اند، پیش نروند. در حالی که اراده تمام بانک‌های کشور کمک به