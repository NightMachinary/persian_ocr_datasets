19728
ضرورت تبادل اطلاعات با مردم برای پیشبرد برنامه‌های زیست
محیطی
به گزارش ایسنا، یوسف رشیدی در نخستین نشست تخصصی مجازی
پایش هوشمند محیط زیست، با اشاره به اینکه حوزه محیط زیست دو
نیروی محرکه نیاز دارد، گفت: یکی از نیروهای محرکه مسائل فنی،
تخصصی و دانش مرتبط با مسائل زیست محیطی و دیگری فشار افکار
عمومی است که تلفیق این دو نیروی محرکه برای به نتیجه رسیدن
برنامه‌های زیست محیطی لازم است.
وی ادامه داد: در بسیاری از مواقع شاهد بوده‌ایم که هر زمان دولت به
مشکلی بر می خورد اولین بخشی که در آن کوتاهی می‌شود، محیط
زیست است. به‌عنوان مثال در سال 1393 مصوبه‌ای مبنی بر لزوم نصب
فیلتر دوده بر خودروهای سنگین توسط دولت تصویب و به
دستگاه‌های اجرایی از جمله وزارت صنعت و خودروسازان ابلاغ شد
اما با توجه به فشارهایی که این دستگاه‌های اجرایی آوردند اجرای این
مصوبه به نتیجه نرسید؛ این درحالی بود که بخش فنی و تکنولوژی در این
زمینه به‌درستی پیش رفته بود اما جای فشار افکار عمومی در این میان
خالی بود.
عضو هیئت علمی دانشگاه شهید بهشتی با اشاره به اینکه در تمام دنیا
معتقدند که فشار افکار عمومی کمک بسزایی به متخصصین در زمینه