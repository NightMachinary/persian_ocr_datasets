20619
طبق آمار استقلال از سه سال گذشته تاکنون 41 بازیکن جدید را به
خدمت گرفته است که معادل 14 بازیکن برای هر فصل از مسابقات است
که عدد بسیار بزرگی در فوتبال حرفه‌ای به شمار می‌رود. به خصوص
اینکه این حجم از ورود بازیکن به معنی تغییرات کلی در هر فصل است.
از تعداد 41 بازیکنی که جذب شده اند، 23 بازیکن استقلال به دلایل
مختلف از این تیم جدا شده‌اند که این عدد حاصل دو فصل از نقل و
انتقالات استقلال است و هنوز به علت لیگ قهرمانان آسیا، هیچ
بازیکنی از بازیکنان جدید فصل جاری از این تیم جدا نشده است.
در واقع از میان 29 بازیکنی که در لیگ هفدهم و هجدهم به استقلال ملحق
شدند، 23 بازیکن جدا شدند و فقط6 بازیکن در این تیم باقی مانده اند
که برخی از این بازیکنان هم زیر سهمیه 23 سال هستند و تاکنون بیشتر از
یک یا دو بازی انجام نداده‌اند. البته برخی بازیکنان هم به علت کیفیت بالا
از طریق باشگاه یا به طور شخصی از این تیم جدا و راهی فوتبال اروپا
شده‌اند که حاکی از نبود ثبات در کادر بازیکنان تیم است.
این اعداد نشان می‌دهد که استقلال حداقل در فصل 96 و 97 در نقل و
انتقالات وضعیت خوبی نداشته و قریب به اتفاق خریدهایش
ناکارآمد بودند. در همین فصل هم تاکنون میلاد باقری از این تیم جدا
شده و احتمال می‌رود بازیکنانی مانند دشتی هم راه خروج از باشگاه را
انتخاب کنند.