27858
به گزارش ایسنا، محمد علی وکیلی در جلسه علنی امروز (دوشنبه)
مجلس شورای اسلامی در نطق میان دستور خود گفت: با زبان روزه به
مردم تهران می‌گویم که بر عهدی که با آنها بسته بودیم باقی مانده‌ایم. با
مردم عهد بسته بودیم که تطمیع نشویم و نشدیم. عهد بسته بودیم که تحت
تهدید از رسالت نمایندگی خارج نشویم، خوشبختانه سرم بالاست
که می‌گویم تهدید پذیر نبودیم. به رغم آن که گفتمان حاکم بر
راهروهای مجلس نه خدا ترسی است و نه مردم باوری بلکه شورای
نگهبان ترسی است اما تلاش کردیم در ظرف سهم خویش نسبت به
رسالت خود این عهد را با مردم پاس داشته و این رسالت را در مسیر منافع
مردم ادامه دهیم.
این عضو فراکسیون امید مجلس ضمن تشکر از نمایندگان و هیات
رئیسه مجلس خطاب به نمایندگان منتخب مجلس یازدهم گفت: شما بر
هر شعار و شیوه‌ای امروز افتخار نمایندگی مردم در دوره یازدهم را
پیدا کردید فرصت خدمت شما مثل ما زیاد نیست و همانطور که برای ما
خیلی زود دیر شد برای شما هم این چنین است. برادرانه می‌خواهم که
فرصت را مغتنم شمارید تلاش نکنید چرخ را از نو اختراع کنید.
نماینده مردم تهران در مجلس شورای اسلامی با اشاره به طرح‌ها و لوایح
نیمه تمام در مجلس دهم گفت: به رغم بی میلی‌ها، طرح‌ها و لوایح خوبی
در مجلس دهم تصویب شد و طرح‌ها و لوایح خوبی هم کارشناسی شده