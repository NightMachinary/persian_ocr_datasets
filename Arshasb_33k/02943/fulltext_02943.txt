2943
ناکامی، با سوریه دیدار خواهد کرد.
همچنین بازی با ازبکستان نیز 17 شهریور در تاشکند برگزار خواهد
شد که قراردادهای لازم بسته شده و برگزاری این دیدار نهایی است.
در واقع انتخاب این دو بازی تدارکاتی در حالی است که ایران طی چند
سال اخیر بیش از هر حریفی با ازبکستان دیدار دوستانه داشته و پارسال
هم با سوریه در تهران بازی کرد که با 5 گل به سود شاگردان ویلموتس
تمام شد.
* عراق به مصاف تیم برانکو می‌رود
تیم ملی عراق که صدرنشین حال حاضر گروه به شمار می رود و
امتیازهای خوبی برای رسیدن به مرحله بعد کسب کرده، دو بازی
تدارکاتی خود را نهایی کرده و چه بسا بتواند سومین بازی را هم برگزار
کند.
آن ها طبق برنامه، 13 شهریور با عمان بازی می کنند که هدایت آن را
برانکو ایوانکوویچ، مربی کروات سابق پرسپولیس و تیم ملی بر عهده
دارد. برگزاری بازی عراق و عمان در حالی است که قبل از شیوع کرونا
قرار بود تیم ملی ایران با عمان در تهران دیدار کند که این بازی به همین
دلیل لغو شد. البته این احتمال وجود دارد که ایران در مهر ماه و قبل از بازی
با هنگ کنگ و کامبوج با عمان دیدار دوستانه ای داشته باشد.
دومین بازی عراق هم با سوریه است که در اربیل برگزار خواهد شد.