26449
هشدار علوم پزشکی یاسوج؛ یک بی‌دقتی کوچک، جمعیت وسیعی را در
آتش کرونا می‌سوزاند
دکتر پرویز یزدان پناه گفت: از 186 مورد جواب دریافتی از
آزمایشگاه یاسوج، 43 مورد مثبت گزارش شده است. وی با اشاره به
برگزاری نماز جمعه در استان، اظهار کرد: مردم توجه داشته باشند که
توزیع نذورات ممنوع بوده و کلیه نمازگزاران وسایلی چون مهر و
تسبیح شخصی خود را به همراه داشته باشند. سرپرست دانشگاه علوم
پزشکی یاسوج تصریح کرد: در مصلاها و مساجد وسایل مشترکی بین
افراد توزیع نخواهد شد و پس از پایان نماز نیز خادمین باید محیط و
وسایل مورد استفاده را ضدعفونی نمایند. به گزارش ایسنا به نقل از
روابط عمومی دانشگاه علوم پزشکی کهگیلویه و بویراحمد، وی بیان
کرد: مردم فکر نکنند وضعیت عادی است و خطری وجود ندارد. ممکن
است با یک جرقه و بی دقتی کوچک، جمعیت وسیعی در آتش کرونا
بسوزند.
هشدار فائو نسبت به افزایش صید بی‌رویه ماهی
به گزارش ایسنا، فائو در گزارش دوسالانه خود اعلام کرد که مقابله با این
مشکل مستلزم تدابیر متعدد از جمله اراده سیاسی قوی‌تر و بهبود نظارت
است زیرا ذخایر ماهی‌ها در مناطقی که مدیریت ضعیفی دارند، در
وضعیت ضعیفی قرار دارد.