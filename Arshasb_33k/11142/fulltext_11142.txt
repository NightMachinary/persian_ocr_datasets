11142
روابط و توسعه همکاری به توافقاتی دست یافتند و بر سر چگونگی
مبارزه با ویروس کرونا به اتفاق نظر پرداختند.
توافق طرفین درگیر در جنوب یمن بر سر تشکیل دولت
به گزارش ایسنا، به نقل از خبرگزاری رسمی عربستان (واس)، یک منبع
مسئول در ائتلاف عربی تحت امر عربستان مدعی شد، طرفین درگیر در
جنوب یمن بر سر تشکیل دولت یمن متشکل از 24 وزیر به اتفاق نظر
رسیدند و وزرای این دولت شامل شورای انتقالی جنوب مورد
حمایت امارات و گروه‌های سیاسی یمنی مختلف است.
این منبع همچنین اعلام کرد، فرماندهی نیروهای مشترک ائتلاف
عربی از طریق ناظران نظامی این ائتلاف از امروز (پنجشنبه) نظارت بر
تفکیک نیروهای نظامی در «أبین» واقع در جنوب یمن و حرکت دادن
آنها به سمت جبهه‌ها و نیز اعزام نظامیان از عدن به خارج از این استان را
برعهده دارند و فرماندهی نیروهای مشترک ائتلاف نیز به حمایت خود از
یگان‌های امنیتی برای انجام مأموریت‌های اصلی خود در حفاظت از
امنیت و ثبات و نیز مبارزه با سازمان‌های تروریستی ادامه خواهند داد.
منبع مذکور همچنین اعلام کرد، بر سر اعلام دولت تشکیل شده به
محض اجرای بخش نظامی نیز توافقی حاصل شد و این امر در یک هفته رخ
خواهد داد.