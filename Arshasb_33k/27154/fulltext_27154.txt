27154
واکنش جوزپ بورل به وقایع اخیر آمریکا
به گزارش ایسنا، به نقل از یورونیوز، دیپلمات ارشد اتحادیه اروپا
وقایع چهارشنبه گذشته در پایتخت آمریکا را یک زنگ خطر جدی
برای دموکراسی و بیدار باشی برای مدافعان آن ارزیابی کرد و نوشت:
«همه باید بدانند که کوچک‌ترین عقب‌نشینی ما می‌تواند دموکراسی
و ارزش‌ها و نهادهای مرتبط با آن را در نهایت و برای همیشه از بین ببرد.»
بورل در ادامه این یادداشت تاکید کرده که حوادث واشنگتن نشان
داد که اطلاعات غلط تهدیدی واقعی و جدی برای دموکراسی‌هاست.
او با اشاره تلویحی به ادعای ترامپ مبنی بر بروز تقلب در انتخابات
ریاست جمهوری آمریکا ادامه داده که اگر برخی از مردم بنا بر تاکید
مکرر رهبرشان به این اعتقاد برسند که تقلبی در انتخابات رخ داده،
طبیعی است که رفتارهایی را بر همین مبنا بروز خواهند داد.
مسؤول سیاست خارجی اتحادیه اروپا همچنین در ادامه نوشته خود با
اذعان به این که از حوادث چهارشنبه گذشته در واشنگتن شوکه شده
خواستار همکاری جهانی بیشتر برای مقابله با اطلاعات نادرست،
حمایت از قانون‌مداری و ارزش‌های دموکراتیک و ایستادگی در
برابر سخنرانی ملتهب و نفرت‌پراکن سیاستمداران عوام‌فریب‌ شده
است.
بورل با اشاره نقش تکثیر اطلاعات غلط در شبکه‌های اجتماعی بر