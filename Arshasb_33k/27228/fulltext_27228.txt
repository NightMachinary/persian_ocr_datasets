27228
واکنش وزارت ارشاد به «حاشیه‌» استفاده از اسامی فارسی
به گزارش ایسنا، سیدعباس صالحی، وزیر فرهنگ و ارشاد
اسلامیدردهمین جلسه شورای هماهنگی پاسداشت زبان فارسی که
بیستم مهرماه 99 برگزار شد ضمن اعلام مصوباتی از جمله این‌کههر
دستگاهی قبل از هرگونه ثبت، نام صنف را که باید فارسی باشد مشخص
کند و پس از آن به درخواست‌کنندگان مجوز بدهد،با تاکید بر این‌که
در استفاده از اسامی، زبان فارسی باید مورد توجه باشد گفته بود: این
اقدام در وزارت فرهنگ و ارشاد اسلامی در بخش‌های مختلف آغاز
شده و حتی تاکید شده که فیلم‌های سینمایی هم باید نام فارسی داشته
باشند.
در واکنش به صحبت‌های وزیر ارشاد، برخی آن را نادیده گرفتن
قومیت‌ها و زبان‌های دیگر عنوان کردند.
حالا مرکز روابط عمومی وزارت فرهنگ و ارشاد اسلامی توضیحی
تکمیلی درباره «حاشیه»‌ این خبر نوشته و منتشر کرده است که متن آندر
پی می‌آید:به دنبال بروز برخی قرائت‌ها، درباره موارد اعلام‌شده در
دهمین جلسه شورای هماهنگی پاسداشت زبان فارسی به اطلاع
می‌رساند: منظور از اسم فارسی برای فیلم‌های سینمایی کشور،
اسم‌های ایرانی است که در قلمرو فرهنگ و تمدن این مرز و بوم وجود
دارند و از اعتبار، اصالت و احترام لازم برخوردار هستند. بدیهی است