15813
راه‌اندازی نمایشگاه فرش قم نباید تا این زمان طول می‌کشید
فرناز رافع امروز در جلسه کارگروه فرش استان قم در تالار امام
جواد(ع)استانداری قم با ذکر این مطلب که همیشه باید حامی بخش
خصوصی در زمینه تولید بود، گفت: در این راستا تلاش بخش
خصوصی و حضور سرمایه‌گذاران در صنعت فرش قم قابل‌تقدیر است.
رئیس مرکز ملی فرش ایران افزود: نمایشگاه فرش قم نیز یک ظرفیت
ارزشمند در توسعه صادرات است و در مورد نمایشگاه، بارها از طرف
استان و وزارت پیگیری شده است و به‌طور کامل به مشکلات واقف
هستیم.
وی تصریح کرد: سیاست وزارت خانه حمایت از بخش خصوصی
است، ما بر این باوریم صندلی بخش خصوص باید در کنار بخش دولتی
باشد زیرا هیچ سرمایه‌گذاری بدون همراهی بخش دولتی و خصوصی
به نتیجه می‌رسد.
رافع بیان کرد: جامعه فرش اگر باور نکنند که این پروژه بالاخره به ثمره
برسد، اعتماد خود را از دست می‌دهند، طول کشیدن احداث
نمایشگاه فرش قم به مدت 10 سال، به نفع استان نیست.
وی خاطرنشان کرد: در این پروژه دلمان برای پیمانکار می‌سوزد که
هنوز پول نگرفته‌اند اما برای اتمام آن کار می‌کنند تا قضایای
نمایشگاه حل شود و به بهره‌برداری برسد.