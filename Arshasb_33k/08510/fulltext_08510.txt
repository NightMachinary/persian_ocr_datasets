8510
اصناف و نیروی انتظامی بوده و لذا اصناف بی توجه بعد از اخطار و
جریمه، پلمب می شوند.
بیشترین تماس‌ها با اورژانس اجتماعی با موضوع همسرآزاری است
امیدوار 23 دی ماه در جلسه بررسی مشکلات آسیب‌های اجتماعی در
اردبیل اظهار کرد: برای کاستن از آسیب‌های اجتماعی به ویژه در نهاد
خانواده و جامعه سازمان بهزیستی بیش از 15 سال است که نسبت به
راه‌اندازی و فعالیت اورژانس اجتماعی اقدام کرده تا به این روش از
توسعه و گسترش آسیب‌های اجتماعی جلوگیری کرده و راه‌ درمانی
برای آنها پیدا کند.
وی جامعه هدف این مجموعه را افراد در معرض آسیب یا آسیب‌دیده
اعلام کرد و گفت: ما در مرکز اورژانس اجتماعی به اختلاف
خانوادگی، زوجین، اولیا با فرزندانشان و همچنین حوزه کودکان
کار، خیابانی و افرادی که به فکر خودکشی بوده و یا همسرآزاری،
کودک‌آزاری و یا معلول‌آزاری رخ بدهد، رسیدگی کرده و آنها را
مورد رصد قرار می‌دهیم.
معاون امور اجتماعی بهزیستی استان اردبیل تصریح کرد:‌ در این
مجموعه بحث فرار دختران و پسران از منزل و همچنین اختلال هویت
جنسی آنها مورد رسیدگی تخصصی قرار می‌گیرد که در چهار گروه ما
فعالیت‌هایمان را در این حوزه انجام می‌دهیم.