16003
رایزنی فائز السراج با سفرای خارجی/ حمایت اروپا از انتخابات
پارلمانی و ریاستی در لیبی
به گزارش ایسنا، به نقل از آناتولی، فائز السراج، رئیس شورای ریاستی
دولت وفاق ملی لیبی در طرابلس با سفرای ایتالیا، اتحادیه اروپا و
الجزایر نشست‌های جداگانه‌ای را برگزار کرد.
در جریان دیدار السراج با این سه سفیر خارجی روابط دوجانبه و
تحولات لیبی مورد بررسی قرار گرفت.
السراج با سفیر ایتالیا در خصوص موضوعات امنیتی، اقتصادی،
سیاسی برای حل بحران لیبی بر اساس نتایج کنفرانس برلین به بحث و
تبادل نظر پرداخت.
در همین راستا، سفیر اتحادیه اروپا از حمایت خود برای برگزاری
انتخابات پارلمانی و ریاستی با نظارت اتحادیه اروپا خبر داد.
در این نشست مساله مهاجرت غیرقانونی از لیبی به سمت سواحل
اروپایی مورد بررسی قرار گرفت .
السراج همچنین با سفیر الجزایر به بررسی روابط دوجانبه و توسعه
همکاری مشترک در زمینه‌های حیاتی متعدد پرداخت.
سفیر الجزایر بر حمایت کشورش از رایزنی طرف‌های لیبیایی طبق
نتایج کنفرانس برلین و آمادگی آن برای ایفای نقش گسترده در روند
گفتگو در سه زمینه امنیتی، اقتصادی و سیاسی تاکید کرد.