18638
دانشکده علوم پزشکی اسدآباد سپاسگزاریم.
شرایط آشفته آمریکا ادامه یابد ترامپ بازنده انتخابات خواهد بود
محمدعلی بصیری در گفت‌وگو با ایسنا در خصوص سخنان دونالد
ترامپ که گفته بود ایران فرصت دستیابی به توافق بزرگ با آمریکا را به
بعد از انتخابات ریاست جمهوری آمریکا موکول نکند، اظهار کرد:
هم‌اکنون ترامپ با این شرایط به هم ریخته‌ای که در داخل آمریکا پیدا
کرده است و قول‌هایش مبنی بر بهبود وضعیت اقتصادی، کاهش
بیکاری و حل بحران‌های بین‌المللی محقق نشده است اوضاع متزلزلی
دارد. شیوع ویروس کرونا در آمریکا، افت 30 درصدی تولید،
افزایش بیکاری و کشته شدن جورج فلوید به دست پلیس آمریکا
وضعیت داخلی ترامپ را متزلزل کرد و اگر این شرایط بد تا ماه نوامبر
ادامه یابد ترامپ بازنده آمریکا خواهد شد.
وی افزود: بنابراین ترامپ سعی می‌کند برگ برنده‌ای را برای خود
کنار بگذارد که یکی از این برگ‌های برنده موفقیت در مذاکره با ایران
است. ترامپ ابتدا تهدید می‌کند که کشتی‌های نفتی ایران در دریای
کارائیب را توقیف می‌کند، اما با هشدار ایران عقب‌نشینی می‌کند و
بنابراین مبادله زندانی میان ایران و آمریکا را به فال نیک می‌گیرد و برای
مذاکره فوری با ایران قبل از انتخابات ماه نوامبر اعلام آمادگی می‌کند
تا شانس پیروزی خود را افزایش دهد.