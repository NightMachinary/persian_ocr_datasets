14468
درخواست سازمان ملل برای توقف مداخلات خارجی در لیبی
به گزارش ایسنا، به نقل از اسکای نیوز عربی، استفانی ویلیامز، معاون
رئیس هیئت سازمان ملل در لیبی با عقیله صالح، رئیس پارلمان طبرق در
شرق لیبی در ژنو دیدار و گفت‌وگو کرد.
طبق این گزارش، دو طرف درباره تلاش‌ها برای حل و فصل بحران لیبی
گفت‌وگو کرده و بر افزایش تلاش‌ها برای ایجاد راه حل سیاسی
همه‌جانبه برای این بحران تأکید کردند.
ویلیامز و عقیله صالح همچنین ازسرگیری گفت‌وگوهای سیاسی در
لیبی و ابتکارعمل رئیس پارلمان طبرق را بررسی کردند.
ویلیامز در جریان این دیدار از مواضع عقیله صالح نسبت به آتش بس
فوری و پایدار در لیبی و به ویژه در شهر راهبردی سرت استقبال کرد.
دو طرف در ادامه خواستار توقف مداخلات خارجی منفی در لیبی و
تسهیل حمایت از روند سیاسی این کشور شدند.
درخواست سازمان ملل برای پایان محاصره قطر
به گزارش ایسنا، به نقل از روزنامه فرامنطقه‌ای القدس العربی، الینا
دوهان، گزارشگر ویژه سازمان ملل در تحریم‌های یکجانبه و حقوق
بشر در پایان سفرش به قطر گفت: این تحریم‌ها به توانایی قطری‌ها برای
برخورداری از حقوق و آزادی‌های اصلی مرتبط با زندگی معیشتی،
آموزش، کار، بهداشت، دین و عدالت آسیب زده است. طی سفرم با