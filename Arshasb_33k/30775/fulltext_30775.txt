30775
خانم‌ها همه ماسک زده بودند. بعضی از کسانی که بهشان تذکر می‌دادم
به‌شدت ناراحت می‌شدند و حتی یک بار نزدیک بود کار به زد و خورد
برسد. حتی به دو تا پسر جوان که در صندلی کناری من نشسته بودند،
تذکر دادم که ماسک بزنند اما شروع کردند به مسخره کردنم و در نهایت
ترجیح دادم به گفت‌وگو ادامه ندهم. در همین گیر و دار کمک‌راننده
آمد تا به یکی از مسافران توضیحی بدهد و دیدم او هم ماسک ندارد. گفتم:
«آقا چرا ماسک نمی‌زنید؟» گفتم: «الان به ستاد کرونا و شماره‌هایی که
اعلام شده زنگ می‌زنم و گزارش می‌دهم.» کمک راننده در جوابم
گفت: «مادرم آن قدر من را به ماسک زدن اجبار نمی‌کند که شما اجبار
می‌کنید.» مسافران دائم بدون ماسک در راهروی اتوبوس
رفت‌وآمد می‌کردند و من هم فقط حرص می‌خوردم تا رسیدم به
شاهرود.
موقع برگشت از شاهرود، ساعت یک ظهر سوار اتوبوس شدم و دیدم
کل اتوبوس پر است و باز هم راننده ماسک ندارد اما کمک‌راننده ماسک
داشت. به راننده تذکر دادم که ماسک بزنید! البته خیلی ناراحت شد و
گفت حالا شما باید به ما تذکر بدهید که ماسک بزنیم؟!
این بار دختر و پسر جوانی در ردیف کناری‌ام بودند که ماسک نداشتند.
بهشان گفتم، ماسک بزنید اما همین‌طور نگاهم کردند. پرسیدم ماسک
دارید؟ اما باز هم جوابی ندادند. به راننده گفتم شما مگر داخل بسته‌ای که