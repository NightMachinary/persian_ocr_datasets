13717
هنری سطح پایینی دارند و ارزش ادبی کمتری‌ برای‌شان متصور است.
کتاب‌هایی هم هستند که از نظر ادبی و ساختار زبانی ارزش
بالاییدارند اما پرفروش می‌شوند، بنابراین عنوان «عامه‌پسند»،
عنوان مناسبی برای این کتاب‌ها نیست.
او درباره نقد نشدن کتاب‌های عامه‌پسند، با تاکید بر ضعف این
کتاب‌ها از نظر هنری و ادبی، بیان کرد: منتقدان به دنبال کشف
ارزش‌های ادبی و هنری هستند و چون این‌ کتاب‌ها فاقد ارزش‌های
ادبی هستند و یا ارزش کمتری دارند،کنار گذاشته می‌شوند.
نویسنده «دختر لوتی» و «بازیگوش» سپس درباره این‌که آیا ادبیات
عامه‌پسند می‌تواند مقدمه‌ای برای ورود به ادبیات جدی باشد، اظهار
کرد: این موضوع دو بحث دارد؛ نوشتن و خواندن. نویسنده‌ای که از
نوشتن کتاب‌های با ارزش ادبی کمتر شروع کند، نمی‌تواند کتابی
بنویسد که ارزش ادبی و هنری بالایی دارد و معمولا در همان سطح باقی‌
می‌ماند. اما درباره خواندن باید بگوییم، خواندن هر کتابی به
مخاطب کمک کرده و او را ترغیب می‌کند تا کتاب به عنوان کالای
اساسی زندگی‌اش قرار بگیرد. این‌ نوع کتاب‌ها معمولا جذابیت
بیشتری برای کسانی که در سنین پایین قرار دارند، دارد، برخی از آن‌ها
هم ارزش ادبی و نثری و زبان درست دارند. فکر نمی‌کنم اشکالی در آن
باشد و ممکن است در سنین بالا آثار فاخری بخوانند اما برای نوشتن