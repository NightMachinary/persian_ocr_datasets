19655
عملکرد رسانه ملی در حوادث 88 یکی از قله‌های خوب کارنامه
صداوسیما در آن زمان است. کارنامه صداوسیما خیلی خوب است.
خبر حضور ضرغامی برای انتخابات البته مسئله جدیدی نیست و کسی
را هم متعجب نکرد. از همان زمان که از صداوسیما خارج شد و
مهمانی‌های صبحانه‌اش با چهره‌های راست و چپ را رسانه‌ای کرد تا
برخی اظهار نظرها و موضع‌گیری‌های عجیبش که اصرار داشت
خودش را مرضی‌الطرفین و منصف و حتی روشنفکر نشان دهد، حاکی
از چنین تصمیمی برای آینده بود. آن‌ قدر مواضعش بوی انتخاباتی
داشت که بارها سوژه گزارش‌های رسانه‌ای شد.‌ به نظر می‌رسد همه
جنجال‌های اخیر دیگر او مثل رسانه‌ای‌کردن اختلافاتش با حسن
روحانی و حتی دعوای لفظی‌اش با او در جلسات شورای عالی مجازی و
شورای عالی انقلاب فرهنگی که به قهر روحانی، توقف برگزاری
جلسات و حتی عدم دعوت از ضرغامی در بازه‌ای کوتاه به این جلسات
ختم شد، همه با اهدافی خاص صورت گرفته است. ضرغامی بارها با
تکرار این عبارت که من در سیاست اصلاح‌طلب و اصولگرا نمی‌شناسم
بلکه مرد و نامرد می‌شناسم، به دنبال گرفتن ژست یک سیاسی مستقل بود و با
رسانه‌ای‌کردن اختلافاتش و هجمه‌هایش به شخص دوم مملکت،
دنبال ارائه چهره‌ای شجاع از خودش؛ غافل از این که آن عقبه
اصولگرایی و کارنامه مدیریتی‌اش بر صداوسیما، به‌ویژه در سال