13329
مانند ژاپن، کره‌ جنوبی، اندونزی، هند و مالزی که دارای
مرغوب‌ترین پارچه چادر‌ مشکی در جهان هستند، تبدیل کرده‌ است.
بزرگ‌ترین مصرف‌کننده؛ بزرگ‌ترین واردکننده
ایران بزرگ‌ترین بازار مصرف پارچه چادر‌مشکی در جهان است و در
عین حال بزرگ‌ترین واردکننده این محصول. گفته می‌شود تقاضای
بازار ایران برای این محصول سالانه 60 میلیون مترمربع است. اما چرا با
این حجم بالای مصرف تاکنون در زمینه تولید این محصول به
توانمندی مورد‌ نیاز دست‌ نیافته‌ایم؟ عضو هیأت‌مدیره انجمن
صنایع نساجی ایران در گفت‌وگو با همشهری می‌گوید: مشکل اصلی
این است که در زمینه تولید پارچه چادر‌ مشکی تا به حال سیاست درستی
اعمال نشده و اراده‌ای برای این که تولید داخلی افزایش یابد وجود
نداشته است. دلیل دیگر شاید این باشد که بازرگانان این حوزه بسیار
قوی عمل کرده‌اند و شرایط به‌ گونه‌ای پیش رفته که تولید داخلی
نتوانسته به لحاظ کمی و کیفی با واردات رقابت کند. با این حال
کارخانه حجاب شهرکرد که سال‌ها در این زمینه فعال بود، از 10 سال
پیش به شکل حرفه‌ای‌تری به این مقوله پرداخت و توانست بخشی از
بازار پارچه چادر‌مشکی را در اختیار بگیرد. شاهین کاظمی که عضو
هیأت‌مدیره کارخانه حجاب شهرکرد نیز بوده، درباره مشکلاتی که
تولیدکننده داخلی با آن مواجه است، می‌گوید: تولیدکنندگان