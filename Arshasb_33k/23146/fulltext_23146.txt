23146
مظفری معاون منابع انسانی دادگستری استان تهران طی سخنانی بیان
کرد: مهمترین هدف قضات و مجموعه دادگستری اجرای قانون به
نحوی است که همه مردم احساس کنند در دعاوی حقوقی و جزایی نگاه
یکسانی به آنها می‌شود.
وی ادامه داد: برنامه دستگاه قضایی باید مبتنی بر بیانیه گام دوم انقلاب
باشد که رهبر معظم انقلاب در آن به بحث اجرای عدالت و فسادستیزی
اشاره کردند و نشان دهنده جایگاه محوری دستگاه قضایی است.
معاون منابع انسانی دادگستری استان تهران یادآور شد: در برنامه
تحول قضایی که در دادگستری مطرح است، دستگاه قضا با دو چالش
ورودی زیاد پرونده ها و اطاله دادرسی روبه‌رو می باشد.
مظفری بیان کرد: سازوکارهایی پیش‌بینی شده تا زمان رسیدگی به
دعاوی کاهش یابد ، در صدد هستیم با تکیه بر پیشگیری از وقوع جرم که
مستلزم همکاری همه دستگاه هاست، وررودی پرونده‌های قضایی
را به حداقل برسانیم.
بر اساس گزارش روابط عمومی فرمانداری شهرستان پیشوا ، مظفری
همچنین خاطرنشان کرد: همه این امور مبتنی بر رسیدگی درست به
پرونده ها و احقاق حقوق مردم در محاکم دادرسی است.