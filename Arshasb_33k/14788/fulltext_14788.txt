14788
دستگیری باند حفاری غیرمجاز و کشف دستگاه فلزیاب در شهرستان
اسکو
سرهنگ کاظم داداشی با اعلام این خبر گفت: به دنبال گزارشات مردمی
مبنی حمل و نگهداری دستگاه فلزیاب توسط باند حفاری غیرمجاز در
اراضی روستای عنصرود شهرستان اسکو، طی عملیاتی جامع نیروی
یگان حفاظت میراث فرهنگی خودرو موردنظر شناسایی شد. وی
ادامه داد: طی این عملیات که با همکاری سپاه ناحیه شهرستان انجام شد،
سه عامل حفاری غیرمجاز که قصد حفاری برای کشف اموال تاریخی در
اراضی این روستا کرده بودند دستگیر و ابزارآلات مورد استفاده
ضبط شد. به نقل از روابط عمومی اداره کل میراث فرهنگی، گردشگری و
صنایع‌دستی استان، وی گفت: افراد خاطی به همراه فلزیاب پیشرفته و
سایر ابزارآلات ضبط شده به‌عنوان متهم به مراجع قضایی ارجاع داده
شدند و مراحل قانونی برابر مقررات انجام خواهد شد. داداشی
خاطرنشان کرد: هم استانی‌های محترم می‌توانند در صورت مشاهده
هرگونه تخلف در حوزه میراث فرهنگی، مراتب را با تماس شماره
09662، مرکز پیام یگان حفاظت وزارت میراث فرهنگی،
گردشگری و صنایع‌دستی کشور، اطلاع دهند.
دستگیری باند سارقان مسلح در ماهشهر
سردار حیدر عباس زاده با اشاره به شناسایی و دستگیری یک باند پنج نفره