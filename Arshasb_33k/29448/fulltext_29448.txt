29448
چاووش‌اوغلو: طرح اسرائیل تمام امیدها برای صلح پایدار در
خاورمیانه را از بین می‌برد
به گزارش ایسنا به نقل از آناتولی، مولود چاووش‌اوغلو، وزیر امور
خارجه ترکیه طی سخنانی در نشست فوق‌العاده کمیته اجرایی سازمان
همکاری اسلامی که جهت بررسی طرح اسرائیل برای الحاق بخشی از
خاک فلسطین به‌صورت آنلاین برگزار شد، تاکید کرد: این طرح تمام
امیدها برای دستیابی به صلح پایدار در خاورمیانه را از بین خواهد برد.
وی اظهار داشت: الحاق رود اردن به خاک اسرائیل و احداث شهرک‌های
یهودی‌نشین در اراضی متعلق به فلسطینان به منزله نقض حقوق بین‌المللی
بوده و تمام امیدها برای دستیابی به صلح پایدار در خاورمیانه را از بین
خواهد برد. این وضعیت به معنی پایان راه‌حل تشکیل دو دولت مستقل
بوده و مسیر را برای راه‌حل تک دولتی که باعث تبدیل اسرائیل به یک
دولت نژادپرست می‌شود، هموار خواهد کرد.
چاووش‌اوغلو ادامه داد: حکومت اشغالگر (اسرائیل) اگر از خط قرمز
عبور کند، به‌عنوان کشورهای جهان اسلام باید نشان بدهیم که این
رویکرد پیامدهایی خواهد داشت. طرح به‌اصطلاح معامله قرن،
طرحی است که اسرائیل با استفاده از آن فلسطین را به خاک خود الحاق
خواهد کرد.
وی گفت: قدرت ما از روحیه اتحاد ما ناشی می‌شود و اگر به‌طور