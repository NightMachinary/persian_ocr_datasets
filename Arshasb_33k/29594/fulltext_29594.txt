29594
سردی رفته و این موضوع تاثیر جدی بر روابط سعد حریری با عربستان و
محمد بن سلمان گذاشته است. از دیگر سو عربستان سعودی به دنبال این
است که حزب الله لبنان خلع سلاح شود و در ساختار دولت نقشی نداشته
باشد. سعد حریری نیز در چند سال گذشته با توجه به پختگی سیاسی که به
دست آورده عملا می‌داند که بدون همکاری حزب الله نمی تواند در
لبنان اقدامی را انجام دهد. از دیگر سو او بر اساس تحقیقات و حکم دادگاه
متوجه شده که حزب الله لبنان نقشی در ترور «رفیق حریری» پدرش
نداشته است. این کارشناس مسائل غرب آسیا همچنین با بیان اینکه
یکی از شروط اصلی آمریکایی ها از نخست وزیری سعد حریری این
است که حزب الله لبنان و جنبش امل در ساختار دولت حضور نداشته
باشند، افزود: فرانسه نیز تاکید بر این دارد که باید از افراد تکنوکرات و نه
سیاسی در تشکیل دولت لبنان استفاده شود و شرط اهدا کمک به لبنان را
تحقق این مسائل قرار داده اند . در حالی که مسئله این است که سعد حریری
باید قانون را اجرا کند و گروه های سیاسی بر اساس میزان حضورشان در
پارلمان در کابینه نیز مشارکت دارند.
وی با بیان اینکه حزب الله لبنان و جنبش امل و همچنین جریان هشت
مارس تاکید بر اجرای قانون دارند، گفت: سعد حریری وابسته به
جریان 14 مارس است و او تلاش می کند کابینه ای وابسته به این جریان
تشکیل شود و این مورد توافق تمام جریان های سیاسی در لبنان نیست.