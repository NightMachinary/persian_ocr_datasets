7650
این جشن کودکانه که قبلا در محلات مختلف میبد برگزار می شد، در
سال‌های اخیر کم رنگتر شده و در بیشتر محلات به فراموشی سپرده شده
است ولی تا پارسال این مراسم در محله شاه جهان آباد شهر میبد با رونق هر
چه تمام برگزار می‌شد به طوری که هر خانه به طور متوسط میزبان 300
نفر از کودکان این محله و محلات مجاور بودند.
البته با مهمان شدن ویروس بی‌دعوت کرونا، امسال این جشن
کودکانه نیز لغو شد اما گروهی از خانواده‌های شاه جهان آبادی برای
پاسداشت میراث کهن و تقویت روحیه کودکان در قرنطینه، به روشی
متفاوت این آیین را برگزار کردند و از چند روز قبل بسته‌های خوراکی‌
و اقلامی مانند ماسک تهیه و با رعایت نکات بهداشتی، در بامداد شو نیمه
توسط بزرگترها با مراجعه به درب خانه‌های مورد نظر توزیع و شیرینی
تولد امام زمان(عج) به کودکان هدیه شد.
برگزاری متفاوت جشن نیمه شعبان در میبد
«هادی برزگر» در گفت‌وگو با ایسنا با بیان این که جشن نیمه شعبان
بزرگترین میلاد منجی عالم بشریت در راه است و ویروس کرونا در
کمین، اظهار کرد: با توجه به شرایط حاکم بر کشور نمی‌توان جشن نیمه
شعبان را مانند گذشته برگزار کرد ولی از طرفی هم نباید میلاد حضرت
مهدی(عج) بر همگان و شیعیان پنهان بماند.
وی افزود: با تشکیل قرارگاه‌هایی به نام سردار دلها شهید حاج قاسم