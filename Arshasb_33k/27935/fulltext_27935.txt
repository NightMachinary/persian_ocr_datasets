27935
ویژه برنامه «تعامل ادبیات و زندگی اجتماعی با نگاهی به شعر حافظ»
برگزار شد
ویژه برنامه بزرگداشت روز حافظ با محوریت «تعامل ادبیات و
زندگی اجتماعی با نگاهی به شعر حافظ» به همت مهرنوش منصوری،
دبیر محفل ادبی صبا و با سخنرانی منصور پیرانی، استاد دانشگاه شهید
بهشتی (ره) برگزار شد.
حجت الاسلام و المسلمین محمد ذاکری، مدیرکل کتابخانه‌های
عمومی استان هرمزگان ضمن بزرگداشت روز حافظ بیان کرد: بدون
تردید، حافظ چیره دست ترین غزل سرای فارسی است، خداوندگار
شعر و ادب و دانایی است، خالق عاشقانه‌ها و عارفانه‌های رمزآلود است و
همچنین از محبوب ترین شاعران ایرانی است.
وی ادامه داد: خواجه شمس الدین محمد شیرازی معروف به لسان
الغیب، ترجمان اسرار، وصال عرفان، حافظ و ... است و از آنجایی که وی
در نوجوانی قرآن را به 14 روایت حفظ کرده بودند به حافظ شهرت پیدا
کرده‌اند. وی قریب 40 سال در محضر اساتید بزرگ حضور یافته و در
اغلب علوم دانشی زمان خود مهارت کسب کرده است. مدیرکل
کتابخانه‌های عمومی استان هرمزگان ادامه داد: حافظ، انقلابی در شعر
فارسی ایجاد کرد و در روزگاری که عصر زهد فروشی و ریاورزی بود
سرسختانه و بی باکانه به مبارزه با آن پرداخت و رندانه، جهانی آرمانی و