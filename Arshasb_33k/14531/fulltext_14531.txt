14531
تاکنون مشخص نیست.
بر اساس شهادت یکی از نزدیکان ثعیل که خواست نامش فاش نشود،
ثعیل پس از بازگشت از بازدیدش از جبهه‌های جنگی مأرب در فرودگاه
جده بازداشت شد و سپس به بخش پلیس منتقل شد و رؤسای قبایل و
مسئولان سعی داشتند به منظور اطلاع از آنچه که اتفاق افتاده با مقامات
سعودی تماس برقرار کنند اما تلاش آن‌ها بی‌نتیجه بود.
سازمان سام به نقل از یکی از دوستان ثعیل اعلام کرد که در خصوص
سرنوشت ثعیل، نگرانی‌هایی وجود دارد و خانواده وی از مکان و یا
دلیل بازداشت او اطلاعی ندارند و اعضای خانواده ثعیل از این
می‌ترسند که ثعیل به خاطر بدگویی‌ها و سخن‌چینی‌های دروغین
بازداشت شده باشد، به ویژه این که میان وی و برخی مسئولان دولت
مستعفی یمن اختلافاتی وجود دارد. بزرگان قبایل و اعضای شورای
عالی فرماندهی مقاومت صنعا به سلمان بن عبدالعزیز، پادشاه سعودی،
محمد بن سلمان، ولیعهد عربستان و عبد ربه منصور هادی، رئیس
جمهور دولت مستعفی یمن درخواستی مبنی بر آزادی وی صادر
کردند.
این سازمان حقوق بشری همچنین در بیانیه خود اعلام کرد که مقامات
عربستان در 21 آوریل 2020، هشام محمد احمد الجابری (25 ساله)
که تابعیت یمنی دارد در ریاض بازداشت کردند.