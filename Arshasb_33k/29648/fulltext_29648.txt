29648
چرا کودکان نباید در اتاق والدین بخوابند؟
نیما گنجی در گفت‌وگو با ایسنا، با بیان اینکه تنها خوابیدن کودک جدا
از والدین برای رشد استقلال کودک ضرورت دارد اظهار کرد: به نظر
می‌رسد کودک از 2.5 سالگی به بعد باید مستقل از پدر و مادر و در اتاق
خودبخوابد در غیر این صورت متناسب با افزایش سن کودک والدین
باید انتظار رفتارهایی نظیر گستاخی، لجبازی و... را از کودک داشته
باشند.
گنجی کاهش میزان وابستگی کودک به پدر و مادر را به عنوان عامل
اصلی و مهم برای رشد یاد کرد و افزود: زمانی که کودک در کنار پدر و
مادر خود می‌خوابد این تصور در ذهنش ایجاد می‌شود کهفردی به
طور مداوم در حال مراقبت از او است و این رفتار وابستگی، طبیعتا در
زندگی آینده کودک مشکلاتی را ایجاد می‌کند.
به گفته‌وی، این مراقبت دائم از سوی والدین باعث خدشه دار شدن
عزت نفس، استقلال و اعتماد به نفس کودک می‌شود. همچنین کودک
خود مراقبتی را نمی‌آموزد و در نهایت برخی از استعدادهایش
سرکوب می‌شود.
این روانشناس با اشاره به اینکه دلایل عدم تمایل کودک به خوابیدن
جداگانه، متناسب با سن او باید علت یابی شود، ادامه داد: معمولا
عمده‌ترین دلیل برای این نبود تمایل، مربوط به اضطراب جدایی است