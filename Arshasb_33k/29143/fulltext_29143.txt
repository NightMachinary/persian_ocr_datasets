29143
پیش بینی کارشناسی از آینده بورس
فردین آقابزرگی در گفت و گو با ایسنا، با اشاره به برگزاری انتخابات
ریاست جمهوری آمریکا اظهار کرد: بازارهای مالی همه
کشورهای دنیا از انتخابات و اتفاقات سیاسی سایر کشورها تاثیر می
پذیرد، البته در مقطع کنونی این تاثیرپذیری در کشور ما بیشتر جنبه
روانی و تاثیرات ناملموس اقتصادی دارد.
وی ادامه داد: دلیل این موضوع این است که اقتصاد کشور ما در سه دهه
گذشته از این مسائل زیاد دیده است و به دلیل عدم ارتباط و مراودات مالی
با دنیا و مخصوصا کشورهای غربی از تاثیرپذیری زیاد مصون است.
این تحلیلگر بازار سرمایه با تاکید بر اینکه بازار سرمایه در مقطعی به
صورت خود انتظام اصلاح قیمت داشت، گفت: در چند ماه گذشته بیش
از 500 سهم بورسی بین 30 تا 50 درصد اصلاح قیمت داشتند و بنابراین
تاثیر روانی انتخابات آمریکا در این بازار چشمگیر نخواهد بود.
درحال حاضر بازار سرمایه به نقطه ای رسیده است که جای نگرانی و
تردید در مورد ثبات بازار وجود ندارد. در واقع بازار به ثبات رسیده
است و بعد از این هم با شیب ملایم حرکت می کند.
آقابزرگی با بیان اینکه روند صعودی بازار سرمایه ادامه دارد، اظهار
کرد: البته این روند نسبت به چهار ماه نخست سال جاری ملایم تر و منطقی
تر است و حرکت نقدینگی به سمت این بازار خواهد بود.