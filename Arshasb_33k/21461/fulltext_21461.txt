21461
قاتل خاموش جان مادر و فرزند فردیسی را گرفت
سرهنگ سید مجید فیض جعفری گفت: در پی اعلام مرکز فوریت‌های
پلیسی 110 مبنی بر گازگرفتگی یک خانواده سه نفره در شهرستان
فردیس بلافاصله ماموران کلانتری 12 اهری به محل حادثه اعزام
شدند.
به گزارش ایسنا، وی افزود: با حضور ماموران و بررسی موضوع
مشخص شد به دلیل نشتی گاز، اعضای یک خانواده سه نفره دچار
گازگرفتگی شده‌اند که متاسفانه خانم 32 ساله خانواده به همراه دختر 9
ساله‌اش در این حادثه جان باخته و همسر متوفی به بیمارستان منتقل شده
است.
سرهنگ فیض جعفری خاطرنشان کرد: شهروندان عزیز از صحت و
درستی وسایل گازسوزشان مطمئن شوند تا شاهد وقوع حوادث تلخ
این چنینی نباشیم.
قاتل خاموش جان مرد 57 ساله شازندی را گرفت
به گزارش ایسنا، به نقل از پلیس، سرهنگ عبدالرضا جودکی فرمانده
انتظامی شهرستان شازند در تشریح جزئیات این خبر گفت:‌ در ساعت
22 روز گذشته گزارشی از گازگرفتگی فردی در منزلی مسکونی در
یکی از محله های شهرستان شازند به مرکز فوریت های پلیس 110 اعلام
شد.