25606
وی ادامه داد: نظامی که می‌تواند نقش اثرگذاری در توسعه کشاورزی
استان داشته باشد استفاده از نظام بهره‌برداری کشت و صنعت‌هاست که
ما در استان تنها یک کشت و صنعت داریم. حسنی‌مقدم با اشاره به
چشم‌انداز در نظر گرفته شده برای شرکت کشت و صنعت فجر صفا، بیان
کرد: در نظر است در آینده 15 هزار تن محصولات باغی، 30 هزار تن
محصولات گلخانه‌ای، شش هزار تن گوشت قرمز، 1000 تن گوشت
ماهی خاویار، 30 تن تخم خاویار و دو میلیون اصله نهال در سال در
شرکت کشت و صنعت فجر صفا تولید شود. رئیس سازمان جهاد
کشاورزی لرستان بیان کرد: برای اصلاح و احیا باغات یک میلیون و
200 هزار اصله نهال نیاز داریم که با استفاده از ظرفیت کشت و صنعت
می‌توان علاوه‌بر نیاز داخل نیاز استان‌های همجوار را نیز تامین کنیم.
وی ادامه داد: در حال حاضر 1200 نفر در این مجموعه در حال فعالیت
هستند که با تکمیل ظرفیت‌های موجود 2000 نفر اشتغال‌زایی دارد.
نقش پررنگ سربازان گمنام امام زمان (عج) در تضمین امنیت کشور
حجت‌الاسلام جعفر رحیمی در گفت‌وگو با ایسنا، با اشاره به این‌که
جهان روزی تحت حکومت واحد حضرت مهدی (عج) قرار
می‌گیرد، اظهار کرد: امروز کسی می‌تواند ادعای انتظار امام زمان
(عج) را داشته باشد که در برابر دجال‌واره‌ها استقامت و در مسیر درست
حرکت کند که لازمه آن انجام واجبات و ترک محرمات است.