4438
به گزارش ایسنا، عربی 21 در گزارشی با افشای یک ایمیل از هیلاری
کلینتون، وزیر خارجه اسبق آمریکا نوشت که این ایمیل ماهیت تنش
در روابط اخوان المسلمین مصر و شورای نظامی که در سال 2012 بر این
کشور مسلط بود را فاش کرد و بر جدایی محمد مرسی، رئیس جمهوری
وقت مصر از اخوان المسلمین پس از تصدی پست ریاست جمهوری
تأکید دارد.
طبق این گزارش، این ایمیل در تاریخ 14 ژوئیه 2012، از هیلاری
کلینتون به جیکوب سالیوان‌، مشاور ارشد سیاسی وی ارسال شده
است، حاوی اطلاعات منتسب به منابع بسیار حساس درباره جلساتی
است که پس از اعلام پیروزی مرسی در انتخابات ریاست جمهوری
میان رهبری اخوان و رهبری شورای نظامی برگزار شده بود.
طبق گفته منابع مذکور، این ایمیل تأیید می‌کند که مرسی می‌خواست
کاملاً مستقل از اخوان المسلمین حکومت کند.
این ایمیل همچنین اختلاف نظرها میان مرسی و اخوان المسلمین
درباره ماهیت دولت در مصر را نشان داد.
عربی 21 در ادامه گزارش خود نوشت که این اطلاعات شایعات درباره
تبعیت مرسی از اخوان المسلمین پس از پیروزی در انتخابات را رد و
تأیید می‌کند که وی در دولت طرح مستقلی را از اخوان المسلمین در
پیش گرفت.