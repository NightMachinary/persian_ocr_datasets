2452
پایین‌دست سرازیر شود.
مدیرعامل شرکت آب منطقه‌ای گلستان با اشاره به وجود حدود 100
هزار هکتار اراضی شیب‌دار در استان، تصریح کرد: طرح‌هایی که
به‌منظور مدیریت اراضی شیب‌دار پیاده شده، موفق نبوده است.
نهال‌هایی در سالیان گذشته برای کشت در اراضی شیب‌دار در اختیار
کشاورزان قرار گرفت که بعد از چند سال هیچ ثمر و بهره‌ای نداشت.
حسینی افزود: نباید مردم را وادار به انتخاب تنها یک یا دو گونه برای
کشت درخت در اراضی شیب‌دار می‌کردیم. اگر تنوع وجود داشت،
مردم بررسی می‌کردند و گونه‌ای که برای آن‌ها صرفه اقتصادی
داشت، کشت می‌کردند.
وی ادامه داد: از دلایل مهم عدم رغبت مردم به این طرح‌ها این است که
عملکرد ما در سالهای گذشته به نحوی بوده که نتوانستیم آن‌ها را نسبت به
کشت و اهمیت پوشش‌های گیاهی دائمی و باغی در این اراضی قانع
کنیم.
مدیرعامل شرکت آب منطقه‌ای گلستان خاطرنشان کرد: اگر شرایط
برای درختکاری یا تراس‌بندی اراضی شیب‌دار مهیا نیست، می‌توان
این اراضی را به کشت بوته‌های چندین ساله اختصاص داد. گیاهان
دارویی کم آب طلب بهترین گزینه برای این کار است.