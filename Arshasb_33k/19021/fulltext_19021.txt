19021
شهردار نیویورک کوتاه آمد؛ کاهش بودجه پلیس برای اختصاص به
بخش خدمات اجتماعی
به گزارش ایسنا، به نقل از روزنامه دیلی میل، روز یکشنبه بیل دبلاسیو،
شهردار شهر نیویورک فاش کرد که قرار است بخشی از بودجه نیروی
پلیس این شهر در برنامه‌های مربوط به جوانان و خدمات اجتماعی برای
گروه‌های اقلیت صرف شود.
دبلاسیو که 59 سال سن دارد در یک کنفرانس خبری اظهار کرد: ما نیاز
داریم خیلی کارهای بیشتر را برای جوانانمان انجام دهیم.
او خاطر نشان کرد: ما بودجه مربوط به واحد پلیس نیویورک را برداشته و
به برنامه های مربوط به جوانان و خدمات اجتماعی اختصاص می‌دهیم.
من میخواهم مردم درک کنند ما متعهد به جابجایی منابع هستیم تا در عین
حال بر جوانان متمرکز شویم.
وی خاطر نشان کرد: من همچنین تایید می کنم این روند را در عین
تضمین امنیت شهر رقم خواهیم زد.
این شهردار نیویورک در ابتدا روز جمعه اظهاراتی مغایر با این
مواضعش مطرح کرده و گفته بود، این پول برای حفظ امنیت شهر
نیویورک ضروری است.
او گفته بود: من معتقدم ایده کاهش بودجه خوب نیست و این پول برای
حفظ امنیت ما لازم است.