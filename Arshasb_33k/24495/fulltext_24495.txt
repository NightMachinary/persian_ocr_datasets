24495
فراموش کنیم.
سرمربی سابق تیم ملی با بیان این‌که مرحوم محمود یاوری به نوعی یکی
از موسسان باشگاه پاس هم بوده است، گفت: در اولین تیم پاس
خدابیامرز اسدالهی مربی بود و حسن حبیبی، رنجبر، شاهرخی،
فرامرز ظلی، مهدی مناجاتی، یاوری و من بودیم که از مکتب این
باشگاه بودیم. 8، 9 نفر از پاسی‌ها مربی تیم‌ملی هم شدند و این خیلی جالب
است که 9 نفر از یک باشگاه مربی تیم‌ملی شوند. یاوری بسیار با حوصله بود
و برای کارش وقت می‌گذاشت. من که دوبی بودم مرتب پیش من
می‌آمد و با هم ارتباط خوبی داشتیم.
او در پاسخ به این سوال که آیا خاطرات مشترکی با محمود یاوری دارد یا
خیر؟ عنوان کرد: به طور طبیعی وقتی جوان هستید و در یک تیم با هم بازی
می‌کنید و سفرهای مختلف می‌روید، خاطرات زیادی در ذهن نقش
می‌بندند. محمود یاوری خیلی خوب طنز و لطیفه می‌گفت و خیلی با
حوصله بود. بیشتر وقتمان را با او، آقای شرفی، رنجبر و حسن حبیبی
می‌گذراندیم. ما چهار پنج نفری که سنمان بالاتر بود، همیشه با هم
بودیم و خاطرات زیادی داریم که هیچ موقع نمی‌توانیم فراموش
کنیم.
مهاجرانی در پایان گفت: از فوت او خیلی متاسفم و به جامعه فوتبال ایران
و به دختران و پسرانش تسلیت می‌گویم.