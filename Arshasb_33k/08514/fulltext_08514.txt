8514
بیشترین شعب اخذ رأی کشور مربوط به استان البرز است
جهانگیر شاهمرادی روز جمعه 21 شهریور گفت: تاکنون جز موارد
محدودی تخلف در فضای مجازی مورد دیگری به هیئت بازرسی ستاد
انتخابات استان گزارش نشده است.
به گزارش ایسنا، وی با اشاره به اینکه بیشترین شعب اخذ رای کشور
مربوط به استان البرز است، افزود: در انتخابات میان دوره ای
یازدهمین دوره انتخابات مجلس شورای اسلامی استان البرز در
مجموع 908 شعبه اخذ رای وجود دارد که در کشور دارای بیشترین
شعبه اخذ رای بوده و با رعایت تمامی موارد آماده برگزاری انتخاباتی
پرشور و نشاط در شهرهای کرج، اشتهارد و فردیس هستیم.
شاهمرادی خاطر نشان کرد: در مرحله دوم یازدهمین دوره انتخابات
در سطح استان 908 بازرس، 100 نفر سربازرس و 13 نفر بازرس ویژه
فعالیت می کنند.
وی یادآور شد: انشاالله برنامه ها را به گونه ای مدیریت خواهیم کرد که
مشکلی در امر انتخابات به وجود نیاید و انتخابات مانند دور اول با
شرایط مطلوب و با حفظ حقوق کاندیداها با مشارکت حداکثری و
امنیت کامل برگزار شود.
بیشترین ضربه به تولید توسط بانک‌ها صورت می‌گیرد
محمد رزم نوزدهم شهریور ماه در بازدید از معاونت اجتماعی و