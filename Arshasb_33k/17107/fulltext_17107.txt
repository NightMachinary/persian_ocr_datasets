17107
زاهدی: 80 درصد سرفصل‌های مدارس تدریس شده است/اتمام
مسائل آموزشی مدارس اعلام شود
به گزارش ایسنا، محمد مهدی زاهدی در جلسه علنی صبح امروز سه شنبه
مجلس گفت : 80 درصد سرفصل های درسی آموزش و پرورش تدریس
شده و در مورد کلاس‌های آخر دبیرستان گاهی صد در صد سرفصل‌ها
گفته شده است. ما همچنین پیشنهاد دادیم که آزمونها بر اساس 80
درصد تدریس شده گرفته شود. در واقع مسائل آموزشی آموزش و
پرورش تمام است و باید این را اعلام کنم تا خیال همه راحت شود.
نماینده مردم کرمان در مجلس با اشاره به ارائه پیشنهادی برای برگزاری
آزمونهای آنلاین برای کنکور یادآور شد: موسسات غیر انتفاعی
وابسته به وزارت علوم و دانشگاه آزاد دچار خسارت سنگین اقتصادی
شده‌اند و باید به آنها تسهیلاتی داده شود. مثلا دانشجو می خواهد
ترمش را حذف کند ولی دانشگاه نمی تواند پولش را پس بدهد لذا باید
یارانه خاص به آنها تعلق بگیرد.
زاهدی با اشاره به جلسات خود با مسئولان وزارت علوم و آموزش و
پرورش گفت: اصل مطلب حفظ سلامتی دانشجویان، دانش آموزان،
فرهنگیان، اساتید و پرسنل است و سلامتی بالاتر از این است که کلاس
تشکیل بدهیم و بچه‌ها مبتلا یا ناقل بیماری شوند. مهم این است که
پروتکل های وزارت بهداشت ملاک عمل قرار گیرد.