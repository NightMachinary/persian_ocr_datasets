27494
وی ادامه داد: دولت باید رونق بخشی به بورس را ادامه دهد، شرکت‌های
دولتی بیشتری را در این بازار عرضه کند و حداقلی از سود را برای
سهامداران حقیقی تضمین نماید.
ارکانی خاطرنشان کرد: در زمینه حقوق کارمندان چون حقوق‌ها در
قالب بند «و» سرفصل‌های بودجه‌ای است و همیشه تامین و پرداخت
می‌شده، ممکن است فشار بیاید اما هیچوقت پرداخت حقوق قطع
نمی‌شود.
نماینده مردم نیشابور، فیروزه و زبرخان متذکر شد: تاکید مجلس هم
در جلساتی که با اقای نوبخت، معاون‌هایشان و سایر مدیران دارد این
است که برای تراز کردن هزینه‌ها، مصارف و درآمدها، باید تمام
هزینه‌های متفرقه در دولت به حداقل برسد. بسیاری از همایش‌ها،
سمینارها و جلساتی که برگزار می‌شود جزو هزینه‌های زائدی هستند
که حذف‌شان هیچ ضربه‌ای به دولت وارد نمی‌کند.
ارکانی افزود: بودجه و اعتبار دستگاه‌هایی هم که خروجی مناسبی
تاکنون نداشته‌اند باید حذف یا تعدیل شود و به سازمان‌هایی که
خروجی‌های مشخصی دارند تزریق شود. تامین میلیاردها تومان
بودجه برای نهادهایی که نتیجه موفقیت‌آمیزی نداشته‌اند، با شرایط
کسری بودجه‌ای که اکنون داریم اشتباه است.