15187
فکر می کنم از فعالیت هایی که طی سالهای گذشته انجام داده ایم، نتایج
خوبی گرفته ایم، به گونه ای که طی حدود یک دهه گذشته فوتبالیست
هایی همچون مهدی محمدخانی، هادی فرهمند، ایلیا همتی، جواد
ویسی، فرید نادری، بختیار رحمانی، قاضی پور، کوروش ملکی،
محمد نوری، محمدرضا شیرزادی و کاوه رضایی را به تیم های ملی و یا
لیگ برتر تزریق کرده‌ایم.
وی به آخرین وضعیت پرونده فوتبال راهیان هم اشاره ای کرد و افزود:
طی سالهای 85 که این تیم با نام شیرین فراز در کرمانشاه شکل گرفت تا
سال 94 که با نام راهیان در لیگ برتر حضور یافت، فراز و فرودهای
زیادی را پشت سر گذاشته است.
محبی زنگنه اعلام کرد: در ماجرای سقوط این تیم به لیگ دسته اول و
شکایت آنها از فدراسیون هم هرچند که به عنوان متشاکی در دادگاه
حضور داشتم، اما همه واقعیت‌ها را گفتم و حتی از تیم راهیان هم حمایت
کردم که منجر به این شد که رای دادگاه به نفع این تیم صادر شد.
وی یادآورشد: ما حمایت های لازم را از راهیان خواهیم داشت و
پیگیر رفع مشکلات آن هم هستیم.
محبی زنگنه در ادامه درخصوص وضعیت فوتبال بانوان در کرمانشاه
هم گفت: علیرغم اینکه حدود 70 تا 80 درصد بانوان فوتبالیست استان
از شهرستان ها هستند، اما متاسفانه زیرساخت های چندانی هم ندارند.