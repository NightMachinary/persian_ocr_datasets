20762
هویت ملی از طریق سیستم آموزشی را می توان منطبق با نتایج مطالعات
هایو (1883 )در سه کشور آمریکای لاتین (مکزیک، آرژانتین،
پرو) تبیین و تحلیل کرد.
وی گفت: در منابع آموزشی آن ها، مفهوم ملت در قالب یک سیمای زنانه
به تصویر کشیده شده و بر همین اساس، محافظت از آن نیز به عنوان یک
مسئولیت مردانه بازنمایی شده است.
فروتن با بیان اینکه در کتب درسی ایران، زنان بیش از مردان در قالب
هویت ملی بازنمایی شده اند، خاطرنشان کرد: به طوریکه نسبت زنانی
که در قالب هویت ملی در این منابع آموزشی بازنمایی شده اند (اعم از
اسامی و تصاویر زنان با هویت ملی ایرانی) ، به مراتب بیش از نسبت مشابه
مردان است.
وی افزود: در عوض، آنگاه که هویت غیر ملی و غیر ایرانی در این منابع
آموزشی انعکاس می یابد، این امر بیشتر به عنوان یک مسئولیت مردانه
در قبال محافظت از سیمای زنانه ملت تلقی می گردد و بر همین اساس،
افرادی که با هویت های غیرملی و غیرایرانی در این منابع آموزشی
بازنمایی شده اند، بیشتر جنس مرد هستند تا جنس زن؛ نسبت مردانی که
در قالب هویت های غیرملی و غیر ایرانی در کتب درسی بازنمایی شده
اند (اعم از تصاویر و اسامی فرنگی و عربی) ، به طور قابل ملاحظه ای بیش از
نسبت مشابه آن برای زنان است.