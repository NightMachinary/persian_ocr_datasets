24229
معلم یا دانش‌آموز مبتلا به کرونا در سطح استان قزوین نداشتیم
منوچهر حبیبی در ستاد مقابله با کرونای استان قزوین که امروز،
یکشنبه 23 شهریور در سالن اجتماعات مدیریت بحران استانداری
قزوین برگزار شد، تصریح کرد: با توجه به شرایط پیش‌آمده می‌بینیم
که پیش‌بینی‌هایی که توسط متخصصین در خصوص کرونا صورت
گرفته بود نه‌تنها عملی نشده بلکه کرونا نفس تازه کرده است، شیوع
کرونا در استان قزوین به‌گونه‌ای است که به شرایط اسفند سال گذشته
برمی‌گردیم، شیوع کرونا شدیدتر شده درحالی‌که واکنش‌ها به
کرونا عادی شده و برخی کرونا را شوخی گرفته‌اند.
وی افزود: اکنون تخت‌های ویژه مبتلایان به کرونا در بیمارستان
بوعلی که مرکز اصلی درمان کرونا در ایتان است تکمیل‌ شده و مبتلایان
به کرونا باید در بیمارستان‌های دیگر بستری شوند؛ درحالی‌که یک ماه
قبل تعداد مبتلایان در قزوین 100 نفر بود هم‌اکنون 320 مبتلا داریم
که در بیمارستان‌ها بستری هستند و در کنار آن مبتلایان دیگری نیز
داریم که در منزل بستری هستند.
سخنگوی ستاد مقابله با کرونا استان قزوین اظهار کرد: به
بیمارستان‌های دولتی، تأمین اجتماعی و خصوصی آماده‌باش داده‌
شده است که در صورت افزایش آمار، مبتلایان به کرونا را پذیرش
کنند، ما به‌شدت نگران هستیم چراکه بعد از گذشت هفت ماه مردم برای