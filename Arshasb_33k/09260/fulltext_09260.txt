9260
اقتصادی امنیت حقوق مالکیت بخش‌های مولد از طریق حذف
داوطلبانه و یا اجباری رانتهای نخبگان قدرت و نیز کنترل فساد را در
اولویت داشته‌اند.
عضو هیات علمی دانشگاه پیام نور متذکر شد: نقش دستگاه قضایی و
نخبگان قدرت برای رفع سه معضل بزرگ نظام های دسترسی محدود
(کشورهای درحال توسعه) بی بدیل است و راه‌حل‌ها و نهادهای لازم
بومی برای طی این فرآیند ضروری است.
سرخه‌دهی با بیان اینکه طی 50 سال اخیر کشورهای بسیاری برای
توسعه تلاش کرده‌اند اما تعداد اندکی به سمت توسعه حرکت
کرده‌اند، افزود: در این کشورهای در بسیاری موارد، کاهش
معنی‌داری در فقر و یا ارتقا نظام‌مندی در توسعه رخ نداده است. داگلاس
نورث معتقد است «رویکردهای موجود توسعه مبتنی بر
رویکردهای صرفاً اقتصادی هستند. آنها بر اصلاحات مبتنی بر بازار
از قبیل اصلاح نظام قیمتها و نهادهای حامی بازار مانند حکمرانی
دموکراتیک مبتنی هستند. آنها تاثیر منفی گروه‌های خاص نفوذ و
دولتهای فاسد را درنظر نمی‌گیرند.»
وی ادامه داد: الگوی اسلامی ایرانی پیشرفت به عنوان راهبرد پیشرفت
همه جانبه ایران محسوب می‌شود. این الگو پس از سالها تجربه
برنامه‌ریزی توسعه در ایران تدوین شده‌است و اکنون پس از تدوین