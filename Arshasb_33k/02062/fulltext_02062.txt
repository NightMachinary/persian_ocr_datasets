2062
به گزارش ایسنا، نظرسنجی پلاتس نشان داد اوپک که متشکل از 13 عضو
است، در اکتبر 24.54 میلیون بشکه در روز نفت تولید کرد و 9
تولیدکننده متحد این گروه که در راس آنها روسیه قرار دارد، 12.73
میلیون بشکه در روز تولید داشتند.
لیبی جنگ زده که از مشارکت در توافق کاهش تولید اوپک پلاس
معاف است، عامل اصلی افزایش تولید این گروه در ماه میلادی گذشته
بوده و تولیدش را در اکتبر تقریبا سه برابر افزایش داد و به 460 هزار بشکه
در روز رساند که بالاترین میزان تولید از ژانویه بود.
شرکت ملی نفت لیبی هفته جاری اعلام کرد با آتش بس میان گروههای
رقیب که امکان بازگشایی میادین و بنادر نفتی را فراهم کرده است،
لیبی اکنون بیش از یک میلیون بشکه در روز نفت تولید می کند.
بازگشت پرقدرت لیبی، فشار بر اوپک پلاس برای تنظیم عرضه و تقاضا
در بازار نفت را افزایش می دهد. این گروه که حدود نیمی از عرضه جهانی
نفت را تحت کنترل دارد، با احیای ضعیف تقاضا تحت تاثیر موج جدید
شیوع کووید 19 دست و پنجه نرم می کند و پیروزی بایدن در انتخابات
ریاست جمهوری آمریکا هم ممکن است تسهیل تحریمهای آمریکا
علیه ایران را در پی داشته باشد و زمینه را برای بازگشت نفت بیشتر به بازار
مهیا کند.
قیمتهای نفت از بالای 45 دلار در سپتامبر به حدود 40 دلار در هفته های