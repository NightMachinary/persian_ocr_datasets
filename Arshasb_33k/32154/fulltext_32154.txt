32154
روسیاه خدا دیده‌اند مرا حلال کنند و ببخشند و از آن‌ها می‌خواهم امام
را تنها نگذارند از خانواده بزرگوارم خواهانم که در سوگ من شیون و
زاری ننمایند که دشمن از این ناله و افغان‌ها خشنود شود فقط کمک به
جبهه‌ها و دعا به جان امام و دعا برای فرج امام زمان (عج) را فراموش نکنید
که در این زمان در رأس همه امور قرار دارد جنگ تعیین سرنوشت است
برای اسلام و مسلمین پس ای مسلمانان واقعی هوشیار باشید که اسلام از
دست نرود.
«نامه‌ای کوتاه به پدر و مادر»
پدرم درود بر تو که چونان ابراهیم فرزند خویش را به فرمان خدای
بزرگ به قربانگاه فرستادی بدان و آگاه باشد که اسماعیلت هرگز از
فرمان باری‌تعالی سر باز نمی‌زند و مرگ درراه خدا را جز سعادت
نمی‌داند و زندگی را جز جهاد در راه خدا و در راه عقیده درست نمی‌دانم و
شهادت را جزو بهترین و منتهای آمال می‌داند.
مادرم سلام بر تو که بالاخره بر احساس مادرانه‌ات پیروز شدی و
فرزندت را روانه میدان کردی و گفتی تو را در راه خدا هدیه انقلاب
اسلامی می‌کنم و من به وجود تو افتخار می‌کنم که مادری از سلاله فاطمه
زهرا (س) هستی حال وقت آن رسیده که رسالت زینب وار خود را نشان
دهی برادرانم راه خدا بهترین و برترین راه است پوینده در این راه
باشید.