29744
چه رشته‌های ورزشی مجاز به فعالیت هستند؟
حسن عزیزی در گفت‌وگو با ایسنا اظهار کرد: پیرو اطلاعیه شماره 12
ستاد ملی مقابله با کرونا در ورزش، شهرستان‌هایی با وضعیت سفید،
می‌توانند فعالیت در برخی از رشته‌های ورزشی که تماس فیزیکی
زیادی ندارند، با رعایت پروتکل‌های بهداشتی را از 16
اردیبهشت‌ماه آغاز کنند.
وی افزود: حسب گزارش‌های ستاد ملی مقابله با کرونا و وزارت
بهداشت، درمان و آموزش پزشکی در حال حاضر وضعیت 132 شهر
کشورمان از نقطه نظر شیوع کرونا سفید اعلام شده است و بر همین اساس
باشگاه‌های ورزشی رشته‌های انفرادی و غیر گروهی در این شهرها که
ارتباط فیزیکی زیادی در آن رشته‌های ورزشی وجود ندارد، با
رعایت دستورالعمل‌ها و پروتکل‌های بهداشتی مجاز هستند فعالیت
خود را از روز 16 اردیبهشت ماه آغاز کنند.
مدیرکل ورزش و جوانان خراسان جنوبی بیان کرد: براساس
تصمیمات این ستاد، رشته‌های تنیس، تنیس روی میز، دارت،
پتانگ، شطرنج، وزنه برداری، بدمینتون، قایقرانی انفرادی،
دوومیدانی، اسکیت، بولینگ، تیراندازی، تیراندازی با کمان،
سوار کاری، اتومبیلرانی و موتورسواری، دوچرخه‌سواری،
کوهنوردی، گلف، جهت‌یابی، اسکی، پیاده‌روی، بازی‌های