21102
اجباری مردم مانند خرید طلا برای عروسی نیز به شدت کاهش یافته،
خاطرنشان کرد: برخی زوج‌های جوان به جای خرید طلا به خرید
بدلیجات و یا نقره آبکاری شده روی آورده‌ند.
جعفری از کاهش قابل توجه میزان فروش در طلافروشی‌ها خبر داد که
حتی به نزدیک صفر رسیده و عنوان کرد: طلافروشی‌هایی داریم که
چندین سال سابقه دارند، اما طی هفته اخیر هیچ فاکتور فروشی
نداشتند.
وی اضافه کرد: رکود بازار طلا به کارگاه‌های تولیدی نیز سرایت
کرده است.
جعفری نتیجه این شرایط را رکود واحدهای تولید و عرضه طلا دانست و
تاکید کرد: اگر فکری به حال این وضعیت نشود، احتمال ورشکستگی
طلافروشی‌های کرمانشاه وجود دارد.
به گفته رئیس اتحادیه طلا و جواهر کرمانشاه، هم اکنون نیز ماهیانه
درخواست‌هایی برای ابطال پروانه واحدهای صنفی طلافروشی
وجود دارد.
وی همچنین با اشاره به کاهش شدید نقدینگی و سرمایه در گردش
طلافروشی‌ها به دنبال گرانی طلا، افزود: برای این منظور نیازمند
دریافت تسهیلات کم بهره هستیم، اما متاسفانه به طلافروشی‌ها
تسهیلات تعلق نمی‌گیرد.