13106
حفظ سرمایه اجتماعی اولویت شهرداری و شورای شهر قزوین است
مهدیه سادات قافله‌باشی در جلسه علنی شورای شهر قزوین که شب
گذشته 21 مرداد برگزار شد، بیان کرد: با توجه به فقر سرانه ورزشی در
جنوب شهر قزوین، قرار است که قسمتی از فضای خالی پل امام رضا (ع)
به فضای ورزشی اختصاص پیدا کند، بنابراین در طرح تهیه شده
زمین‌های والیبال و بسکتبال و میز پینگ پونگ در نظر گرفته شده است.
وی افزود: در جلسه کمیسیون فرهنگی ورزشی شورای شهر قزوین
مصوب شد که مدیر عامل سازمان فرهنگی و ورزشی شهرداری قزوین
به عنوان بهره‌بردار و هماهنگ کننده فعالیت کند و طرح پروژه ظرف
یک هفته آینده آماده شود، همچنین نورپردازی برعهده سازمان
زیباسازی شهرداری قرار گرفت، معاونت ترافیک نیز اصلاح ترافیک
و عبور و مرور شهروندان و سازمان فضای سبز نیز ایمنی این طرح را
برعهده دارند.
رئیس کمیسیون فرهنگی ورزشی شورای شهر قزوین اظهار کرد: با
توجه به اینکه طرح مورد نظر ردیف بودجه ندارد و در بودجه پیش بینی
نشده است باید اصلاح و ترمیم بودجه به صحن شورا ارسال شود، طرح
نهایی باید تا دو هفته آینده آماده شود و بتوانیم کلنگ زنی را در هفته
قزوین انجام دهیم و تا پایان سال شاهد بهرهبرداری از این طرح باشیم تا
مورد استفاده جوانان جنوب شهر قرار بگیرد.