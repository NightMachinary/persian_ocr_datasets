10836
تماس تلفنی پوتین با همتای الجزایری درباره بازار نفت و لیبی
به گزارش ایسنا، به نقل از خبرگزاری اسپوتنیک، در بیانیه کرملین آمده
است: در تماس تلفنی عبدالمجید تبون، رئیس‌جمهوری الجزایر و
ولادیمیر پوتین،‌ رئیس‌جمهوری روسیه بر تمایل متقابل برای ادامه
مشارکت استراتژیک روسیه و الجزایر در تمامی زمینه‌ها از جمله
هماهنگی در بازار جهانی نفت در چارچوب اجرای توافقنامه اوپک+
و همکاری در مقابله با کرونا تاکید شد.
همچنین رئیس‌جمهوری الجزایر به پوتین و ملت روسیه موفقیت
رفراندوم اصلاحات قانون اساسی این کشور را تبریک گفت و دو طرف
درباره مسائل لیبی تبادل نظر کردند.
در این بیانیه آمده است، دو رئیس‌جمهوری حمایت خود را از
آتش‌بس در لیبی و ازسرگیری مذاکرات لیبیایی‌ها طبق مصوبات
کنفرانس برلین و قطعنامه 2510 شورای امنیت ابراز داشتند.
لزوم تقویت تلاش‌های بین‌المللی به منظور حل سیاسی و دیپلماتیک
بحران لیبی از دیگر نکات مورد تاکید پوتین و تبون بود.
تماس تلفنی پوتین و ولیعهد سعودی 
به گزارش ایسنا،‌ به نقل از خبرگزاری اسپوتنیک، در بیانیه کرملین آمده
است،‌ محمد بن سلمان، ولیعهد عربستان و رئیس‌جمهوری روسیه به
ارزیابی سطح روابط دوجانبه بین دو کشور در سطح مثبت و آمادگی