17203
وی با بیان اینکه برخی از مردان کار کردن در بیرون خانه و پول
درآوردن را به معنی فارغ شدن از مسئولیت های داخل خانه به ویژه
تربیت فرزندان می دانند، خاطرنشان کرد: مردان باید این نگرش
آسیب زا را تغییر دهند، زیرا امروزه زنان در عرصه های مختلف پا به پای
مردان کار می کنند و لذا نمی توانیم نقش مادران را تنها به خانه داری و بچه
داری و امورات خانه محدود کنیم.
این متخصص روانشناسی، با تاکید بر لزوم آگاه سازی جامعه درباره
وظایف یکسان زن و شوهر در خانه به ویزه تربیت فرزندان، یادآور
شد: نباید تربیت فرزندان را یک کار زنانه بدانیم، زیرا اگر فقط مادر نقش
تربیتی فرزند از نوزادی تا جوانی را بر عهده بگیرد، تربیت ناقص پیش
می رود.
وی نگهداری از فرزندان را بسیار دشوار دانست که معمولا توسط مادر
انجام می شود و عنوان کرد: نگهداری از یک کودک خردسال به تنهایی
فشار زیادی بر مادر وارد می کند و لذا سایر اعضای خانواده به ویژه پدر
باید این خستگی را درک کند و خودش را شریک نگهداری و تربیت
فرزندان بداند.
فقیرپور، با بیان اینکه پدران نباید کار خانه و تربیت فرزندان را سبک
بشمارند، اضافه کرد: متاسفانه برخی از مردان با دیدگاه سنتی
مشارکت در کار خانه و نگهداری از فرزندان خردسال را لطمه به