32026
ورزش را نابود خواهد کرد.
ایاب و ذهاب برای بچه های ما دشوار است
این بازیکن تیم ملی فوتسال ایران با بیان اینکه دغدغه‌های ورزشی بچه
های نابینا بسیار زیاد است، گفت:یکی از دغدغه‌های ما بحث ایاب و
ذهاب است. عمده ورزشکاران تیم‌های نابینایان، خصوصا فوتسال
از خانواده های بی بضاعت هستند که توان مالی آنچنانی ندارند.
سال‌هاست که موضوع با مسئولان مربوطه مطرح شده تا شاید وسیله
ایاب و ذهاب پیش‌بینی شود اما هنوز این اتفاق نیفتاده است.
زمین ایجاد شده برای فوتسال نابینایان بلااستفاده مانده
شاه‌حسینی اضافه کرد: یکی دیگر از دغدغه‌های ما این‌ست که متاسفانه
اداره ورزش و جوانان استان فارس حمایت لازم را از ورزشکاران و
تیم فوتسال نابینایان ندارد؛قرار بود طبق دستور وزیر، در همه
استان‌ها یک زمین ویژه نابینایان ایجاد شود؛این دستور اکید آقای
وزیر بود اما مدیرکل سابق ورزش و جوانان فارس فقط یک چمن
مصنوعی در ورزشگاه میانرود درست کرد که الان این چمن مصنوعی
پاتوق رفت و آمد سگ‌ها شده است. هرچه گفتیم زمین باید فنس‌کشی و
دیوارهایی مناسب بچه‌های نابینا ایجاد شود، اما نشد، الآن و با تمام
هزینه‌هایی که انجام شده، زمین بلااستفاده مانده و نه تنها تیم فوتسال
بلکه هیچ تیم دیگری از آن نتوانست استفاده کند.