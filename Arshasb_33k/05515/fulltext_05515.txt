5515
انفجار مهیب در اردن
به گزارش ایسنا، به نقل از خبرگزاری رسمی اردن(بترا)، امجد
العضایله، وزیر اطلاع‌رسانی اردن اعلام کرد: این انفجار داخل انبار
مهمات تاریخ مصرف گذشته ارتش در شرق شهر الزرقا رخ داد.
به گفته العضایله، انفجار به دلیل اتصال برق در انبارهایی حادث شده که
در منطقه غیرمسکونی واقع است و از طریق دوربین‌ها تحت نظارت
کنترل می شود.
این مسئول اردنی گفت این انفجار تلفات جانی نداشته است.
به گفته رسانه‌های اردنی این انفجار در پادگان توپخانه ارتش در منطقه
الغباوی در استان الزرقا در شمال اردن رخ داد.
رسانه‌های اردنی اعلام کردند منطقه مذکور یک منطقه نظامی بسته است و
شاهد حضور گسترده نیروهای امنیتی است.
یک منبع نظامی در فرماندهی ارتش اردن اعلام کرد این انفجار صبح
امروز(جمعه) در انبار مهمات ارتش در منطقه غیرمسکونی و کمیته‌ای
برای بررسی دلایل انفجار تشکیل شده است.
در این راستا ارتش اردن در بیانیه‌ای اعلام کرد: انفجار در انبار مهمات
در منطقه الطافح در نزدیکیشهر الزرقا در یک منطقه غیرمسکونی رخ داد و
هیچ‌گونه تلفات جانی نداشت تنها خسارت‌های مادی برجای
گذاشت.