20774
غیبت بشار در اردوی تیم ملی عراق
به گزارش ایسنا و به نقل از اخبار العراق، تیم ملی فوتبال عراق برای
آمادگی هر چه بیش‌تر برای حضور در انتخابی جام جهانی 2022 قطر
قرار است که یک اردوی آمادگی را در شهر اربیل برگزار کند.
این اردو قرار است که 20 آگوست جاری آغاز شود و بعد از آن تیم ملی
فوتبال عراق در دو دیدار دوستانه برابر عمان و سوریه به میدان خواهد
رفت.
بر اساس اعلام فدراسیون فوتبال عراق در این اردو بازیکنان لژیونر و
هم‌چنین ملی‌پوشان الشرطه حضور پیدا نخواهند کرد.
به این ترتیب بشار رسن، بازیکن عراقی پرسپولیس هم به خاطر همراهی
این تیم در جام حذفی و لیگ برتر و البته لیگ قهرمانان آسیا در این اردو
حضور پیدا نخواهد کرد.
به گزارش ایسنا، پیش از این خبرهای درباره پیوستن بشار به اردوی تیم
ملی فوتبال عراق به گوش رسید که به این ترتیب او راهی اربیل نخواهد
شد و سرخ پوشان را همراهی خواهد کرد.
قرارداد بشار با پرسپولیس در پایان فصل جاری تمام می‌شود. خبرهای
زیادی درباره جدایی این بازیکن از سرخ پوشان به گوش می‌رسد این
درحالی است که کادر فنی درخواست تمدید قرارداد این بازیکن را
داده‌اند و هواداران هم با توجه به تاثیر گذاری زیاد او دوست دارند که