20682
عواید «کارگاه ملی گرافیک همدلی» صرف آب‌رسانی به مناطق
محروم می‌شود
سیدمحمدرضا میری امروز، 21 خردادماه، در مراسم افتتاحیه
کارگاه سه روزه طراحی آثار گرافیکی با عنوان «مردم‌داری و
کرامت انسانی در سیره رضوی» در کتابخانه قلم مشهد بیان کرد:
خوشبختانه با همراهی‌ها، همدلی‌ها و هم‌افزایی‌های شبکه طراحان،
بارها به ما ثابت شده که همه این‌ موفقیت‌ها، به دور از هر شعاری، به خاطر
برکت وجودی امام رضا(ع) است.
وی افزود: در این کار از محضر نورانی حضرت بسیار بهره بردیم؛ لذا
بزرگترین سپاس خود را به محضر علی ابن موسی الرضا(ع) تقدیم
می‌کنم. با توجه به شرایط کنونی سعی کردیم بر اساس رویکردی که
داشتیم، بیشتر از حضور چهره‌های جدید و جوان بهره‌مند شویم.
مسئول کارگاه طراحی آثار گرافیکی مردم‌داری و کرامت انسانی در
سیره رضوی گفت: سه راه برای گزینش دوستان هنرمند پیش روی ما
بود. اولین مورد اینکه برای تشکل‌هایی که در این حوزه فعال بودند، بر
اساس زیرمجموعه‌ای از تعداد مخاطبان و فعالیت‌شان سهمیه‌ای
تعیین شد و در کنار چهره‌های پیشکسوت دعوت از چهره‌های جدید
نیز انجام گرفت.
وی اضافه کرد: مورد دیگر این بود که آن دسته از هنرمندانی که برای