12115
به گزارش ایسنا، به نقل از سایت النشره، جبران باسیل، رئیس جریان
آزاد ملی در این نشستخبری گفت، نظام سیاسی لبنان مقدس نیست و قابل
توسعه است، نظام مالی این کشور نیز وحی منزل نیست و می‌توان آن را از
وام گیری با بهره بالا به سرمایه گذاری با بهره کم تغییر داد، اقتصاد رانتی
کشور قطع مسلم نیست و می‌توان آن را به تولید تبدیل کرد. اقتصاد
لبنان کوچک است و به محض اینکه دو گزینه سلامت و اعتماد به آن
بازگردد، به حرکت درمی‌آید.
وی ابراز امیدواری کرد که با مبارزه با فساد و انجام اصلاحات و نیز
توقف محاصره بین‌المللی اعتماد مجددا میان دولت و مردم حاکم
شود.
به گفته باسیل، لبنان باید سیاست‌های اصلاح را بدون دیکته
کردن‌های خارجی که علیه منافع کشور است، پیاده کند تا اعتماد
جامعه بین‌الملل را نسبت به خود احیا کند. هرکس که فکر می‌کند با تقسیم
منطقه لبنان سالم می‌ماند در توهم است و هرکسکه فکر می‌کند با تقسیم
لبنان او سالم می‌ماند و قوی می‌شود، عقل ندارد.
باسیل در ادامه گفت، امکان نداردیک فرد لبنانی آگاهی باشد که
بخواهد شروط رژیم صهیونیستی را به این بهانهکه ما دیگر خسته
شده‌ایم و صلح می‌خواهیم بپذیرد. چرا که آنچه مطرح شده صلح
نیست، تسلیم است،یک نسخه برای جنگ داخلی، تجزیه و انحلال است.