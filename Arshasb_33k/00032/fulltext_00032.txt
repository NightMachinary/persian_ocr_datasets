32
واعظ مهدوی ادامه داد: نهادهایی چون بهزیستی، کمیته امداد، بنیاد
15 خرداد، سازمان تامین اجتماعی، بیمه خدمات درمانی و ... از این
جمله بودند که باید به صورت سیستمی، نظام مند و در قالب یک منظومه
فعالیت می کردند. کارگروه های متعددی شکل گرفت و مطالعات
گسترده ای انجام شد. در موسسه عالی پژوهش تامین اجتماعی،
دانشگاه علوم بهزیستی، سازمان برنامه و وزارت بهداشت مطالعاتی
انجام شد.
وی اضافه کرد: شماری از این نهادها ذیل وزارت بهداشت بودند و
شاید برای اولین بار مجموعه این نهادها به این جمع بندی رسیدند که
برای رسیدن به دستاوردهای بالاتر باید از وزارت بهداشت منتزع
شوند. صورت جلسه ای امضا شد و تشکیل نظام جامع تامین اجتماعی را
وفق ماده 30 قانون برنامه سوم درخواست کردند و دکتر فرهادی،
وزیر بهداشت وقت نامه را تایید کرد که اگر شکل گیری چنین نظامی
احتیاج به استقلال سازمانی دارد بنده موافق هستم.
این استاد دانشگاه و معاون اسبق وزارت رفاه با بیان اینکه این نامه امضا و
تدوین آیین نامه ها و قوانین آن آغاز و در سازمان برنامه دنبال شد اظهار
کرد: تنظیم پیش نویس قانون جامع یکی از وسیع ترین و گسترده ترین
کارهایی بود که در نظام جامع برنامه ریزی کشور انجام شد. در همه
بندها، اصول 3، 28، 20، 30، 31 و 13 قانون اساسی مورد نظر بود. در