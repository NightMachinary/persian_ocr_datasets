32571
وی بیان کرد: طرح تشدید محدودیت‌های کرونایی از ابتدای آذر
ماه به منظور قطع زنجیره شیوع ویروس کرونا، در سراسر کشور به
اجرا در آمد که بر اساس آن مقرر شد ورود و خروج تمامی خودروها به
مناطق نارنجی و قرمز و همچنین تردد از ساعت 21 الی 4 صبح در این شهرها
ممنوع شود.
فرمانده انتظامی گلستان افزود: از زمان اجرای این طرح از بیش از 11
هزار و 500 واحد صنفی بازدید به عمل آمد و 266 واحد به خاطر تخطی از
قانون، پلمب شدند.
دادگر تصریح کرد: تاکنون بیش از 18 هزار خودرو جریمه 200 هزار
تومانی، یک هزار و 486 خودرو جریمه 500 هزار تومانی و 396
خودرو جریمه یک میلیون تومانی شدند.
وی با اشاره به برخورد جدی پلیس با رانندگانی که با مخدوش کردن
پلاک و یا پوشاندن آن، قصد فرار از قانون را دارند، گفت: از ابتدای امسال
بیش از 18 هزار خودرو که اقدام به این کار کرده بودند، جریمه شدند و
65 راننده متخلف نیز به مراجع قضائی معرفی شدند.