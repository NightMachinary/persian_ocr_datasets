17127
وزارت خارجه فرانسه نیز در بیانیه‌ای اعلام کرد، این حمله در مراسم
بزرگداشت توافق آتش‌بس 11 نوامبر 1918 که به اتمام جنگ جهانی
اول منجر شد، رخ داد.
در ادامه این بیانیه آمده است: مراسمی که صبح امروز به مناسبت سالگرد
پایان جنگ جهانی اول در آرامگاه غیر مسلمان‌های شهر جده با حضور
تعدادی از سرکنسول‌ها از جمله سرکنسول فرانسه برگزار شد، هدف
حمله با یک بمب دست‌ساز قرار گرفت و این انفجار تعدادی زخمی
برجای گذاشت.
وزارت خارجه فرانسه در ادامه بیانیه خود این اقدام را بزدلانه و
غیرقابل توجیه خوانده و آن را به شدت محکوم کرد.
بر اساس بیانیه این وزارتخانه، تعدادی در حمله امروز جده زخمی
شدند.
این حمله در شرایطی امروز انجام شد که بسیاری از کشورها سالگرد
پایان جنگ جهانی اول را جشن گرفته و به روح کشته‌های آن جنگ
ادای احترام می‌کردند.
روزنامه فیگارو نیز در بیان برخی جزئیات نوشت: انفجار در اثر پرتاب
یک بمب دست‌ساز به مراسمی رخ داد در آن دیپلمات‌های فرانسوی و
غربی حضور داشتند.
این روزنامه به نقل از منابع نوشت: این بمب روی دیوار این آرامگاه