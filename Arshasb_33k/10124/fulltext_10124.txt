10124
مجمع عمومی سالانه کانون کارشناسان رسمی دادگستری با توجه به
شیوع بیماری کرونا و ضرورت فاصله گذاری اجتماعی و هوشمند، با
الحاق یک تبصره به ماده (37) آیین نامه اجرایی قانون کانون
کارشناسان رسمی دادگستری موافقت کرد.
به موجب تبصره یاد شده، شورای عالی کارشناسان رسمی و کانون
های کارشناسان رسمی دادگستری بعد از تأمین و تجهیز زیرساخت ها و
امکانات لازم، مجازند حسب ضرورت، مجامع و انتخابات خود را به
صورت مجازی برگزار نمایند
** تصویب اساسنامه نمونه صندوق های پژوهش و فناوری
هیئت وزیران اساسنامه صندوق های پژوهش و فناوری را که پیش تر
در جلسه کارگروه صندوق های پژوهش و فناوری و با هدف تقویت
فرایند نظارتی کارگروه و تطابق هرچه بیشتر با قوانین مرتبط کشور
اصلاح و مصوب شده بود، تصویب کرد.
به موجب اساسنامه مذکور، صندوق پژوهش و فناوری دارای
شخصیت حقوقی مستقل و به صورت غیردولتی، در قالب شرکت سهامی
و به استناد مجوز کارگروه مندرج در آیین نامه اجرایی ماده (44)
قانون رفع موانع تولید رقابت‌پذیر و ارتقای نظام مالی کشور
تأسیس شده و دارای استقلال مالی و استخدامی است که با رعایت این
اساسنامه و تحت نظارت کارگروه، فعالیت می نماید.