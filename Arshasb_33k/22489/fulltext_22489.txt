22489
روایتی که شخصیت اصلی فیلم را درگیر خود می‌کند، نه یک مساله و
روایت شخصی بلکه روایتی است که می‌توان آن را به سایر افراد هم سنخ
آن شخصیت در جامعه تعمیم داد.
«متری شش‌ونیم» فیلمی توصیفی است
بخشی ادامه داد: فیلم «متری شش‌و نیم» را بایستی بیشتر جزو فیلم‌های
اجتماعی دسته اول(توصیفی) قرار دهیم تا دسته دوم(تبیینی). به
خاطر اینکه بخش ارزشمند این فیلم از جنبه اجتماعی تصویر کمتر
دیده شده و نزدیک به واقعیتی است که از زیست معتادان کارتن‌خواب
و نیز برخی روابط و مسائل میان زندانیان و نیز ماموران پلیس مبارزه با
مواد مخدر ارائه می‌دهد. چنین تصویرسازی را در فیلم «چند متر مکعب
عشق» نیز داشتیم اما بخش روایی و تبیینی این فیلم که به «چگونه
قاچاقچی شدن» قهرمان یا ضد قهرمان فیلم می‌پردزاد(بخش قابل
قبول روایت) نکته جدیدی ندارد و بخش دیگر روایت سنخ‌نمای
قاچاقچیان مواد مخدر نیست.
وی به تفکیک هر دو بعد توصیفی و تبیینی اجتماعی فیلم پرداخت و عنوان
کرد: اولین بخش «وجه توصیف اجتماعی فیلم» است. فیلم متری شیش‌و
نیم چند تصویرسازی اجتماعی قابل توجه و ارزشمند دارد؛ یعنی
تصویری که ارائه می‌دهد نسبت به فیلم‌های سینمایی ماقبل از خود
نکات تازه‌تر یا نزدیک به واقع‌تری دارد. اولین نکته تصویری از