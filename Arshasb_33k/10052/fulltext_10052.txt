10052
سجادی با تاکید بر اینکه آگاهی بخشی و اطلاع رسانی در اولویت
قرارداد، عنوان کرد: باید این فرهنگ گسترش یابد که مراقبت از
خود، مراقبت از دیگران است و بازخورد مراقبت از دیگران هم عملاً به
خودمان بازمی گردد. مشاور وزیر کشور ابراز امیدواری کرد: این
کارگروه می تواند بستری برای اقدامات زیربنایی با پیامد هایی موثر
در تحقق توسعه پایدار اجتماعی به مفهوم کاربردی آن باشد. سجادی با
تاکید براینکه آموزش زنان در راستای فعالیت آنان در خانواده صرفا
نه تنها به کاهش ابتلا به بیماری می انجامد بلکه در بلندمدت می تواند
منجر به تغییرات مناسب اجتماعی و فرهنگی و به تبع آن تغییر در سبک
زندگی و شیوه مصرف بهینه شود. وی تصریح کرد: باید اقداماتی در
راستای آگاهی بخشی و آموزش در حوزه تغذیه مناسب، مراقبتهای
بهداشتی ساده و کم هزینه، چگونگی حفظ آرامش، گذران اوقات
فراغت و... انجام گیرد. سجادی گفت: باید کرونا را فرصتی تلقی کنیم
که با بهبود سبک زندگی، افزایش توانمندی ها،رفتار و برخوردی
خلاقانه و سازگاری بیشتر بتوانیم در آینده از آسیب پذیری ها بکاهیم.
مشاور وزیر در همین راستا بر نقش موثر دانشگاهها تاکید کرد و گفت:
هدایت پایان نامه ها با محوریت این موضوع و با نگرش های
رفتارگرایانه، عملکردگرا و واقع بینانهمی توند در ارائه
راهکارهای کاربردی موثر باشند.