25370
نشست روسای جمهور ایران، ترکیه و روسیه مجازی برگزار می‌شود
به گزارش ایسنا، به نقل از پایگاه خبری میدل ایست آی، وزارت امور
خارجه‌ ترکیه اعلام کرد که نشست سه کشور ترکیه، ایران و روسیه حول
مسائل مربوط به سوریه در سطح رؤسای جمهور این کشورها، به
صورت ویدئو کنفرانس برگزار خواهد شد.
در این اجلاس مجازی رؤسای جمهور سه کشور ایران، ترکیه و روسیه
به بررسی آخرین تحولات در منطقه‌ و مهم‌ترین مسائل مربوط به سوریه و
پیدا کردن راه حلی برای کاهش تنش‌ها خواهند پرداخت.
‌نشست زمین در دشت ورامین به دلیل استفاده بی رویه از آب‌های
زیرزمینی است
‌انوشیروان محسنی بندپی صبح دوشنبه 23 تیرماه در مراسم پویش «هر
هفته الف. ب. ایران» «ساخت و سازها» و «ساز و کارها» که با حضور رضا
اردکانیان، وزیر نیرو انجام شد، بیان کرد: افتتاح طرح آبرسانی به
پیشوا از سد ماملو مطالبه‌ای بود که به تعویق افتاده بود و امروز محقق شد.
استاندار تهران با بیان اینکه همزمان با این طرح مخزن 20 هزار متر
مکعبی محمود اباد و عملیات اجرایی 7 و 8 فاضلاب جنوب تهران نیز
افتتاح شد، گفت: این عملیات‌ها نشان دهنده این است که همه ما در عمل
یک نگاه راهبردی و جامع نگر را برای استان تهران و به ویژه جنوب شرق
استان در برنامه‌های وزارت نیرو شاهد بوده ایم.