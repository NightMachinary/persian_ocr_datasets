16571
خواستند و توضیحاتی دادند. مدام تاکید می‌کرد: «پسرم این رو
اشتباه نکنی، این چیزی که می‌گم، اینه، من این رو می‌خوام.» گفتم
حاجی حواسم هست. گفت: «نه، می‌گی حواسم هست، بعد می‌ری یک
چیز دیگه میاری، بعد می‌گی حاجی ببخشید ...» با لحن شوخی می‌گفت.
یک بار که در نمازخانه محل کارمان در تهران حضور یافت، بعد از نماز
همه دورش جمع می‌شدند. با بچه‌ها خوش و بش می‌کرد. من هم رفتم
جلو و با حاجی روبوسی کردم و گفتم: حاجی دعا کنید شهید بشوم.
حاجی گفت: «من ریشم سفید شده، من باید شهید شوم. اول نوبت منه بعد
شما!» گفتم: «حاجی اسلام به شما نیاز داره». گفت: «اسلام نه به من نیاز
دارد، نه به شما». با شوخی. بعد حاجی دستش را روی شانه‌ام گذاشت و من
هنوز آن لباس را نگه داشته‌ام. حاجی خیلی بوی خوبی می‌داد. هنوز
بوی حاجی با من است ...
حاج قاسم شخصیت خیلی جالبی داشت. یک مکالمه‌ای با ایشان داشتم
که برایم خیلی جالب بود. در یکی از محورها ما در مرکزیت بودیم.
بچه‌ها در یکی از محورها عملیات کرده بودند، کار خیلی سخت بود و
دیگر نمی‌توانستند تحمل کنند. حاجی به مرکز اعلام کرد که من
جواب دادم. صدایش را شناختم. گفتم بفرمایید حاجی در خدمتم.
گفت: اسمت چیه؟ گفتم: فلانی، چاکریم. با لحن خیلی جدی گفت: چاکر
خدا باش. به فلانی بگو تحمل کنه. به آنها بگو چند دقیقه تحمل کنن،