3348
جلال دریس در گفت‌وگو با ایسنا، در خصوص وضعیت قایقرانی
خوزستان اظهار کرد: زمانی که انجام فعالیت‌های ورزشی از سوی
اداره‌کل ورزش و جوانان خوزستان با رعایت پروتکل‌های
بهداشتی بلامانع اعلام شد، یک دوره مسابقات قهرمانی و انتخابی
استان جهت اعزام تیم منتخب خوزستان به رقابت‌های قهرمانی
آب‌های آرام کشور برگزار کردیم و در نهایت با یک تیم جوان نیز پا به
مسابقات کشوری گذاشتیم. هدف ما از حضور در این مسابقات، کسب
نتیجه نبود و می‌خواستیم به قایقرانان جوان خوزستانی میدان دهیم تا
محک بخورند، هرچند به نظرم نتیجه خوبی هم حاصل شد زیرا عملکرد
ورزشکاران ما در رقابت با ملی‌پوشان رضایت‌بخش بود.
وی با بیان این‌که جوان‌گرایی در دستور کار هیات قایقرانی
خوزستان قرار دارد، ادامه داد: این جوان‌گرایی در هر دو بخش آقایان
و بانوان انجام گرفته است و شاهد نتایج آن نیز بوده‌ایم و امیدواریم در
آینده در مسابقات جوانان و امید روی سکو باشیم.
رئیس هیات قایقرانی خوزستان در خصوص فعال‌سازی مجدد رشته
کانوپولودر خوزستان، گفت: به صورت جدی پیگیر فعال‌سازی
این رشته بوده‌ایم و در حال حاضر قایقرانان آقا در حال تمرین هستند و
تجهیزات لازم نیز برای آن‌ها خریداری شد، ضمن این‌که پیست
کانوپولواهواز راه‌اندازی شده است.