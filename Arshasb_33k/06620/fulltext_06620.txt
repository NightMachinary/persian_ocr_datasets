6620
تصمیم نهایی باشگاه‌ها در این مورد باشد.
باشگاه پرسپولیس: بشار رسن تحت قرارداد ماست
به گزارش ایسنا، باشگاه پرسپولیس در اطلاعیه‌ای اعلام کرد: با توجه به
وصول گزارش‌هایی مبنی بر مذاکره یک باشگاه قطری با بشار رسن،
هافبک عراقی تیم، اعلام می‌داریم این بازیکن تحت قرارداد رسمی و
معتبر با باشگاه پرسپولیس است و هرگونه مذاکره، اغوا یا توافق با او
خلاف قوانین و مقررات فیفا و در تناقض آشکار با حقوق قانونی
پرسپولیس است.
بر این اساس باشگاه پرسپولیس این موضوع را از طریق مراجع
انضباطی فیفا به طور جدی پیگیری کرده و به اطلاع فدراسیون فوتبال
قطر نیز خواهد رساند.
باشگاه پیشکسوتان فرهنگی استان کرمان افتتاح شد
احمد اسکندری نسب مدیرکل آموزش و پرورش استان کرمان در
حاشیه آیین افتتاح باشگاه پیشکسوتان فرهنگی گفت: تکریم معلم،
مدیریت منابع و مدرسه پویا، راهبرد اصلی آموزش و پرورش استان
است.
وی با بیان اینکه فرهنگیان بازنشسته گنجینه های آموزش و پرورش
هستند اظهار کرد: باشگاه پیشکسوتان با هدف تکریم و اعتلای منزلت
اجتماعی این افراد راه اندازی شده است.