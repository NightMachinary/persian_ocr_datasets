20832
برخی پروتکل‌های طرح فاصله‌گذاری اجتماعی اصناف ضمانت
اجرایی ندارند
جهانگیری با تاکید بر اینکه اجرای درست طرح فاصله گذاری
اجتماعی در بین اصناف مورد نظارت و بازرسی دقیق قرار گرفته است،
توضیح می دهد: طرح فاصله گذاری اجتماعی بسیار گسترده است، اما
بسیاری از پروتکل های آن ضمانت اجرایی ندارد.
او می گوید: در این پروتکل ها اعلام شده که کسبه از ماسک و دستکش
استفاده کنند و اگر مشتری ماسک و یا دستکش نداشت، در اختیارش
قرار دهند، در حالیکه اکنون در کشور ماسک و دستکش به میزان کافی
وجود ندارد که کسبه به صورت رایگان آن را به مشتریانشان بدهند.
وی ادامه می دهد: به عنوان مثال اگر مشتری در مغازه ای بدون ماسک و
دستکش جنسی هزار تومانی خرید کند، فروشنده این امکان را ندارد
که سه هزار تومان ماسک و دستکش در اختیار او قرار داد، چراکه اکنون
زیرساخت های آن وجود ندارد.
به گفته رئیس اتاق اصناف اصفهان، متاسفانه برخی افراد از همان روز
نخست تاکنون، کرونا را جدی نگرفته اند و اگر مردم برای هر کاری
ناچار به خروج از منزل هستند باید به طور مجهز از ماسک و دستکش
استفاده کنند و این مسئله باید جزئی از فرهنگ کشور شود.
قوه قهریه برای کنترل طرح فاصله گذاری اجتماعی نداریم