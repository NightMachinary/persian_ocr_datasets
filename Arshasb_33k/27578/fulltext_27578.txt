27578
وزیر خارجه عراق وارد مصر شد
به گزارش ایسنا، به نقل از میدل ایست نیوز، وزارت امور خارجه عراق
امروز، یکشنبه اعلام کرد که «فؤاد حسین»، وزیر امور خارجه عراق
وارد قاهره پایتخت مصر شد.
وزارت امور خارجه در بیانیه‌ای گفت که رئیس دستگاه دیپلماسی
عراق امروز به مصر رفت و قرار است با «عبدالفتاح سیسی»، رئیس
جمهوری مصر دیدار کند.
در ادامه بیانیه وزارت امور خارجه آمده که حسین سه شنبه نشستی با
«سامح شکری»، وزیر امور خارجه مصر و «ایمن الصفدی»، وزیر امور
خارجه اردن خواهد داشت.
قرار است وزرای امور خارجه سه کشور در این نشست به پیگیری
توافقات صورت گرفته میان سران سه کشور در ماه گذشته بپردازند.
بنا به گفته وزارت امور خارجه عراق، فؤاد حسین با مقامات مصری جهت
برگزاری نشست کمیته مشترک روابط عراق و مصر در بغداد و «احمد ابو
الغیط»، دبیر کل اتحادیه عرب دیدار و درباره آخرین تحولات
کشورهای عربی گفت‌وگو می‌کند.
وزیر خارجه عربستان ایران را خطرناک‌ترین تهدید برای کشورهای
عربی خواند!
به گزارش ایسنا به نقل از پایگاه خبری مباشر، فیصل بن فرحان، وزیر امور