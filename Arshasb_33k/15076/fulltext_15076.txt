15076
شدن چند تبعه افغانستانی در رودخانه مشترک مرزی و در خاک کشور
افغانستان ارتباطی با مرزبانی نداشته و در بررسی‌ها مشخص شد که
قصوری از سوی مرزبانان ایران، صورت نگرفته است.»
موضع گیری رسمی عالی ترین مقام انتظامی جمهوری اسلامی ایران
در کنار تحقیقات گسترده و متعددی که در این رابطه از سوی نهادهای
مسئول صورت پذیرفته، نشان دهنده اهمیت رخدادهای اخیر برای
ایران است اما آنچه که این روزها با آن مواجه هستیم بیانات تند مقامات
رسمی افغانستان درباره این حوادث وجابجا شدن جایگاه طلبکار و
بدهکار در وقایع اخیر است.
سوم؛ باید به مسئولین افغانستان یادآوری کرد راه حل مشکلاتی از این
دست، همکاری دوستانه و مشترک میان دو کشور و به دور از جنجال‌های
رسانه‌ای و القائات دشمنان مشترکی است که به دنبال بر هم زدن روابط
میان این دو همسایه هستند. سرویس‌های بیگانه در تمامی این سال‌ها
نشان داده‌اند به دنبال فرصتی هستند تا با بر هم زدن روابط استراتژیک
میان ایران و همسایگانش از جمله افغانستان بحران‌های ساختگی را بر
روابط گرم دو کشور حاکم نمایند. به همین دلیل باید مقامات سیاسی
توجه داشته باشند که در بازی طراحی شده از سوی دشمنان وارد نشده و
مستقلاً در جهت رفع ابهامات و اتخاذ تمهیدات مشترک برای
جلوگیری از وقوع رخدادهای مشابه اقدام کنند.