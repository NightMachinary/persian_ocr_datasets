19600
صید 592 تنی ماهیان استخوانی در گیلان
اکبر ایلدرم در گفت وگو با ایسنا با اشاره به صید 592 تن انواع ماهیان
استخوانی از دریای خزر در سطح استان گیلان که در مقایسه با مدت
مشابه سال قبل 37 درصد کاهش دارد، اظهار کرد: این میزان صید
توسط 49 شرکت تعاونی پره با حضور 4000 صیاد از 20 مهرماه آغاز
شده است.
معاون صید و بنادر ماهیگیری شیلات گیلان تاکید کرد: از این میزان
صید 346 تن کفال با 58 درصد صید، 217 تن ماهی سفید با 37 درصد
صید و 29 تن سایر گونه های ماهی از جمله کپور، سیم و سوف معادل پنج
درصد صید را شامل می شوند.
ایلدرم با بیان اینکه ارزش ناخالص فروش این میزان صید 494 میلیارد
ریال است، گفت: متوسط صید هر شرکت تعاونی پره 12 تن بوده و با
8700 مرتبه پره کشی استحصال شده است.
وی با اشاره به صید ماهی کیلکا، تصریح کرد: از ابتدای امسال تاکنون
4702 تن کیلکا از دریای خزر در سطح استان گیلان صید شده که این
میزان صید نسبت به مدت مشابه سال قبل 12 درصد افزایش داشته و این
میزان صید توسط 30 فروند شناور با 214 صیاد استحصال شده است.
ایلدرم با اشاره به اینکه از این میزان 4427 تن که 96 درصد کیلکای
صید شده را شامل می شود راهی کارخانجات پودر ماهی و صنایع