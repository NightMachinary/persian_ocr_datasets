9513
دسترسی به اطلاعات دیگران در این حوزه منشأ بسیاری از جرایم است و
شناسایی جرم، مجرم، واکنش مناسب علیه آن، شناخت قربانیان و
حمایت از آنها به مراتب مشکل‌تر از جرایم عادی است.
به گفته‌ی رئیس کل دادگستری استان، با این وصف بدیهی است که
امروز محققین علوم جنایی بدون پرداختن به بزهکاری در فضای سایبر
نمی‌توانند ادعای همراهی با تحولات اجتماعی را داشته باشند و در
واقع پرداختن به مقوله جرایم سایبر چه از منظر علت شناختی، چه از منظر
قربانی شناسی و چه از منظر حمایت از بزه دیدگان فضای سایبر مساله
حائز اهمیتی است که در ادبیات علوم جنایی ایران نیز کمتر بدان
پرداخته شده است.
وی گفت: اما سیر تحولات این حوزه چنان گسترده و سریع است که همه
فعالین این حوزه از اساتید و دانشجویان و نویسندگان گرفته تا
کنشگرانی چون وکلا، پلیس و قضات را به ناچار وادار به تمرکز بیشتر بر
آن خواهد کرد.
وی افزود: در این میان، مساله بزه دیدگی و پیشگیری از آن و حمایت از بزه
دیدگان بیشتر باید مورد توجه باشد چرا که اولاً علت شناسی جرایم یا
شناسایی و کشف و پیشگیری از ارتکاب چندان آسان نیست و خاصیت
این فضا گمنامی و سرعت در ارتکاب و تغییر مکرر شیوه ها و
شگردهاست و بهتر است تمرکز بر پیشگیری وضعی که نوعی پیشگیری