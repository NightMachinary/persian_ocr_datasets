18417
بازیکن پیشین سپاهان با اشاره به هیئت مدیره این باشگاه، گفت: قدرت
مسائل فنی هیئت‌مدیره در سال‌های گذشته بیشتر شده است که این
مسئله را یک ضعف و مشکل می‌دانم، چراکه هیئت‌مدیره باید
سیاست‌گذاری کند. می‌دانم که هیئت‌مدیره کارخانه
فولادمبارکه هم در این زمینه‌ها دخالت می‌کند که این به دلیل
اختصاص بودجه به باشگاه است و با توجه به هزینه‌های انجام شده
دغدغه‌هایی دارند.
وی ادامه داد: سپاهان زمانی ندارد و هیئت‌مدیره خیلی زود باید
مدیرعاملی انتخاب کند تا با نظر او از میان گزینه‌های مدنظر سرمربی
برای فصل آینده برنامه‌ریزی کنند. باشگاه نباید اجازه خراب شدن
وضعیت دو سال گذشته‌اش را بدهد و به سال‌های بحرانی قبل از آن
بازگردد.
جمشیدیان تاکید کرد: سپاهان تیم کوچکی نیست و هزاران هوادار
را قبل از کرونا به ورزشگاه می‌آورد. این تیم پتانسیل‌بالایی دارد و به
عنوان یکی از بهترین‌ تیم‌های ایران، شناخته می‌شود.
وی در واکنش به منحل شدن کمیته‌ فنی در باشگاه سپاهان و اینکه
نظارتی بر عملکرد کادر فنی نمی‌شود، اظهار کرد: معتقدم کمیته فنی در
ایران معنی خاصی ندارد و دلیلی برای آن دارم. معمولا کمیته‌ فنی زمانی
که تشکیل می‌شود از پیشکسوتان گذشته باشگاه را عضو آن می‌کنند و