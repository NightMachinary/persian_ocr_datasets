19164
شکاف تولید و تقاضا در لوازم خانگی چقدر است؟
به گزارش ایسنا، محمدرضا کلامی در پایان جلسه ستاد تنظیم بازار از
تولید 8 میلیون و 693 هزار دستگاه لوازم خانگی در سال گذشته خبر
داده و گفته که برنامه این وزارتخانه در سال 1399 تولید 11 میلیون و
640 هزار دستگاه است تا بتواند نهایتا تا سال 1401 به طور کامل شکاف
بین تولید و تقاضا در این بخش را برطرف کند؛ چراکه به گفته وی تقاضای
سالانه لوازم خانگی که عمده آن در بخش لوازم خانگی کوچک است،
حدود 12 میلیون و 500 هزار دستگاه برآورد شده است.
البته به گفته کلامی تقاضای لوازم خانگی قبلا بیشتر بوده، اما در سال‌های
اخیر افزایش تمایل مصرف کننده به استفاده بهینه از کالاهای سرمایه
ای بادوام در چارچوب مدیریت هزینه‌ها تقاضای لوازم خانگی را از
13.6 میلیون دستگاه به 12 تا 12.5 میلیون دستگاه کاهش داده است.
از طرف دیگر اکنون از مجموع کالاهای یخچال فریزر، ماشین
لباسشویی، کولر آبی و گازی، پکیج، لوازم گازسوز، لوازم خانگی
کوچک و تلویزیون حدود 19 میلیون و 700 هزار دستگاه ظرفیت
نصب شده در کشور موجود است که این ظرفیت در صورت فراهم شدن
تأمین مواد اولیه مورد نیاز، نقدینگی و منابع مالی امکان تبلور و محقق
شدن در بازار داخلی و بین المللی را دارد.
در این میان آخرین آمار منتشر شده از سوی وزارت صمت حاکی از