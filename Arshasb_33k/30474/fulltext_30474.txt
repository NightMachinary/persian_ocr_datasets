30474
هیئت رئیسه دانشگاه، برای دانشجویانی که به دستگاه هوشمند برای
شرکت در کلاس‌های مجازی نیاز دارند، مبلغ 2 میلیون تومان وام در
نظر گرفته شده است که ساز و کار آن در آینده نزدیک مشخص و به اطلاع
دانشجویان خواهد رسید.
معاون دانشجویی دانشگاه تهران گفت: چون بلافاصله پس از شیوع
کرونا، براساس تصمیم ستاد ملی مبارزی با کرونا دانشگاه‌ها از حضور
فیزیکی دانشجویان خالی شدند اطلاع دقیقی از میزان مبتلایان یا
فوتی‌ها نداریم، اما طی تماس‌هایی که تعدادی از دانشجویان با
دانشگاه داشته‌اند تا این زمان متأسفانه شمار فوتی‌های ناشی از شیوع
ویروس کرونا 3 نفر گزارش شده است که هیچکدام از این عزیزان
ساکن تهران نبوده‌اند.
دکتر حبیبا افزود: با همت مرکز بهداشت و سلامت دانشگاه فرم
الکترونیکی جهت ثبت اطلاعات مبتلایان و بهبودیافتگان بیماری
کرونا تنظیم شده است که از تاریخ 14 اردیبهشت ماه از طریق سایت
دانشگاه تهران اطلاع‌رسانی شده است و از دانشگاهیان خواسته شده
است با هدف حفظ و ارتقا سلامتی خود و خانواده‌هایشان در برابر
بیماری کرونا نسبت به تکمیل این فرم اقدام کنند تا بتوانیم برخی
اقدامات حمایتی را از طرف دانشگاه برای این افراد انجام دهیم از جمله
پیگیری و مددکاری درمانی و مشاوره‌ای و کمک به تهیه اقلام بهداشتی