30610
کرونا با گرما تمام نمی‌شود / از تردد غیرضرور خودداری کنید
دکتر مینو محرز در گفت‌وگو با ایسنا، با بیان اینکه علی‌رغم تمام
توصیه‌های بهداشتی، برخی افراد تصور می‌کنند کرونا تمام شده
است، گفت: متاسفانه بیماران در حال افزایش‌ هستند و این یک زنگ خطر
است، حتما باید مردم به رعایت نکات بهداشتی پایبند باشند. کرونا
تمام نشده است و در حال افزایش است. مشاهده می‌کنیم بسیاری افراد
بویژه جوانان بدون ماسک بیرون می‌آیند؛ در حالی که این گروه سنی
می‌توانند حامل سالم بیماری باشند.
وی در ادامه در خصوص روند پذیرش بیماران در بیمارستان‌ها،
افزود: برخی مبتلایان به کرونا به صورت سرپایی و برخی به شکل
بستری درمان می‌شوند. اینکه بخواهیم به شکل دقیق در مورد درصد و
نسبت درمان سرپایی یا بستری در بیمارستان صحبت کنیم، نیازمند
گذشت زمان است‌.
محرز در خصوص روند بیماری کووید19 در استان خوزستان، بیان
کرد: عدم رعایت نکات بهداشتی می‌تواند عاملی برای تشدید
بیماری باشد، این در حالی است که مسافرت‌ها از نقاط مختلف در جریان
است. علت دیگر طغیان فعلی در خوزستان نیز می‌تواند دیرتر آغاز شدن
پیک بیماری باشد.
وی درباره تصوراتی که نسبت به گرم شدن هوا و به دنبال آن از بین رفتن