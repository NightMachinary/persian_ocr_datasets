13826
توصیه سازمان جهانی بهداشت این بود که کشورها برای رفع
محدودیت‌ها زیاد عجله نکنند. قرار نبود محدودیت‌ها به این شکل
رفع شود و مقرر شده بود که رفع محدودیت‌ها به صورت هوشمند
باشد.
رئیس دانشکده علوم پزشکی آبادان افزود: سازمان جهانی بهداشت
توصیه کرده بود زمانی که تعداد موارد بیماری به حداقل ممکن برسد و
بتوانیم همه موارد بیماری و همه موارد تماس بیمار را تشخیص دهیم و
رصد کنیم، گام به گام محدودیت‌ها برطرف شود. این در حالی است که
اکنون خوزستان، تنها استانی است که شرایط قرمز دارد روز به روز
رفع محدودیت‌ها در آن افزایش می‌یابد.
وی بیان کرد: اینکه به ما می‌گویند باشگاه‌ها باید باز شوند و
دانش‌آموزان در مدارس حضور پیدا کنند، صحیح نیست. نباید
نسخه واحدی برای کل کشور پیچیده شود. وضعیت خوزستان قرمز
است و باید بیشترین محدودیت‌ها را اعمال کنیم.
سلمان‌زاده گفت: رفع محدودیت‌ها در این شرایط معنی ندارد.
امیدواریم با همت استاندار خوزستان و فرمانداران، محدودیت‌ها
جدیدی اعمال شود نه اینکه محدودیت‌ها را برداریم.
وی بیان کرد: اکنون مقداری هم بی‌تفاوتی ایجاد شده است. قبلا
هواپیمایی سقوط می‌کرد و چند نفر کشته می‌شدند و عزای عمومی