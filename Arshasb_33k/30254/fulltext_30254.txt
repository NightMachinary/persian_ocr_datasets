30254
کاهش شدید ذخایر خونی خوزستان پس از محرم
دکتر عبدالعزیز فقهی در گفت‌وگو با ایسنا، اظهار کرد: با توجه به اینکه
بسیاری از مردم در محرم نسبت به اهدای خون اقدام کردند، در ایام اخیر
با کمبود شدید خون مواجه شده‌ایم.
وی با اشاره به نیاز فوری بیماران به دریافت خون تازه، افزود: برای
تامین خون و نجات جان بیماران بستری در بیمارستان‌ها و اتاق‌های
عمل خوزستان، به خون نیاز است و به تمام گروه‌های خونی به ویژه
منفی‌ها نیاز فوری داریم.
فقهی گفت: در صورت ادامه کاهش ذخایر خونی، برای تامین خون
بیمارستان‌ها دچار مشکل می‌شویم و در این شرایط، از عموم مردم
می‌خواهیم که هر چه سریع‌تر نسبت به اهدای خون اقدام کنند.
کاهش شدید ذخایر خونی در تهران و درخواست از شهروندان
به گزارش ایسنا، با شیوع گسترده ویروس کووید 19 و نگرانی های
پیش آمده در پیک سوم این بیماری، آمار مراجعه مردم به مراکز اهدای
خون با کاهش شدیدی مواجه شده است.
دکتر محمدرضا مهدی زاده مدیرکل انتقال خون استان تهران با اشاره
به این مطلب افزود: متاسفانه در روزهای اخیر و با کاهش حضور مردم در
مراکز اهدای خون، ذخایر فرآورده های خونی برای تامین نیاز
بیماران و بیش از 160 مرکز درمانی پایتخت در حالت هشدار قرار دارد.