4369
معاون توسعه مشارکت‌های مردمی امداد با بیان اینکه این طرح زمینه
مشارکت مستقیم خیران در توانمندسازی خانواده‌ها را فراهم
می‌کند خاطرنشان کرد: خیرین نیکوکار برای کودکان ایتام مبلغ
16 میلیارد و 730 میلیون تومان و برای کودکان محسنین 8 میلیارد و
930 میلیون تومان واریز کردند.
طائف به نحوه مشارکت خیران حقیقی و حقوقی در طرح اکرام و
محسنین اشاره کرد و افزود: متقاضیان این طرح با مراجعه به کمیته امداد
محل سکونت یا درگاه الکترونیکی این نهاد با انتخاب و تکمیل
برگه‌های مربوطه می‌توانند حمایت از یک یا چند کودک را پذیرش
کنند.
افزایش 35 هزار تنی تولید گوشت توسط عشایر
به گزارش ایسنا، هیات رئیسه فراکسیون عشایری مجلس شورای
اسلامی در نشست با وزیرجهاد کشاورزی دغدغه های این فراکسیون
در خصوص جامعه عشایری را مطرح کردند.
رئیس سازمان امور عشایر ایران در این نشست با ارائه گزارشی از
وضعیت جامعه عشایری کشور، اظهار کرد : بر اساس سرشماری ثبتی
مبنا عشایر کوچنده کشور که امسال نتایج آن اعلام شد 246 هزار
خانوار عشایری با جمعیت بیش از یک میلیون و 108 هزار نفر در کشور
زندگی می کنند.