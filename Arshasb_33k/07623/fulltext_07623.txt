7623
برگزاری رقابت انتخابی در 3 وزن تیم ملی کشتی آزاد
به گزارش ایسنا، در این جلسه که با حضور محسن کاوه مدیر فنی تیم‌های
ملی کشتی آزاد، غلامرضا محمدی سرمربی و ابراهیم مهربان و مهدی
تقوی مربیان تیم ملی کشتی آزاد بزرگسالان برگزار شد، درباره
برنامه‌های آتی این تیم بحث، تبادل نظر شد.
بر این اساس در این جلسه با توجه به درپیش بودن رقابت‌های جهانی
بزرگسالان در اواخر آذرماه سال جاری، در مورد چگونگی
برگزاری اردوهای تیم‌های ملی با حفظ پروتکل‌های بهداشتی و
هم‌چنین نحوه آماده‌سازی ملی‌پوشان برای این رقابت‌ها گفت‌وگو
و تصمیم‌گیری‌های لازم اتخاذ شد.
ابراهیم مهربان، مربی تیم ملی کشتی در مورد تصمیمات اتخاذ شده در
این جلسه گفت: بعد از اعلام اتحادیه جهانی در ارتباط با قطعیت برگزاری
رقابت‌های جهانی کشتی، چندین جلسه کارشناسی با حضور مدیر
فنی تیم‌های ملی کشتی آزاد و سرمربی و اعضای کادر فنی تیم ملی داشتیم
و بر اساس واقعیاتی که امروز وجود دارد که یکی از آن‌ها بحث بیماری
خطرناک کرونا است و متأسفانه همه‌گیری آن بسیار زیاد است و
محدودیت برای برگزاری مسابقات به صورت گسترده وجود دارد و
هم‌چنین زمان کمی تا مسابقات جهانی پیش‌رو داریم در این جلسه
تصمیمات مقتضی اتخاذ شد.