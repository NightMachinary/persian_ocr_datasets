15028
دلایل اعمال خشونت بر «رومینا»ها
این مترجم ادبیات کودک و نوجوان در گفت‌وگو با ایسنا، در پی اتفاقی
که برای «رومینا، دختر 14ساله تالشی» رخ داده است و کشته شدن او به
دست پدرش، درباره پرداختن به مسائل نوجوانان و نقش ادبیات بر
جلوگیری از خشونت‌های خانگی اظهار کرد: ادبیات نه‌تنها در
مشکلات رفتاری کودکان و نوجوانان می‌تواند تأثیرگذار باشد
بلکه در تمام مسائل زندگی بزرگسالان و به‌طور کلی انسان‌ها نیز
می‌تواند تأثیرگذار باشد، اما از کانال خود و آن کانال، کانال هنر
است. یعنی در مورد مسئله کودک و نوجوان، مشخصا کودک و نوجوان ما
به دانش و دانایی احتیاج دارد. این دانش و دانایی از رهگذر علم و تجربه به
بچه‌ها منتقل می‌شود.
او افزود: کودکان و نوجوانان در کنار دانایی به نوعی پالودگی هنری
هم نیاز دارند؛ به‌طور مثال می‌گوییم برای این‌که کودک با این نوع
مشکلات روبه‌رو نشود، باید به حقوق خود آشنا باشد. او این حقوق را
عمدتا از طریق دانش یاد می‌گیرد. یعنی ما باید در مدرسه و در خانواده به
بچه‌ها بگوییم چه موجودیت و جایگاهی در جامعه دارند و در آن
جایگاه چه حقوقی دارند، در واقع بایدها و نبایدهای‌شان در زندگی
چیست و بایدها و نبایدهای دیگران چیست. مربیان، معلمان،
نویسندگان، مترجمان و تصویرگران کودک و نوجوان باید به‌ آن‌ها