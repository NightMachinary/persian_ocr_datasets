27262
«این شخص در این عکس کراوات نپوشیده است» و این یک دروغ
است. همین دروغ بودن به تنهایی کافی است برای قباحت این کار،
گذشته از مفاسد و تبعات دیگری که بر آن مترتب است. اما یکی از تبعات
این کار این است که راه تحقیق را مخدوش می‌کنیم. فردا کسی
می‌خواهد درباره رواج فرهنگ غربی در قبل از انقلاب اسلامی در
ایران تحقیق کند. عکس کراواتی بهتر به این شخص کمک می‌کند تا
بداند که آیا این فرهنگ در ایران رواج داشته یا عکس تحریف‌شده؟
محقق می‌خواهد ببیند که آیا این غرب‌گرایی اثرات مثبت داشته؟
اثرات منفی داشته؟ وقتی ما مواد خام تحقیق را مخدوش می‌کنم چه
انتظاری برای رسیدن به حقیقت داریم؟ و از آن بدتر، مفسده‌ای که این
تحریف‌ها در پی دارد این است که جامعه را با تحریف آشنا می‌کنیم؛ این
کار را عادی و پذیرفتنی می‌سازیم، آن هم از سوی حاکمیت و نهادهای
حکومتی. ما در روز روشن به مردم می‌گوییم «تحریف واقعیت هیچ
ایرادی ندارد، بلکه گاهی لازم است.» و به این ترتیب مردمانی که از
روی دست حاکمیت نگاه می‌کنند، فردا آسان‌تر به این کار تن در
می‌دهند. بعد فردا ممکن است آن‌ها یک حقیقت ارجمند را تحریف
کنند. دانش‌آموزی که می‌بیند به چه راحتی می‌شود در اثر داستانی یک
نویسنده مرحوم و یک نویسنده زنده دست برد، اگر قرار باشد در این نظام
«آموزش ببیند و پرورش یابد» از دو حال خارج نیست؛یا این امر