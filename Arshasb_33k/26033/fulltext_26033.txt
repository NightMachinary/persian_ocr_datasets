26033
‌صورت پستی در انتخابات شرکت خواهند کرد و ممکن است مشخص
شدن کاندیدای پیروز در برخی ایالت‌ها هفته‌ها طول بکشد و اجازه
نخواهند داد کاندیدایی با توسل به رأی‌های حضوری، خود را
پیروز میدان بداند! این در حالی است که بر اساس نظرخواهی‌ها، بیشتر
دموکرات‌ها و هواداران جو بایدن به ‌صورت پستی رأی خواهند داد.
در حالی ‌که هواداران ترامپ می‌گویند در روز انتخابات ‌پای
صندوق رأی خواهند رفت. ترامپ برای تأثیرگذاری بر نتایج
انتخابات و تغییر دادن نتایج به نفع خود بارها اعلام کرده است
رأی‌گیری پستی را قبول ندارد و از طرفداران خود خواسته است به‌
صورت حضوری رأی دهند. از همین رو پیش‌بینی می‌شود در همان
روز رأی‌گیری، ترامپ خود را پیروز میدان معرفی و اعلام کند اگر تا
چند هفته آینده، نتایج انتخابات با رأی‌گیری پستی تغییر کند، حتما
در پروسه انتخابات فسادی رخ‌ داده و تقلب شده است.
توئیتر همچنین تدابیر تازه‌ای برای جلوگیری از انتشار خبرهای
جعلی مربوط به انتخابات ریاست‌جمهوری آمریکا در نظر گرفته
است. به گفته این شرکت، بازنشر مطالب بدون اضافه کردن نظری نیز
دشوارتر خواهد شد تا کاربران در کنار بازنشر یک توئیت، نظر خود را
نیز اضافه کنند. این کار نیز برای بستن دست ربات‌ها در بازنشر
توئیت‌های یک کمپین انتخاباتی خاص به‌صورت بی‌شمار است.