6118
حجت الاسلام والمسلمین منتظری بر همین اساس از وزیر دادگستری
خواست که به عناصر اجرایی تذکر دهد حتی اگر این موضوع را قبول
ندارند، به قانون احترام بگذارند و برای اجرای حکم همکاری کنند تا
هم از حقوق بیت المال و هم از حقوق سرمایه گذاران صیانت شود.
با مکاتبه کار حل نمی‌شود/ شهر سنگ در چگنی ایجاد شود
حاتم شاکرمی در جلسه شورای اشتغال چگنی که 23 مهر ماه در
فرمانداری این شهرستان برگزار شد، اظهار کرد: کار در
شهرستان‌های تازه تاسیس خیلی سخت است و وقتی چگنی تبدیل به
شهرستان شد به فرماندار گفتم آن را با کمک کارشناسان و
صاحب‌نظران برای صد سال دیگر جانمایی کنید.
وی ادامه داد: برای کار کردن در چنین شهرستان‌هایی باید روحیه
انقلابی داشته باشید و انقلابی کار کنید که خدا را شکر در چگنی این
ویژگی در بین مدیران دیده می‌شود.
شاکرمی تاکید کرد: رفع محرومیت چگنی به دو موضوع بستگی
دارد؛ یکی انقلابی کار کردن و یکی هم انقلابی پیگیری کردن از
دستگاه‌های بالادستی و باید پیگیری را تقویت کنیم.
معاون وزیر تعاون، کار و رفاه اجتماعی اذعان کرد: باید بپذیریم که
نظام اداری کشور ما طوری طراحی نشده که با یک مکاتبه، کار حل شود
و به پیگیری‌های دیگری هم نیاز دارد.