24433
گمان می‌کنند شکل‌گیری هرگونه ارتباط میان ایران و دولت جو
بایدن در چند ماه پیش رو، نامزد فعلا نامشخص آنها در رقابت‌های سال
آینده را از دفتر ریاست‌جمهوری دورتر می‌کند. دو جناح سیاسی یا
طرفداران آنها در حالی نتیجه انتخابات در ایالات متحده را در تهران
مصادره به مطلوب می‌کنند که تجربه مذاکرات بین‌المللی نشان داده
زمانی کشور مد نظر بیشترین دستاوردهای پشت میز مذاکره خارجی
را به دست می‌آورد که نخست در داخل کشور از شکاف عمیق سیاسی
میان دو جناح اصلی سیاسی خبری نباشد و دوم آن که یک جناح مذاکره با
طرف مقابل را بیش از آن که در چارچوب تامین منافع ملی تامین کند در
قالب دستاورد حزبی نگنجاند. ایران در سه سال گذشته در جنگ
نابرابری با ایالات متحده قرار گرفته است؛ جنگی که در آن شاید از
توپ و تانک و موشک خبری نبوده اما فشارهای سیاسی، اقتصادی،
دارویی و درمانی، امنیتی که واشنگتن بر تهران تحمیل کرده کم از
جنگ نداشته است. در چنین شرایطی نخستین رسالت اخلاقی
گروه‌های سیاسی در داخل کشور تلاش برای کاستن از بار فشار تحریم
بر مردم عادی و عادی‌سازی رابطه اقتصادی و تجاری ایران است.
نباید فرصت‌های رفع تحریم را نادیده گرفت و نباید با ذوق‌زدگی از
مذاکره انتظارات غیر واقعی و امیدهای واهی ساخت. نکته‌ای که
موافقان و مخالفان مذاکره در این مقطع فراموش کرده یا عمدا آن را به