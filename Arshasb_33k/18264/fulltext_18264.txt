18264
وی افزود: خطوط عابر پیاده مخصوص نابینایان در برخی از خیابان‌ها
ازجمله چهارراه نادری طراحی‌شده است، سنگ‌فرش بریل فرد نابینا
را راهنمایی می‌کند تا به مقصد برسد درواقع نابینایان با عصا زدن در این
مسیر حرکت می‌کنند که به موانع برخورد نکنند، اما پیمانکاران و
طراحان این طرح در قزوین گویا دلیل ساخت این سنگ‌فرش‌ها را
نمی‌دانند به‌طوری‌که فرد نابینا با عبور از این خطوط یا با دیوار برخورد
می‌کنند یا موانع بر سر راهشان است.
رئیس هیئت‌مدیره موسسه نابینایان و کم‌بینایان قزوین اظهار کرد:
در اثر عدم آگاهی این تردد امن به جریان ناامنی تبدیل‌شده و مشکلات
را مضاعف کرده است به‌طوری‌که در خیابان نادری با عبور از این
خطوط مستقیم وارد مغازه‌ای می‌شویم که بساطش را در پیاده راه چیده
است.
وی خاطرنشان کرد: گاهی زیباسازی گلدان‌های بزرگی در انتهای
خطوط قرار می‌دهد که نابینا با حرکت در آن مسیر با گلدان برخورد
می‌کند، این نشان می‌دهد که در حوزه مناسب‌سازی معابر ما دچار
ضعف در برنامه‌ریزی هستیم و توجه به امور معلولان نادیده گرفته
می‌شود.
بخشی یادآور شد: ما به دنبال تردد با امنیت کامل هستیم، امیدواریم که
ضریب حساسیت مردم نیز نسبت به حوزه معلولان افزایش پیدا کند و