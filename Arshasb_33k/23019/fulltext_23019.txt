23019
مدیرعامل استقلال: کشتی ویترین افتخارات ورزشایران است/ پر
قدرت در لیگ کشتی حاضر می شویم
به گزارش ایسنا، احمد سعادتمند بعد از نشست با مسئولان فدراسیون
کشتی و قطعی شدن تیمداری استقلال در لیگ برتر کشتی آزاد گفت:
کشتی ورزش اول کشور است و طرفداران زیادی دارد. استقلال به
عنوان یک باشگاه فرهنگی ورزشی می‌تواند در رشته‌های مختلفی تیم
داری کند. کشتی ویترین افتخارات ورزش کشور است که قهرمانان
بزرگی را پرورش داده است. البته استقلال قصد دارد در رشته های
المپیکی دیگر هم فعالیت داشته باشد.
وی افزود: هزینه‌های تیم کشتی خارج از بودجه فعلی باشگاه است و ما با
گرفتن اسپانسر مناسب وارد لیگ کشتی شدیم. ما قرارداد سه ساله ای با
اسپانسر امضا کردیم که حضور استقلال در لیگ کشتی را تضمین می
کند. وقتی اسپانسری می‌آید و آمادگی دارد که هزینه های تیم کشتی
را بدهد، چرا از آن استفاده نکنیم. این اسپانسر که نمی آید بدهی های ما را
بدهد. مطمئن باشید ریالی از بخش فوتبال هزینه کشتی نخواهد شد.
سعادتمند درباره اینکه اکثر کشتی‌گیران مطرح جذب تیم های دیگر
شدند و استقلال برای بستن تیم مشکل خواهد داشت، گفت: استقلال
همیشه استقلال است. اگرچه دیر آمدیم اما تصمیم داریم با یک تیم خوب
در لیگ برتر شرکت کنیم.