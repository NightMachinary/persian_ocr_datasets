27303
فرانسه از اعلام توافق بین آژانس و ایران، که براساس آن ایران به
بازرسان آژانس اجازه می دهد به دو سایت دسترسی پیدا کنند، استقبال
می کند؛ چیزی که آژانس برای چند ماه درخواست کرده بود. این یک
گام در جهت درست است. این تعهد از جانب ایران مطابق با اجرای توافق
های این کشور با آژانس است.
سخنگوی وزارت خارجه چین در 27 آگوست اعلام داشت: چین از
توافق آژانس و ایران استقبال می‌ کند و حل ‌و فصل اختلافات پادمانی در
پی رایزنی ‌های دوستانه را تحسین می ‌کند. امیدوارم که همکاری ‌های
دو طرف ادامه یابد و به توافق عمل شود. چین از همه طرف ها می خواهد تا
در این راستا نقش سازنده خود را ایفا کنند. بارها ثابت شده که قلدری یک
طرفه، موجب افزایش احتمال تقابل می‌شود. اختلافات تنها می ‌تواند
از راه مذاکرات کاهش یابد. تمام طرف ‌ها باید تحت شرایط کنونی
مسیر درست را ادامه دهند و ضمن استناد به برجام و قطعنامه 2231، برای
حل ‌و فصل دیپلماتیک و سیاسی مسئله هسته‌ای ایران تلاش کنند.
هلگا اشمید، دبیرکل سرویس اقدام خارجی اتحادیه اروپا نیز با انتشار
توئیتی در تاریخ 26 آگوست، نوشت: خبرهای خوب از تهران
درباره همکاری بین ایران و آژانس به گوش می رسد. اتحادیه اروپا به
نقش بی طرف و مستقل آژانس اعتماد دارد. در همان زمان، ما کار خود را
برای حفظ برجام با کمیسیون مشترک در هفته آینده ادامه می دهیم. من به