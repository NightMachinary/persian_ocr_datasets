1084
نائب رئیس اتاق بازرگانی در ادامه با تاکید بر آموزش های مهارتی
لرستان خاطر نشان کرد: زنجیره حوزه آموزش ناقص است و هر کدام
از ما بخشی عمل کرده ایم و هم سیستم دولتی و هم بخش خصوصی هیچ
کدام اطلاعی از برنامه ها و وظایف یکدیگر نداریم. ما در اتاق لرستان با
همکاری پارک علم و فناوری، دانشگاه لرستان و جهاد دانشگاهی دوره
آموزشی مشترک هدفمند را قرار بود برگزار کنیم و امیدواریم اینکار
انجام شود تا بهره وری در صنایع استان با آموزش موثر و مهارتی بالا
رود.
وی با اشاره به سنجش واحدهای صنعتی بیان کرد: ما این کار را در استان
انجام دادیم و به واحدها رتبه طلایی و نقره ای و... می دهیم.
خاکی با بیان اینکه معتقدیم ارتقای بهره وری در هر بنگاه اقتصادی با
کمک نیروی انسانی‌ باید به دست آید، اضافه کرد: در کشورهای
پیشرفته دنیا در صورت های مالی بنگاه های اقتصادی نیروهای انسانی
ارزش گذاری می شوند و یکی از معیارهای اعتبار سنجی برای دریافت
تسهیلات است اما متاسفانه در کشور ما چیزی به نام دارایی های
نامشهود، سرمایه های اجتماعی و انسان ها مورد توجه قرار نمی گیرند.
این مسئول یادآور شد: نقش سازمان آموزش فنی و حرفه ای درارتقای
مهارت و آموزش های حین خدمت و کمکی که می تواند به واحدهای
تولیدی و فعالین اقتصادی کند بسیار ارزشمند است.