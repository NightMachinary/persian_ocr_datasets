18125
سقوط آزاد سرمایه گذاری چین در آمریکا
به گزارش ایسنا به نقل از فاکس بیزینس، با افزایش تنش های تجاری بین
دو اقتصاد نخست جهان، به نظر می رسد روابط مالی دو طرف نیز تحت
تاثیر قرار گرفته است؛ به گونه ای که چین در سال گذشته پایین ترین
میزان سرمایه گذاری یک دهه اخیر را در آمریکا داشت. موسسه
مشاورین رادیوم در گزارشی اعلام کرده است که میزان سرمایه
گذاری چین در آمریکا از 5.4 میلیارد دلار در سال 2018 به تنها 5
میلیارد دلار در سال 2019 رسید.
این میزان سرمایه گذاری شامل سرمایه گذاری های مالی نظیر خرید
سهام و اوراق قرضه نمی شود. این موسسه همچنین اعلام کرده است در سه
ماهه نخست امسال چین تنها 200 میلیون دلار در آمریکا سرمایه
گذاری کرده که از زمان بحران سال 2008 بی سابقه است.
از سوی دیگر اما میزان سرمایه گذاری آمریکا در چین روند صعودی
خود را حفظ کرده و از 13 میلیارد دلار در سال 2018 به 14 میلیارد دلار در
2019 افزایش پیدا کرده است. بخش بزرگی از این سرمایه مربوط به
افتتاح خط تولید خودروسازی تسلا در شهر شانگهای بوده است.
در ماه های اخیر آمریکا با متهم کردن چین به رفتار ناعادلانه مدعی شده
است مقامات این کشور شرکت های آمریکایی را مجبور به انتقال
فناوری می کنند و قوانین مالکیت معنوی را رعایت نمی کنند.