21483
در ادامه جلسه قاضی خطاب به مبارکی گفت: آنچه شما به دادگاه ارائه
کردید اعتبار سنجی نبود؛ شما چگونه بازاریابی می‌کنید که در
جریان موارد مطروحه نیستید؟
مبارکی گفت: ما در بانکداری شرکتی باید پیگیری می‌کردیم.
قاضی خطاب به مبارکی گفت: فرآیند پیگیری‌تان را تشریح کنید.
نماینده دادستان بیان داشت: در کجا تصریح شده که بانکداری
شرکتی برای صدور برات ارزی بدون اخذ تعهد باید پیگیری کند؟
در ادامه جلسه دادگاه قاضی مسعودی مقام خطاب به مبارکی گفت:
مواردی که ارائه می‌کنید و کاغذهایی که ارائه داده‌اید غیر واقعی
است. تصور نکنید چنانچه کاغذی ارائه شود ما بدون بررسی آن را
می‌پذیریم. بانک‌ها فکر می‌کنند برخی قضات دستگاه قضایی اشراف
ندارند لذا برخی مطالب را غیر واقعی می‌نویسند برخی مطالب را از
پرونده‌ها حذف می‌کنند حال آنکه ما می‌توانیم تشخیص دهیم کدام
تعهدات ایفا شده و کدام نشده است. برخی بانک‌ها به ما گزارش می‌دهند
در قبال ارز ارائه شده رفع تعهد صورت گرفته حال آنکه ارزشان
فروخته شده و سند فروشش هم موجود است؛ لذا باید تصریح کنم ما علیه
مدیران هر بانکی که اسناد کذب ارائه دهد و یا بخشی از واقعیت را
منعکس کند اعلام جرم می‌کنیم.
قاضی در ادامه جلسه دادگاه گفت: پاسخ استعلام بانک رفاه باید تکمیل