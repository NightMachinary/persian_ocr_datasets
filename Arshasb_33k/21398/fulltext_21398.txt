21398
برایش می‌گفتم. قبل از این که پیش دکتر منصوره بروم گیج بودم و او راه
تاریک مقابل زندگی من را روشن کرد. هنوز صدایش با من است. هر بار
که پیشش می‌رفتم احساس می‌کردم پیش دوست آگاهم می‌روم. هر چه
از خوبی او بگویم کم گفته‌ام.»
دکتر منصوره در میان غم، ماتم و بهت اطرافیانش اکنون چند هفته‌ای
است رفته. «خاطرات یک روانشناس بالینی» اثری از اوست؛
عزیزترین بازمانده‌اش. شاید به قول دکتر منصوره کرونا به ما نهیب
می‌زند که به اسب سرکش تمدن مهار بزنیم و شیوه زندگی‌مان را عوض
کنیم و دنیای جدید و بهتری خلق کنیم. شاید منصوره غفار تبریزی حالا
نگاهمان می‌کند که ببیند آیا با این اتفاق کنار می‌آییم؟ اتفاقی که به
قول او طرح‌واره‌های ذهنی‌مان را به هم ریخته است.
تهمینه خانم
تهمینه خانم ساکن رشت بود. سال‌ها معلمی کرد بازنشسته که شد
خیلی‌ها گفتند بنشین خانه و استراحت کن اما دلش نیامد؛ آخر عاشق
بچه‌ها بود. بعد از بازنشستگی به روستایی در یک منطقه محروم رفت و در
یک مدرسه مشغول به کار شد. خانم معلم در اسفند ماه 98 و در اوج شیوع
کرونا در شهر رشت جانش را از دست داد. هنوز خیلی از شاگردانش
تصویر والیبال بازی کردنش را در ذهن دارند.
با این که چند ماهی از رفتنش می‌گذرد هنوز برادرش نتوانسته بر سر