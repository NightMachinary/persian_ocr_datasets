16600
رفت و آمد موج‌ها
کرستین 28 ساله اهل آفریقای جنوبی که از نوعی بیماری نخاعی رنج
می‌برد در باره ابتلایش به بیماری گفت: بهترین راه برای تشریح این
بیماری نفس کشیدن در ارتفاعات است. در ارتفاعات تنفس با اختلال
مواجه می‌شود.
این ساکن آفریقای جنوبی 2 روز پس از تماس با یکی از همکاران
ناخوش‌احوالش احساس بیماری کرد و تست کرونای او ابتلا به
کووید 19 را تائید کرد. داوی نامزد 30 ساله وی در آن زمان موفق به
تست کرونا نشد زیرا سیستم بیمارستانی در آن زمان تحت فشار زیادی
قرار داشت اما او نیز در چند روز بعد علائم مشابهی را نشان داد. پس از آن این
زوج که دوست نداشتند نامشان به صورت کامل منتشر شود خود را
قرنطینه و از خانه کار کردند.
داوی در این باره گفت: گاهی به خود می‌گفتیم آیا واکنش زیادی به
بیماری نشان داده‌ایم زیرا گاهی حال خوبی داشتیم.
وی افزود: بیماری به شدت نوسان دارد. گاهی مانند یک
سرماخوردگی است و گاهی احساس می‌کنید در حال خوب شدن
هستید اما این شرایط در هفته آخر وحشتناک شد. حس کردم نفس کم
آورده‌ام. به پزشک زنگ زدم و او با توجه به علائم گفت اکسیژن کافی
دریافت نمی‌کنم.