25935
نگاه ویژه به بودجه تحقیقاتی بخش کشاورزی در گلستان
هادی حق‌شناس در جلسه کارگروه آموزش، پژوهش و فناوری
استان گلستان گفت: امروز در دنیا در برنامه‌ریزی‌ها توجه ویژه‌ای به
واحدهای تحقیق و توسعه و بخش پژوهش می‌شود.
وی افزود: اگر فعالیت‌ها در دستگاه‌های اجرایی یا واحدهای تولیدی
پژوهش محور باشد، منجر به کاهش هزینه‌ها و افزایش بهره‌وری و
کارایی خواهد شد.
استاندار گلستان خاطرنشان کرد: سال گذشته دستگاه‌های دولتی
استان از محل‌های ملی، استانی و محل داخلی دستگاه مجموعاً 22
میلیارد تومان بودجه در بخش پژوهش داشتند که این مبلغ در سال
جاری به 32 میلیارد تومان رسیده است.
حق‌شناس بیان کرد: سال گذشته کل مبلغ بودجه یک درصد
دستگاه‌های اجرایی برای کارهای تحقیقاتی به شکل متمرکز برای 7
طرح ازجمله طرح علاج بخشی خلیج گرگان در نظر گرفته شد. امسال نیز
در نظر داریم بودجه این بخش را به‌صورت متمرکز تخصیص دهیم تا
چند گره اساسی استان را حل کنیم.
وی بیان کرد: اغلب عناوینی که در بخش پژوهش امسال پیش‌بینی
شده، مربوط به مسائل زیست‌محیطی در استان بوده که در حال بررسی
نهایی آنها هستیم.