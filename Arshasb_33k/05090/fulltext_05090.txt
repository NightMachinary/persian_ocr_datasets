5090
عربستان و ترکیه برای تغییر نظم منطقه‌ای یا تأسیس نظم منطقه‌ای مطلوب
را باید در بستر تعامل بازیگران با روندها مورد مطالعه و بررسی قرار داد؛
ضمن اینکه نباید فراموش کرد از گذشته هم روندهایی در منطقه حاکم
بوده‌اند که هنوز هم اهمیت دارند؛‌ روندهایی نظیر: مسئله فلسطین‌،
منازعات قومی و مسئله کردها، مشروعیت رژیم صهیونیستی‌، نبود
یک قدرت هژمون در منطقه‌، اهمیت وحدت عربی‌، شکاف شیعه سنی‌،
نفوذ قدرت‌های بزرگ در منطقه و شکاف میان دولت‌های طرفدار و
مخالف وضع موجود.
اکنون سؤالات جدی‌ای درباره آینده غرب آسیا مطرح می‌شود؛
ازجمله اینکه: غرب آسیا به چه سمتی درحال حرکت است؟ آیا بازهم
امکان بروز جنگ دیگری وجود دارد؟ آیا منطقه به‌سوی نظم یا بی‌نظمی
بیشتر حرکت می‌کند؟ و این وضعیت به سود کدام بازیگران و به زیان
کدام بازیگران است؟ آیا غرب آسیا اهمیت خود را برای آمریکا
ازدست داده است؟ یا آمریکا دغدغه‌های مهم‌تری مثل مهار چین دارد
که باعث می‌شود فرصت و منابع کافی برای افزایش حضور در غرب
آسیا نداشته باشد؟ آیا حضور روسیه در سوریه به معنای حضور
بلندمدت این کشور در غرب آسیاست؟ سیاست آمریکا درقبال این
وضعیت چه خواهد بود؟ آیا روسیه توان مالی برای تأمین هزینه حضور
طولانی‌مدت در منطقه را دارد؟ اروپا می‌خواهد چه سیاستی را در