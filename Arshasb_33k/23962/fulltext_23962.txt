23962
مدیر سلامت محیط کار دانشگاه علوم پزشکی خاطر نشان کرد: در
هفته‌های اخیر تعداد فوتی‌ها تا سه نفر و تعداد بستری‌ها نیز تا 50 درصد
کاهش یافته به طوریکه در 24 ساعت گذشته تنها 12 نفر در استان اردبیل
به دلیل ابتلا به کرونا بستری شدند.
صالحیان بیان کرد: ضرورت دارد در کنار مراقبت‌های فردی، از
حضور در تجمعات به ویژه مکان‌هایی که مصرف دخانیات و قلیان‌
بالاست، جدا خودداری کنیم به طوریکه ما در شهرهای مختلف نسبت
به پلمب و تعطیلی قهوه‌خانه‌هایی که قلیان ارائه می‌کنند، اقدام کردیم و
هرگونه ارائه قلیان در کافه‌ها و مکان‌های عمومی ممنوع می‌باشد.
وی در ادامه با رد برخی اظهارنظرهای غیرکارشناسی در مورد مصرف
دخانیات و رابطه آن با کرونا اظهار کرد: به هیچ وجه این اظهارنظرهای
غیرکارشناسی را قبول نمی‌کنیم چرا که بسیاری از افراد مبتلا به کرونا
مصرف‌کننده دخانیات بوده و یا قلیان استفاده می‌کردند.
صالحیان تصریح کرد: اینکه گفته می‌شود دخانیات و قلیان عامل
کاهش شیوع بیماری کروناست، صحت ندارد چرا که خود مصرف
دخانیات می‌تواند بزرگترین آسیب را به ریه وارد کند.
وی گفت: قانون منع مصرف دخانیات سالهاست که ابلاغ شده و در
قالب این قانون کمیته‌ای نیز با همکاری دستگاه‌های ذیربط شکل
گرفته تا اجازه عرضه دخانیات به ویژه برای گروه‌های سنی زیر 18 سال