14213
او با تاکید بر ضرورت طرح این مباحث در خانه تئاتر و وزارت ارشاد
افزود: خانه تئاتر باید به جد پیگیر باشد. وزارت ارشاد هم باید اقدام
کند. وزیر ارشاد در این چهل روز خانه نشینی ندیدم پیام جدی درباره
وضعیت هنر و هنرمندان بدهد.
او با تاکید بر داشتن برنامه‌ای مدون برای تئاتر اضافه کرد: ممکن است
طرح فاصله‌گذاری اجتماعی تا چهار ماه دیگر ادامه داشته باشد ولی بعد
از آن مهم است. معاون هنری باید برنامه مدون و طولانی مدتی برای بعد از
کرونا داشته باشد. بخصوص که ضرر مالی گروه‌های هنری مطرح
است.
ماهیان با اشاره به اجرای بعضی از برنامه‌ها که به عنوان حمایت از
هنرمندان تئاتر مطرح شده است، تشریح کرد: اجرای آنلاین تئاتر که
دردی را دوا نمی‌کند. چنین چیزی اصلا معنی تئاتر ندارد و چیزی جز
سرگرمی نیست چراکه ذات تئاتر با تماشاگر معنا پیدا می‌کند. تئاتر مثل
موسیقی نیست که شکل ضبط شده‌اش هم کاربرد داشته باشد.
کارگردان «هم هوایی» افزود: خانه تئاتر اقداماتی انجام داده مانند
بخشیدن حق بیمه صندوق اعتباری هنر در سه ماه اول امسال ولی ظاهرا
هنوز بیمه تامین اجتماعی آن را اجرایی نکرده است. شنیده‌ام تعدادی
از اعضای خانه تئاتر به مراکز تامین اجتماعی مراجعه کرده‌اند ولی به
آنان گفته شده هنوز این طرح اجرایی نشده است. ضمن اینکه شخصا