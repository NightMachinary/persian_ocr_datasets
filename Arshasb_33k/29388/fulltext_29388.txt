29388
پیگیری پرونده عامل حمله با سلاح سرد در فرانسه
به گزارش ایسنا، دادستانی ملی مبارزه با تروریسم فرانسه اعلام کرد که
پرونده‌ای را درباره چندین قتل و اقدام به قتل در ارتباط با یک سازمان
تروریستی که به عبدالله احمد عثمان پناهجوی سودانی 33 ساله مرتبط
است، آغاز کرده است.
این مهاجم سودانی برای دو اتهام مورد پیگرد قرار دارد و در زندان
سلامت پاریس بازداشت است. داستانی ملی مبارزه علیه تروریسم
فرانسه همچنین تأکید کرد که اولین تحقیقات به این می‌پردازند که
نشان دهند این شخص تنها حمله کرده است و به هیچ سازمان تروریستی
مربوط نمی‌شود.
دو فرد سودانی دیگر که با احمد عثمان آشنا بودند و توسط مأموران
فرانسه دستگیر شده بودند روز دوشنبه و چهارشنبه بدون هیچ پیگردی
آزاد شدند.
به گفته یک منبع نزدیک به پرونده این پناهجوی سودانی اظهار کرده
است که احساس بدی داشته و توسط جهان اطرافش مورد آزار قرار
گرفته بوده است و دین او به وی این اجازه را می‌داده که از خود دفاع کند.
در جریان جست‌وجو در منزل احمد عثمان اسناد دست نویسی با
موضوعات دینی یافت شد که در آن وی درباره زندگی در کشور
کافران شکایت می‌کرد.