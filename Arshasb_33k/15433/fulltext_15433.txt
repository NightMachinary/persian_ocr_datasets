15433
ملی به ریاست فائز السراج) و دیگری در شرق (به ریاست خلیفه حفتر) بر
این کشور سلطه دارند که هر یک تلاش دارد با شکست دیگری، کنترل
کل کشور را در دست بگیرد. دولت اول از سوی سازمان ملل به رسمیت
شناخته شده و دولت شرق لیبی هم از سوی برخی کشورها از جمله روسیه
حمایت می‌شود.
دیدار الکاظمی با سفیر آمریکا در عراق
به گزارش ایسنا، به نقل از سومریه نیوز، دفتر مصطفی الکاظمی، نخست
وزیر جدید عراق در بیانیه‌ای اعلام کرد که وی امروز در دفترش میزبان
ماتیو تولر، سفیر آمریکا در عراق بود.
الکاظمی بر لزوم همکاری و هماهنگی میان دو کشور در زمینه‌های
اقتصادی و امنیتی و رویارویی با تروریسم و مقدمه‌چینی برای
گفتگوی استراتژیک میان دو کشور و تلاش برای حفظ امنیت و ثبات
منطقه و دور کرن آن از خطرات تاکید کرد و گفت که عراق صحنه تسویه
حساب‌ها و تعدی به کشوری همسایه یا دوست نخواهد بود.
سفیر آمریکا نیز به الکاظمی برای کسب رای اعتماد پارلمان تبریک
گفت و تاکید کرد که کشورش آماده حمایت از عراق در تمامی زمینه‌ها
به ویژه در عرصه اقتصادی و در زمینه مقابله با کرونا است.
دیدار الکاظمی و نیچروان بارزانی
به گزارش ایسنا، به نقل از شفق نیوز، دفتر رسانه‌ای مصطفی الکاظمی،