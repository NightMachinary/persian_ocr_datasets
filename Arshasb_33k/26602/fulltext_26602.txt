26602
هلال احمر کهگیلویه و بویراحمد در طرح فاصله گذاری اجتماعی نقش
آفرینی کرد
حسین کلانتری در دیدار صمیمی با مسئولین جمعیت هلال احمر استان
به مناسبت روزجهانی صلیب سرخ و هلال احمر ضمن این روز افزود:
حرکت های جهادگرانه و اقدامات بشر دوستان و داوطلبانه با روحیه
انقلابی و با نگاه خدمت به مردم از سوی جمعیت هلال احمر قابل تقدیر
است.
وی اظهارکرد: جمعیت هلال احمر با 11 هزار جوان داوطلب با روحیه
بسیجی و جهادی سازماندهی شده و پای کار در استان یکی از دستگاه
هایی است که عملکرد آن خیلی به چشم آمده و ضمن خدا قوت باید از
زحمات و تلاش های آنها قدر شناسی کرد.
استاندار کهگیلویه و بویراحمد خاطرنشان کرد: جمعیت هلال احمر
در استان با یک هزار و 260 امدادگر فعال و 197 کانون توانسته در سال
گذشته در بیش از 440 حوادث مختلف و امسال در 45 حوادث بدون
هیچ چشم داشتی ایفای نقش کند.
کلانتری تصریح کرد: جمعیت هلال احمر سال گذشته در حوادث تلخ
سقوط هواپیما که بسیار شرایط سختی داشت با عملیات میدانی و
طولانی مدت و در سیل ابتدای سال گذشته و دیگر حوادث مختلف و
اکنون هم در رابطه با کنترل شیوع کرونا به خوبی عمل کرده است.