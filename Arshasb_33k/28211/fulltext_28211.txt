28211
وی گفت: در قینرجه نیز تلاش بر اجرای طرح‌های توسعه‌ای است تا این
منطقه نمونه گردشگری نیز بتواند با فعالیت سرمایه‌گذاران به یک شرایط
مناسب و مطلوب برسد.
عضو هیئت مدیره و مدیر آب‌های معدنی شرکت آب منطقه‌ای اردبیل
به وجود مجموعه چهار مجموعه آبگرم در نیر و ضرورت توسعه این
مجموعه‌ها اشاره و بیان کرد: در سرعین نیز فعالیت‌های خوبی در
حمایت از سرمایه‌گذاران در مسیر احداث مجتمع‌های آبدرمانی
مدرن آغاز شده که به یقین از این فعالیت‌ها و برنامه‌ریزی‌ها حمایت
می‌کنیم.
غفاری ادامه داد: برای بهره‌مندی شورا و شهرداری سرعین از درآمد
آب‌های گرم سهم 5 درصدی به شورای برنامه‌ریزی استان پیشنهاد
شده که امیدواریم برهمین اساس عوارض محلی از این محل به حساب
شهرداری پرداخت شود.
پایان‌نامه‌های دانشجویی نباید در بایگانی خاک بخورد
رحیم بنا مولایی روز سه‌شنبه 23 اردیبهشت در اولین نشست خبری
جشنواره ملی امیر کبیر( طرح‌ها، پایان نامه‌ها و رساله‌های
دانشجویی کاربردی کارفرما محور) که در اتاق بازرگانی البرز
برگزار شد، اظهار کرد: تعامل صنعت و دانشگاه که از سال 94 در البرز
شکل گرفته تا کنون دستاوردهای قابل توجهی داشته است.