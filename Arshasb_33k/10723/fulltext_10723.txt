10723
تلاش برای رفع موانع ثبت جهانی ماسوله
احمد نجیبی در گفت‌وگو با ایسنا، با اشاره به تلاش‌های مدیرکل میراث
فرهنگی و همراهی استاندار گیلان برای ایجاد کمیته‌ ثبت جهانی
ماسوله در استان، بیان می‌کند: در واقع همه‌ ادارات و دستگاه‌ها برای به
سرانجام رسیدن این اتفاق، به نوعی دخیل هستند. به همین دلیل برای
رفع موانع ثبت جهانی ماسوله، باید همه‌ مدیران کل عزم خود را جزم
کنند.
او از جمله‌ موانع موجود در سر راه ثبت جهانی ماسوله را کابل‌های برق و
تلفن می‌داند و می‌گوید: برای برطرف کردن این مانع در با بازدیدی که
وزیر ارتباطات از بافت ماسوله داشت، رایزنی‌هایی انجام شد تا تلفن
ثابت در ماسوله به صورت سیم‌کارتی به مردم داده شود.
نجیبی به وجود پتانسیل اجرایی موجود در سطح شهرستان برای
اجرای کابل‌های برق به صورت زمینی و بر اساس تصمیم گرفته‌شده در
جلسات کارشناسی با مسوولان این اداره اشاره می‌کند و هدف از
انجام این کار را خالی کردن سیما و منظر ماسوله از این کابل‌ها عنوان
می‌کند.
مدیر پایگاه میراث فرهنگی ماسوله دفع آب‌های سطحی یا فاضلاب را
از دیگر موانع موجود در ثبت جهانی ماسوله می‌داند و ادامه می‌دهد:
نهادهایی مانند جهاد کشاورزی یا محیط زیست که در بافت طبیعی