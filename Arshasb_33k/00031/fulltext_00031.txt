31
های بیمه ای رشد وسیعی پیدا کردند. در طول سال های جنگ علیرغم
آنکه در کشورهای مختلف دوران جنگ دورانی است که خدمات
اجتماعی کاهش می یابد و فقر و گرسنگی و اپیدمی ها شیوع می یابند اما
در ایران چنین اتفاقی نیفتاد و عزم و اهتمام ساختارهای مدیریتی و
کمک های مردمی باعث شد تا پوشش تامین اجتماعی به معنای عام خود
گسترش یابد.
وی با اشاره به اینکه در طول برنامه های اول و دوم توسعه در سال های بعد از
پایان جنگ نیز گسترش کمی بیمه ها ادامه یافت گفت: نظام تامین
اجتماعی شامل همه لایه ها و سطوح تامین اجتماعی است که شامل
مساعدت های اجتماعی، بیمه های اجتماعی و بیمه های تکمیلی می
شود. مجموعه این ساختارها گسترش یافت و خدمات تعمیم یافته و
دارای جامعیت نسبی طراحی و پیرامون آن اقدام شد و نهادهای
متعددی برای انجام خدمات در کشور ایجاد شدند.
این استاد دانشگاه و معاون اسبق وزارت رفاه ادامه داد: در برنامه سوم
توسعه این طور احساس شد که گسترش کمی نظام تامین اجتماعی
کافی است و حالا زمان کاهش همپوشانی ها و حرکت به سمت ارتقای
هماهنگی است. به همین علت در ماده 30 قانون برنامه سوم توسعه شد که
دولت نظام جامع تامین اجتماعی را از طریق ادغام و هماهنگ کردن
نهادهای متعدد سامان دهد.