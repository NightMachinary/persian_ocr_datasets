2342
ادبیات پرفروش بیماری نیست
این نویسنده در گفت‌وگو با ایسنا، درباره ویژگی‌های رمان‌های
عامه‌پسند و پرفروش و این‌که آیا لزوما یکی هستند و یا گاهی با هم اشتباه
گرفته می‌شوند، اظهار کرد: تقسیم‌بندی‌های این‌گونه را در حوزه
ادبیات قبول ندارم. اصطلاح عامه‌پسند و پرفروش اساسا از حوزه
ادبیات خارج و وارد تجارت، کالا شدن ادبیات و سود و پول می‌شود.
برای نوشتنداستان پرفروش هم هرکسی می‌تواند بنشیند و خاطره
بنویسد؛ مثلاً مادربزرگ من فکر می‌کند بهترین زندگی را داشته،
می‌تواند پول بدهد و داستان زندگی‌اش را بنویسند. در واقع بحث
جدی‌ای برای نوشتن در این حوزه وجود ندارد.
او افزود: اما نکته مهمی که در حوزه داستان‌خوانی و داستان‌نویسی و
تولید ادبیات برای ما اهمیت دارد، تربیت عقبه خوانندگان جدی
است، نسلی که با زبان و ادبیات جدی مملکت آشنا شوند.در
کشورهای غربی با برنامه و آگاهانه از زمانی که فرد نوزاد است، طوری
رفتار می‌کنند که او با مقوله کتاب خواندن آشنا می‌شود. اما مملکت ما
شفاهی است؛ادبیات، فرهنگ و همه چیز شفاهی است. اگر سریال
پرفروش ما را نگاه کنید، خواهید دید هیچ حرف و نکته مهمی ندارد و
فقط برای سرگرمی است.
منادی در ادامه گفت: در حوزه ادبیات، مفهومی به نام ادبیات خواننده