32993
82 فوتی جدید کرونا در کشور/ 4686 تن در وضعیت شدید بیماری
به گزارش ایسنا، دکتر سیماسادات لاری گفت: از دیروز تا امروز 20
دی 1399 و بر اساس معیارهای قطعی تشخیصی، 5 هزار و 924 بیمار
جدید مبتلا به کووید19 در کشور شناسایی شد که 456 نفر از آنها
بستری شدند.
وی گفت: مجموع بیماران کووید19 در کشور به یک میلیون و 280
هزار و 438 نفر رسید.
لاری ادامه داد: متاسفانه در طول 24 ساعت گذشته، 82 بیمار
کووید19 جان خود را از دست دادند و مجموع جان باختگان این
بیماری به 56 هزار و 100 نفر رسید.
به گفته وی، خوشبختانه تا کنون یک میلیون و 67 هزار و 466 نفر از
بیماران، بهبود یافته و یا از بیمارستانها ترخیص شده اند.
لاری افزود: 4686 نفر از بیماران مبتلا به کووید19 در وضعیت شدید
این بیماری تحت مراقبت قرار دارند.
سخنگوی وزارت بهداشت ادامه داد: تا کنون 8 میلیون و 99 هزار و 191
آزمایش تشخیص کووید19 در کشور انجام شده است.
وی همچنین گفت: در حال حاضر و بر اساس آخرین تحلیل ها، 7
شهرستان ساری، آمل، فریدونکنار، قائمشهر و نکا در استان
مازندران و بندرگز و کردکوی در استان گلستان در وضعیت قرمز قرار