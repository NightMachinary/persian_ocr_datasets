8328
برای همین هم دیگر ماسک نمی‌زدم.»
زن جوان مدام به‌ خاطر استرسی که یک لحظه او را رها نمی‌کند گوشه
روسری اش را به هم گره می‌زند و به میله آهنی پایه سرم گوشه سمت چپ
تخت زل می‌زند. «ریه‌ام از هر دو طرف درگیر شده. مرگ را جلوی
چشمانم دیدم. از شدت سرگیجه سه روز تمام نتوانستم سرم را بالا بگیرم.
اوایل فکر می‌کردم فشارم افتاده تا این که اینجا با آزمایش و اسکن ریه
تشخیص دادند کرونا گرفتم.»
سمیه از مبتلا شدن به کرونا نمی‌ترسیده اما او حالا دلهره عجیبی دارد از
این که مبادا پدرش را درگیر بیماری کرده باشد؛ حسی شبیه به عذاب
وجدان گرفتارش کرده.
«کاش می‌دانستم کروناست، حداقل جلوی پدر و بچه هایم ماسک
می‌زدم. شنیده بودم کرونا با تب و سرفه شروع می‌شود. من هیچ کدام
اینها را نداشتم. فقط سرم گیج می‌رفت و دل پیچه بودم. اینجا آمدم سرفه
هایم شروع شد.»
هنوز از اتاق شماره 5 بیرون نیامده‌ام که صدای سرفه‌های خشک و
بی‌وقفه چند بیمار فضای سالن را پر می‌کند. داخل اتاق‌ها سرک می‌کشم
جز یک زن و دو مرد جوان بقیه بیماران بستری، مردان و زنان پا به سن
گذاشته‌ای هستند که به ردیف در اتاق‌های ایزوله روی تخت مچاله
شده‌اند؛ نه نای حرف زدن دارند و نه توان حرکت.