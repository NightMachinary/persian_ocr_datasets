3081
استخرهای فاروج و گرمه رنگ آب را می بینند؟
برات وثوقی در گفت و گو با ایسنا، با اشاره به اینکه این دو پروژه از
مصوبات دور دوم سفر دکتر احمدی نژاد به خراسان شمالی است،
اظهارکرد: این در حالی است که پیشرفت فیزیکی هر دو پروژه 45
درصد است.
وی افزود: از سوی دیگر فرایند واگذاری این دو پروژه به بخش
خصوصی نیز انجام شده است اما بخش خصوصی نیز به این دو پروژه برای
تکمیل آن ورود پیدا نکرده است.
وثوقی ادامه داد: از آنجاییکه بعد از آغاز پروژه استخر در فاروج
آموزش و پرورش نیز اقدام به ساخت استخر کرد، شاید وجود دو استخر
برای سرمایه گذار در شهر فاروج و گرمه صرفه اقتصادی نداشته باشد به
همین علت آن ها نیز برای به دست گرفتن پروژه ها ورود پیدا نکرده اند.
وی اظهارکرد: در حال حاضر برای تکمیل هر دو پروژه مبلغ هفت
میلیارد تومان اعتبار نیاز است و تاکنون برای هر یک از آن ها یک میلیارد
تومان نیز هزینه شده است.
این مقام مسئول تصریح کرد: پیشنهاد تغییر کاربری هر دو پروژه به یک
پروژه ورزشی دیگر نیز داده شده است اما از آنجاییکه این پروژه ها با
کاربری استخر طراحی شده اند، با این پیشنهاد نیز موافقت نشده است.
وی خاطرنشان کرد: متاسفانه هر دو پروژه در حال مستهلک شدن هستند