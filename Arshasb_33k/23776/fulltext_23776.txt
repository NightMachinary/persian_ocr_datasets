23776
مشاهده آنفلوآنزای فوق حاد پرندگان در 6 استان/پنهان کاری برخی
از واحدهای صنعتی طیور
سید بهمن نقیبی در گفت و گو با ایسنا با بیان اینکه از 28 آبانماه که دوره
جدید بیماری آنفلوآنزای فوق حاد پرندگان در کشور شروع شد
تاکنون در 6 استان کشور گزارش آنفلوآنزا داشتیم، اظهار کرد: در
استان های مازندران، اردبیل، مرکزی، تهران، خراسان جنوبی و
کرمانشاه این بیماری گزارش شده است.
وی ادامه داد: در استان خراسان جنوبی تاکنون 4 واحد مرغ تخم گذار
و یک واحد مرغ مادر درگیر این بیماری شده اند و نگران این هستیم که
بیماری گسترش بیشتری پیدا کند.
معاون بهداشتی و پیشگیری سازمان دامپزشکی کشور اضافه کرد:
خوشبختانه ادارت دامپزشکی استان ها وارد عمل شدند و در تلاش
هستند که با معدوم سازی به موقع از گسترش بیماری جلوگیری کنند.
وی تصریح کرد: بررسی‌های ما در استان خراسان جنوبی بیانگر این
است که اولین واحد صنعتی که به آنفلوآنزای فوق حاد پرندگان مبتلا
شده حدود 10 روز بیماری را مخفی نگه داشته و گزارش به موقع نداده
است و همین امر منجر به این شده که تعداد زیادی پرنده در آنجا به
ویروس مبتلا شوند.
وی در ادامه گفت:خوشبختانه واحدهای مهم و پرتراکم صنعتی واقع