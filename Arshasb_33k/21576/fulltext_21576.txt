21576
کردم.
رئیس پلیس آگاهی با بیان اشاره به ادامه دار بودن تحقیقات پرونده
اظهار داشت: یک لحظه عصبانیت و کنترل نکردن خشم می تواند یک عمر
پشیمانی را به دنبال داشته باشد.
کشف 90 کیلوگرم تریاک در عملیات مشترک پلیسی
جانشین انتظامی استان از کشف 90 کیلوگرم تریاک در عملیات مشترک
پلیس مبارزه با مواد مخدر استان های البرز و خوزستان خبر داد.
سردار سید جعفر حسینی در تشریح این خبر اظهار کرد: در پی اقدامات
اطلاعاتی پلیس مبارزه با مواد مخدر استان البرز، متمرکز بر روی
عناصر تهیه و توزیع مواد مخدر، از فعالیت فردی در امر خرید و فروش
مواد مخدر در استان خوزستان مطلع شدند که اخیرا مقدار قابل
توجهی مواد مخدر تهیه و درصدد انتقال آن به استان های مرکزی و غربی
کشور به ویژه استان البرز است.
وی افزود: موضوع بلافاصله با پلیس مبارزه با مواد مخدر استان
خوزستان هماهنگ و با پشتیبانی و هدایت اطلاعاتی لحظه به لحظه
پلیس مبارزه با مواد مخدر شهرستان البرز، اکیپی از ماموران پلیس
مبارزه با مواد مخدر استان خوزستان به محل سکونت متهم وی واقع در
اندیمشک اعزام و در بازرسی از آن جا مقدار 90کیلوگرم تریاک و یک
دستگاه خودروی پژو 405 کشف و توقیف کردند.