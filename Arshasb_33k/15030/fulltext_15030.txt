15030
موارد راه بر ما بسته است؛ راهی که دست بچه‌ها را بگیریم و جهان را از
گستره زیبایی‌شناسی نشان‌شان بدهیم. چرا؟ زیرا یکی از موضوعات
مهم زیبایی‌شناسی، مسئله عشق است. اگر ما عشق واقعی را به بچه‌ها بدهیم
آن‌ها سراغ عشق ناهنجار نمی‌روند و از همه مهم‌تر زمانی که این بچه‌ها
بزرگ‌تر شوند پدری و مادری آشنا با مهرورزی، آشنا با عشق و محبت،
به‌دور از خشونت، به‌دور از اسلحه و کارد به دست گرفتن، به دور از داس به
دست گرفتن و حتی چوب به دست گرفتن خواهند بود. اما پدری که
خودش از روز اول با مهر آشنا نبوده و راه مهر را بر روی او بسته‌اند، این پدر
با یک نوع خشونت درونی بار می‌آید.
این مترجم سپس بیان کرد: محلی که من زندگی می‌کنم در کنار یک
روستا واقع است، در همین محیط بچه‌هایی را می‌شناسم که آهنگ
پیشواز خود را آهنگ مادر انتخاب کرده‌اند، این نشان می‌دهد که
مادرشان را دوست دارند و می‌خواهند این دوستی را ابراز کنند. من از
این کارشان لذت می‌برم، اما زمانی که با همان فرد درباره خاطرات
کودکی‌اش صحبت می‌کنی، می‌گوید «پدرم برای این‌که در
شالیزار کار کنم، من را از درخت آویزان می‌کرد.» این فرد با این
خشونت بزرگ شده است. به حکم وظیفه به پدرش خدمت می‌کند اما
محبت واقعی را با مادرش دارد و آهنگ پیشواز و درون قلبش مادر است.
این بچه فکر می‌کند پدر به حکم جامعه‌ای که در آن بزرگ شده، خواسته