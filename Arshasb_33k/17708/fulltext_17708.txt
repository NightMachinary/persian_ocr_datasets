17708
سخنگوی دولت: وکلای خوبی برای پرونده ویلموتس استخدام شده
اند/ ندادن پول او ناخواسته بوده است
به گزارش ایسنا، مراسم کمک مومنانه به خانواده های نیازمند توسط
فدراسیون وزنه برداری برگزار شد. از نکات قابل توجه در این مراسم
مدال طلای قهرمانی آسیا 2012 بهداد سلیمی، مدال برنز مسابقات بین
المللی ترکیه الهام حسینی و مدال طلای محسن بیرانوند دبیر فدراسیون
به فروش گذاشته شد تا مبلغ حاصل از فروش این مدال ها صرف کمک به
نیازمندان شود.
علی ربیعی سخنگوی دولت در حاشیه مراسم پویش کمک مومنانه
خانواده وزنه برداریبیان کرد: از طرف همکارانم در هیات دولت از
این کار نیک تشکر و قدر دانی می کنم. سه وزنه بردار با فروش مدال های
خود کار خوبی انجام می دهند. من قبل از آغازمراسم به محمد نصیری
گفتم که با دیدن حرکاتش ذوق می کردیم. وقتی سنگین ترین وزنه ها در
مسابقات بالا می رفت ما بسیار خوشحال می شدیم. آنچه جامعه ما نیاز
دارد قهرمان است؛ آنهایی که در غم و شادی کنار مردم هستند. سلبریتی
ها جایگاه خودشان دارند اما جامعه ما قهرمان می خواهد.
او ادامه داد: هیچ دوره ای مانند امروز مردم ما نیاز به همراهی ندارند.
کمک مومنانه همیشه در سنت دیرینه ایران بوده است. زندگی مردم
سخت شده و تحریم ها فشار زیادی به آنها وارد کرده است. دولت مانند