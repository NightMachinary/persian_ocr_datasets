15952
راهیابی کانون پرورش فکری مازندران به المپیاد فیلمسازی
نوجوانان ایران 
حمیده ناجی گفت: از میان 403 فیلم رسیده به دبیرخانه چهارمین
المپیاد فیلمسازی نوجوانان ایران، تعداد 36 فیلم انتخاب شد که از این
میان 3 فیلم از اعضای کانون پرورش فکری مازندران به بخش رقابتی
المپیاد راه یافت.
وی افزود: پویانمایی «قرمز زرد سبز» اثر زهرا محمودی بنه از مرکز
دلگشا، فیلم پویانمایی« زمین، سعید حسن‌پور» از مرکز دلگشا و فیلم
پویانمایی «ادب‌خانه» ابوالفضل اسحق‌زاده از مرکز شماره 2
چالوس از فیلم‌های راه‌یافته به بخش رقابتی این رویداد هستند که زیر
نظر مربی کانون «طیبه محجوب» تولید شدند.
به گزارش روابط عمومی اداره کل کانون پرورش فکری کودکان و
نوجوانان استان مازندران، «چهارمین المپیاد فیلمسازی نوجوانان
ایران» توسط بنیاد سینمایی فارابی و انجمن سینمایی جوانان ایران با
همکاری کانون پرورش فکری کودکان و نوجوانان، سازمان
فرهنگ و ارتباطات اسلامی، شهرداری اصفهان و شبکه امید، همزمان
با سی و سومین جشنواره بین‌المللی فیلم‌های کودکان و نوجوانان به
صورت مجازی، از 27 مهر تا 1 آبان 1399 برگزار خواهد شد.
راهیابی 6 شرکت‌کننده دانشگاه علوم پزشکی یاسوج به فینال بخش