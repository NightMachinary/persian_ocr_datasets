16761
روستاهای فیروزه به خانه‌های فرهنگ و ورزش مجهز می‌شوند 
ابوالفضل حکیم‌پور در گفت‌وگو با ایسنا عنوان کرد: با توجه به اینکه
85 تا 90 درصد مردم شهرستان فیروزه در روستاها ساکن هستند طی
طرحی ابتکاری، قرار بر آن شد که تمامی روستاهای شهرستان به
خانه‌های فرهنگ و ورزش مجهز شوند.
وی ادامه داد: در اولین گام این طرح سعی شده‌ است مکان‌های
بلااستفاده در روستا شامل حمام قدیمی، مدارس قدیمی، بخشی از
ساختمان دهیاری‌ها که بلا استفاده هستند و یا خانه بدون استفاده افراد و
خیرانی که از روستا مهاجرت کرده‌اند، شناسایی و با کمک شورای
اسلامی و دهیاری و فرمانداری این مکان‌ها تجهیز شوند.
حکیم‌پور اظهار کرد: تجهیزات ورزشی این خانه‌ها عبارت هستند از
یک پک ورزشی شامل: میز تنیس، فوتبال‌ دستی، دارت، شطرنج و سایر
وسایل مربوط به ورزش‌های حرکتی و تجهیزات بخش فرهنگی نیز
شامل کتابخانه و بخشی نیز مربوط به برگزاری کلاس‌های آموزشی
است که از طرف نهادهای فرهنگی و فنی حرفه‌ای کلاس‌های رایگان
آموزشی برگزار می‌شود.
فرماندار فیروزه افزود: این طرح از سال 98 آغاز شده و طبق برنامه‌
ریزی‌های انجام شده قرار است این طرح هر سال در 10 روستا در دو
بخش مرکزی و طاغنکوه اجرا شود و در کل 60 روستای بالای 20