21416
فکری درباره تعویض محمد نادری هم توضیح داد: وضعیت او در حال
بررسی است. فردا باید از زانویش عکس بگیرند. ان‌شاالله که مشکل
خاصی نداشته باشد.
سرمربی استقلال درباره اینکه آیا مهدی قایدی هنگام تعویضش
دلخور بود یا خیر هم، گفت:‌ من چیز خاصی ندیدم که او دلخور یا ناراحت
باشد. بازیکن شاید دوست داشته باشد 90 دقیقه در زمین بازی کند. او
بازیکنی است که در بازی‌های قبلی برای ما کامل بازی کرد. با توجه به
اینکه ما با دو گل جلو بودیم نیاز بود که او را تعویض کنیم تا استراحت
کند و در بازی‌های آینده بیشتر و بهتر به ما کمک کند.
او ادامه داد:‌ ما در رختکن به بازیکنان سپرده بودیم که در درجه اول دو
گل را حفظ کنند و بعد از آن در ضد حملات و موقعیت‌هایی که از
اشتباهات حریف به دست می‌آوریم به گل برسیم ولی نتوانستیم به
گل‌های بعدی برسیم. برای ما خیلی مهم بود که بدون گل خورده بیرون
بیاییم.
سرمربی استقلال درباره حکم کمیته تعیین وضعیت فدراسیون
فوتبال مبنی بر پرداخت غرامت نساجی هم اظهار کرد: این موضوع
درباره بازی نیست و من لازم نمی‌بینم درباره آن صحبت کنم. فقط
بگویم که ما اعتراض می‌کنیم تا ببینیم کمیته استیناف چه نظری
می‌دهد.