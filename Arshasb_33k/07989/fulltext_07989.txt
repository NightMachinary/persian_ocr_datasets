7989
بلومبرگ: ترکیه به اسرائیل تجهیزات پزشکی می‌فروشد
به گزارش ایسنا، به نقل از بلومبرگ، ترکیه تجهیزاتی از جمله ماسک‌،
لباس‌های محافظ، دست‌کش‌های استریل برای کمک به اسرائیل
جهت مقابله با کرونا می‌فرستد که این اقدام بعد از گذشت‌ سال‌ها از
روابط سرد میان دو طرف صورت می‌گیرد.
این پایگاه از یک مسئول ترکیه‌ای عالی رتبه در آنکارا نقل کرد که دولت
ترکیه با فروش تجهیزات پزشکی با اهداف انسانی به اسرائیل موافقت
کرده است و پیش‌بینی می‌شود که اسرائیل اجازه رسیدن یک محموله
مشابه‌ از کمک‌های ترکیه‌ به دست مسئولان فلسطینی بدون هیچ موانعی
را بدهد.
این مسئول که از این محموله آگاه است، تصریح کرد که پیش‌بینی
می‌شود سه هواپیمای اسرائیلی در پایگاه هوایی اینجرلیک برای
انتقال محموله فرود آید.
رژیم صهیونیستی بر ابتلای حدود 900 تن به کرونا ویروس و بیش از
50 مورد فوت تاکید کرده است.
پیش از آنکه رجب طیب اردوغان در سال 2003 به قدرت برسد، ترکیه
شریک نزدیکی برای اسرائیل بود و روابط مستحکمی میان ارتش دو
طرف برقرار بود.