16358
ملکی همچنین خواستار مشارکت مردم و نیز تدوین قوانین و مقررات
یکسان برای ساماندهی سایتهای دفع بهداشتی زباله شهرها و
روستاهای تابعه استان شد.
وی تاکید کرد: در این رابطه با تشکیل کمیته تخصصی در طرح‌های
جامع و تفصیلی شهری استان موضوع جانمایی محل دفع زباله در افق
بلند مدت لحاظ شود تا ضمن ساماندهی این وضعیت از بروز برخی
مشکلات اجتماعی ناشی از تبعات دفع بهداشتی زباله جلوگیری به
عمل آید.
ملکی خاطر نشان کرد: در مناطق روستایی نیز دهیاران باید با مدیریت
پسماند مکان‌های مناسب و دارای شرایط زیست محیطی را جانمایی
کرده و زمینه همکاری اهالی روستاها برای تسریع در روند ساماندهی
دفع بهداشتی زباله و پسماند را فراهم کنند.
معاون هماهنگی امور عمرانی استاندار کردستان در پایان بر لزوم
استفاده از ماشین آلات و تجهیزات مکانیزه جمع آوری و دفع زباله و
پسماند توسط شهرداری‌های استان تاکید کرد.