17771
شده است و امیدواریم همانند سال گذشته محصول بسیار خوبی را در
این شهرستان برداشت کنیم.
سرایت‌پذیری بالای کرونای انگلیسی امکان درگیری همه افراد را
افزایش می‌دهد
الهه صیدایی در گفت‌وگو با ایسنا در خصوص آینده کرونا در کشور
اظهار کرد: این مسئله غیر قابل پیش‌بینی بوده و تقریبا می‌توان گفت که
پاسخ این سوال بستگی بسیار زیادی به رعایت پروتکل‌ها توسط مردم
دارد.
وی افزود: طبق گفته‌های کارشناسان و متخصصان کشور احتمال
بروز پیک جدید در بهمن‌ماه و اسفندماه وجود دارد، با توجه به اینکه
برخی از مدارس و جاهای دیگر بازگشایی شده‌اند، از دیگر سو اظهار
نظر درباره بازگشایی مجدد و اندک برخی از اماکن با توجه به ورود
کرونای انگلیسی به کشور، مسئله‌ای مربوط به تصمیم‌گیرندگان
کشوری است.
این متخصص بیماری‌های عفونی و گرمسیری به نقش اعمال
محدودیت‌ها در کنترل بیماری اشاره و تصریح کرد: خوشبختانه
آمار موارد سرپایی، بستری و بدحال در بیمارستان‌ها کاهش یافت و
افرادی که مجدد به کووید 19 مبتلا شده‌اند، علائم کمتری در آنان
بروز پیدا کرده و این جای امیدواری ایجاد کرده است.