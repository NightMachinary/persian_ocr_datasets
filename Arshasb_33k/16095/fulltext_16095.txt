16095
باید برخوردهای قضایی جدی باشد. البته بخش رسیدگی به تخلفات
در داخل آموزش و پررش می تواند ابتدا ورود کند، اما شنیده ایم
افرادی قلدری می کنند، املاکی در اختیارشان است و برنمی گردانند
که لازم است با آنها برخورد قضایی صورت گیرد.
داوری تاکید کرد: چنین طرحی باید پشتوانه اداری، حقوقی و
قضایی داشته باشد و اراده همه جانبه پیرامون آن شکل بگیرد. اگر چنین
نشود مقابله با تعارض منافع در حد دستورالعمل و بخشنامه باقی می ماند.
وزیر آموزش و پرورش در راس هرم است و نباید عقب نشینی کند. وزیر
باید افکار عمومی را به کمک بطلبد و از رسانه ها کمک بخواهد و اگر می
بیند مقاومت هایی وجود دارد بهتر است ساختار مجزایی تحت نظر
خودش برای پیگیری کار داشته باشد و اجرای طرح را به عهده کسانی
نگذارد که خودشان ذینفع هستند.
وی با بیان اینکه یک مکانیزم اداری مطمئن و مستقل نیاز است تا وزیر
گزارش های صریح تری را در دوره زمانی کوتاهتر دریافت کند و
مواردی که مصادیق جدی این قضیه هستند را شناسایی کند اظهار
کرد: یکی از سرمایه های بزرگ آموزش و پرورش املاک و دارایی ها
هستند. آموزش و پرورش سرمایه پنهان دارد. به عنوان مثال شنیده ایم
که در بازار تهران یکسری املاک به بازاری ها اجاره داده شده و انبار
بازاری هاست.