10097
افزود: احیا و بازسازی مجدد 12 حلقه چاه متروکه روستایی در اطراف
تبریز به منظور افزایش تولید آب به میزان150 لیتر در ثانیه، تجهیز پنج
حلقه چاه عمیق با مجموع ظرفیت 130 لیتر در ثانیه، مهندسی مجدد
تجهیزات اعم از اصلاح الکتروپمپ‌ها، تملیک محل نصب پمپ و
اصلاح قدرت برق نیز از سایر اقدامات بوده است. وی در پاسخ به سوالی
در مورد مشکل آبی مناطق حاشیه نشین، مشکل اصلی در این رابطه را
مربوط به افزایش ساخت و ساز عنوان کرد و گفت: در این مناطق، تراکم
ساخت و ساز از دو و نیم طبقه به چهار طبقه رسیده و لوله گذاری‌ها نیز متعلق
به30 سال پیش است. خانی با اشاره به طرح‌های میان‌مدت برای حل
چالش‌های حوزه آب، گفت: با توجه به این‌که آب تخصیصی سد قلعه
چای عجب‌شیر فعلاً مورد استفاده به منظور شرب قرار نگرفته است، در
صورت گشایش ردیف اعتباری جدید به میزان حدود 400 میلیارد
ریال با احداث تصفیه‌خانه آب، می‌توان آب مورد نیاز شهر عجب‌شیر
و روستاهای تابعه را از محل تامین و تخصیص آب شهرستان عجب‌شیر
از خط زرینه‌رود به سمت کلان‌شهر تبریز هدایت کرد. وی تاکید کرد:
در این رابطه طرح‌های بلندمدت شامل طرح آب‌رسانی از رودخانه
ارس است، چراکه حفر چاه جدید در محدوده کلاشهر تبریز از نظر منبع
آب و حریم چاه‌های کشاورزی و صنعتی با محدودیت‌های شدیدی
مواجه شده و امکان حفر چاه جدید تقریباً منتفی است. آب‌های سطحی