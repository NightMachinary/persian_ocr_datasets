26445
تفکیک اراضی کشاورزی جلوگیری کنند.
هشدار سطح زرد ورود سامانه بارشی به خوزستان
به گزارش ایسنا، در اطلاعیه شماره 31 امروز (22 آذرماه) اداره‌کل
هواشناسی خوزستان، با اعلام هشدار سطح زرد ورود سامانه بارشی به
استان، زمان فعالیت این سامانه از اواخر روز سه‌شنبه، 25 آذرماه تا
اواخر روز جمعه، 28 آذرماه اعلام شده است.
نوع مخاطره این هشدار، رگبار باران و رعد و برق، وزش باد متوسط و
گاهی تندباد لحظه‌ای و منطقه اثر، اغلب مناطق استان خوزستان به ویژه
مناطق شمالی، جنوبی، شرقی، مرکزی و ارتفاعات استان عنوان شده
است.
هشدار سفارت آمریکا در لیبی نسبت به وقوع بحران انسانی در سرت
به گزارش ایسنا، به نقل از رای الیوم، سفارت آمریکا در لیبی با صدور
بیانیه‌ای ضمن هشدار نسبت به احتمال وقوع بحران انسانی در شهر
سرت در نتیجه تنش‌های مداوم، نسبت به این وضعیت ابراز نگرانی کرد.
سفارت آمریکا در لیبی خواستار توقف تنش از سوی تمامی
طرف‌های درگیر در این کشور شد.
این سفارتخانه همچنین اعلام کرد، تلاش می‌کند ساکنان شهر سرت
پس از رهایی از گروه تروریستی داعش، مجددا تجربه‌ای ویرانگر در
شهرشان را شاهد نباشند.