31624
کوشنر ریاست جمهوری ترامپ را آلیس در سرزمین عجایب می داند
به گزارش ایسنا، به نقل از پایگاه خبری هیل، در کتاب جدید باب
وودوارد، روزنامه نگار افشاگر واترگیت آمده است، جارد کوشنر،
داماد رئیس جمهوری آمریکا به برخی توصیه کرد که مهمترین متن
راهنما برای درک ریاست جمهوری دونالد ترامپ این رمان کلاسیک
کودکان است.
طبق این کتاب، کوشنر گربه اسرارآمیز چشایر را که از استقامت و
پایداری و نه جهت گیری استفاده می کند، به عنوان استراتژی خود
برگزید.
جارد کوشنر که به دفعات متعدد نقل قول هایش در این کتاب هست،
گفت: خطرناک ترین افراد در اطراف رئیس جمهور احمق هایی با اعتماد
به نفس بیش از حد هستند.
باب وودوارد که در روزنامه واشنگتن پست فعالیت دارد، این سخنان
کوشنر را اشاره ای به جیمز ماتیس، وزیر دفاع پیشین امریکا، رکس
تیلرسون، وزیر خارجه سابق و گری کوهن، مدیر سابق شورای
اقتصاد ملی آمریکا دانسته است.
براساس این کتاب، تیرلسون دیدن تعاملات کوشنر با بنیامین
نتانیاهو، نخست وزیر اسرائیل را تهوع آور و وحشتناک توصیف
کرده بود.