30526
کردستان مهد استعداد قایقرانی است
رضا صابونچی امروز شنبه (21 تیر) در مجمع انتخابات هیات
قایقرانی استان کردستان ضمن اشاره به اینکه تعداد ورزشکاران این
رشته باید افزایش پیدا کند، اظهار کرد: هیات های استانی باید تمام
توان خود را برای توسعه این رشته به کار بگیرند.
وی عنوان کرد: کمیت در قایقرانی باید زیاد شود در غیر این صورت
کیفیت در این رشته ارتقا نمی یابد.
صابونچی ضمن اشاره به اینکه خانواده این رشته باید گسترش پیدا
کند، گفت: کردستان مهد قایقرانی است و باید استعدادهای این دیار
شکوفا شود.
دبیر فدراسیون قایقرانی ذکر کرد: آموزش و پرورش از ظرفیت های
خوبی برای رشد و توسعه هر رشته است پس باید رئیس هیات تعامل
خوبی با این دستگاه اجرایی برقرار کند.
وی گفت: ظرفیت ها در استان کردستان برای قهرمانی زیاد است و باید از
تمام آنها استفاده شود.
صابونچی تعامل بین خانواده این رشته را یکی از اهداف مهم دانست و
بیان کرد: برای ارتقا جایگاه این رشته باید همه اهالی این رشته کمک
کنند و از حواشی دوری گیرند و اگر این اتفاق نیافتد شاهد توسعه
نخواهیم بود.