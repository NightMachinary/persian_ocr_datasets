406
اوت به بغداد منتقل و فورا در مکان نامعلومی انبار شده است. نه دولت
عراق و نه دولت آمریکا خبری درباره انتقال اسناد نداده‌اند. به گفته این
مسؤول دولت بغداد قصد ندارد اسناد را به دید عموم بگذارد. احتمالا
این آرشیو حامل منافع شخصی هزاران خانواده در عراق باشد.
ایوب الزیدی 31 ساله که پدرش صابر را بعد از پیوستن به خدمت نظامی
در زمان حمله به عراق از دست داده، گفت: صدام مردم عراق را نابود کرد.
نمی‌توان درباره چنین اقداماتی سکوت کرد.
مادرش حسنیه 51 ساله می‌گوید: ممکن است از این اسناد سرنخی پیدا
شود که بدانیم صابر زنده است یا خیر.
این زن سال‌های دهه 90 قرن گذشته را درحالی سپری کرده که به نظام بعث
برای یافتن اطلاعاتی از سرنوشت همسرش متوسل شده بود و اکنون نیز
امیدی به دولت کنونی ندارد.
دودستگی‌های عمیقی میان عراقی‌ها درباره خود حزب بعث وجود
دارند. یکی از اعضای سابق این حزب معتقد است اگر این اسناد فاش شوند
ملی‌گرا بودن حزب بعث را نشان می‌دهند.
عباس کاظم، مدیر طرح عراق در شورای آتلانتیک که برای نوشتن
تألیفات دانشگاهی‌اش درباره تاریخ و جامعه عراق از این اسناد استفاده
کرده، تاکید کرد: عراق آماده نیست. هنوز روند آشتی که اجازه بدهد
این آرشیو نقش مثبتی را ایفا کند، آغاز نشده است.