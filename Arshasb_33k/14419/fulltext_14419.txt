14419
قیمت‌های خود را حدود 25 درصد افزایش دهند. همچنین با در نظر
گرفتن یورو، میانگین نرخ ارز در این صنعت در مهرماه امسال نسبت به
سال گذشته 163 درصد افزایش داشته است.
وی افزود: برای مثال در بخش آبگرمکن و پکیج اگر براساس افزایش
قیمت مواد اولیه قیمت گذاری می‌کردیم باید در مهر ماه امسال در
آبگرمکن 134 درصد و در پکیج 158 افزایش قیمت می‌داشتیم؛ یعنی
نرخ برخی از کالاها پنج تا شش برابر قیمتی است که سازمان حمایت
تعیین کرده است.
او خاطرنشان کرد: با در نظر گرفتن این شرایط قیمت گذاری برای
محصولات لوازم خانگی امکان‌پذیر نیست و ورود سازمان حمایت و
ستاد تنظیم بازار به بازار لوازم خانگی بلاموضوع است. بااستناد به
مستندات حقوقی و قانونی که به وزیر صنعت، معدن و تجارت (صمت)
ارائه کردیم، می‌توانیم بگوییم که ورود ستاد تنظیم بازار و سازمان
حمایت به قیمت‌گذاری لوازم خانگی موضوعیت ندارد و اگر هم
بخواهند در این بازار نظارت کنند، باید واحدهای تولیدی بر اساس
قیمت نهاده‌های تولید خوداظهاری کنند و در صورت بروز تخلف
سازمان حمایت ورود کند؛ اما اعلام تکلیف قیمت‌ها از این سازمان
حمایت در بازار لوازم خانگی راه حل نیست و امکان ادامه تولید لوازم
خانگی در این شرایط وجود ندارد.