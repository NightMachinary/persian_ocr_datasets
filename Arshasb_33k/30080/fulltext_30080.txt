30080
«کاش برگردی» مادرانه‌ترین کتاب شهدای مدافع حرم است
محمدرسول ملاحسنی، نویسنده کتاب «کاش برگردی» که در سال
96 کتاب «یادت باشد» از وی منتشر شده است، در گفت‌وگو با ایسنا در
خصوص انتشار اثر جدیدش اظهار کرد: در نگارش این کتاب
مصاحبه‌هایی با افراد مختلف از جمله خانواده شهید، همرزمان و
دوستان شهید انجام شده است و نهایتاً این کتاب باهمت افرادی که در
راستای مصاحبه و پیاده کردن مصاحبه‌ها، تدوین، ویراستاری و
طراحی جلد کمک کردند به همت انتشارات شهید کاظمی منتشر شد.
وی درخصوص چگونگی نگارش این کتاب ادامه داد: کتاب کاش
برگردی از آنجا شروع شد که شخصیت اصلی این کتاب «شهید زکریا
شیری» همراه با شخصیت اصلی کتاب یادت باشد یعنی «شهید
سیاهکالی مرادی» در سوریه مدافع حرم بوده است و هر دو در یک
عملیات در یک مکان و یک ساعت به شهادت می‌رسند.
ملاحسنی افزود: فرقی که این دو شهید با هم دارند این است که پیکر شهید
شیری هنوز به وطن بازنگشته و همسایه حضرت زینب (س) است؛
بنابراین همراهی این شهید بزرگوار با شهید سیاهکالی مرادی بهانه‌ای
شد برای اینکه ما نگارش این کتاب را شروع کنیم و این کار تقریباً دو
سال طول کشید.
وی با اشاره به فضای کتاب کاش برگردی بیان کرد: هر کتابی فضای