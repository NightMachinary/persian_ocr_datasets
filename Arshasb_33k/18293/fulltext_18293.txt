18293
کمیسیونر این سازمان با فردی که مبتلا به کرونا بوده، ارتباط داشته و دو
هفته آتی را در قرنطینه خواهد گذراند اما نتیجه آزمایش او منفی اعلام
شده است.
سه میراث شوم کرونا برای ورزش جهان
به گزارش ایسنا، روزنامه دنیای اقتصاد نوشت: «نوشتن از مصائب
تحمیلی کرونا تازه نیست اما دردهای ناشی از شیوع این ویروس هم
کهنه نمی‌شود. یک سال پیش در چنین روزهایی، قطعا بشر حتی
تصورش را نمی‌کرد که رواج یک بیماری، دنیا را در چنین شرایط
عجیبی قرار دهد. امروز اما این اتفاق رخ داده و غیر از برهه بحرانی
کنونی، حتی در مورد آینده نزدیک هم چشم‌انداز روشنی وجود
ندارد. آنچه مسلم است این که کرونا بسیاری از تعاریف و مفاهیم را در
تمامی حوزه‌ها دستخوش تغییر کرد و صدالبته عرصه ورزش نیز از این
قاعده مستثنی نبوده است. در حال‌ حاضر دست‌کم سه پیامد یا به تعبیر
درست‌تر «میراث» شوم برای کرونا در حوزه ورزش قابل تصور است.
تعطیلی مستقیم و غیر مستقیم هزاران شغل
مسلما اولین آسیب اقتصادی کرونا به همه اقشار در همه جای جهان،
بیکاری و رکود و تعطیلی کسب‌وکارها بوده است. این مساله در حوزه
ورزش هم کاملا صادق است و در حال‌ حاضر شاید ویروس تاجدار
روی معیشت صدها هزار نفر به‌ طور مستقیم و غیر مستقیم تاثیر گذاشته