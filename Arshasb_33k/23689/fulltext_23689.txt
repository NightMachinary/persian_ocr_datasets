23689
وی بابیان اینکه مسکن مهر بروجرد 16 هزار نفر جمعیت دارد، افزود: در
یک بافت جمعیتی مانند مسکن مهر امروز شاهد عدم وجود امکاناتی در
شان یک شهر با این تعداد جمعیت هستیم.
فرمانده سپاه ناحیه بروجرد خاطرنشان کرد: امکانات فرهنگی،
آموزشی، تفریحی، ورزشی و ... امکانات اولیه برای استفاده
شهروندان است که مسکن مهر بروجرد بی‌بهره از آن‌ها است.
تمام جوانب اقدام ملی مسکن دیده شود
عبدالرحیم رحیمی معاون استاندار لرستان نیز دراین‌باره اظهار کرد:
مسکن مهر بروجرد هنوز مشکلاتی دارد که نباید این مشکلات در طرح
اقدام ملی مسکن تکرار شود.
وی تصریح کرد: مسکن مهر هنوز دارای مشکلات زیرساختی مانند
آب و فاضلاب و زیر است و آسفالت معابر و خیابان‌ها هنوز انجام نشده
است و شهرداری توان اجرای عملیات معبرسازی در آن را نداشته است.
فرماندار بروجرد خاطرنشان کرد: تا زمانی‌که مشکلات این طرح
دیده و رفع نشده کلنگی به زمین زده نخواهد شد و باید تمام جوانب این
طرح دیده شود.
رحیمی اضافه کرد: مسکن مهر بهترین تجربه برای اجرای این طرح
است و بر روی نواقص، معایب و مزایا آن باید کار کارشناسی صورت
گیرد.