6072
«با رفع توقیف جهان صنعت از گسترش بیکاری روزنامه نگاران
جلوگیری کنید»
به گزارش ایسنا و به نقل از روابط‌ عمومی انجمن روزنامه‌نگاران تهران،
در متن بیانیه این انجمن با عنوان «توقیف جهان صنعت، ایرادات مهم
حقوقی دارد» آمده است که «انجمن صنفی روزنامه‌نگاران استان
تهران از آنجا که توقیف مطبوعات را به طور اصولی نادرست می‌داند،
از این رو توقیف روزنامه جهان صنعت را تقبیح می‌کند.
فارغ از این که استناد به ماده قانونی مربوطه برای اتخاذ چنین
تصمیمی، ایرادات مهم حقوقی دارد، معتقدیم که این اقدام درحالی
رخ داده است که حرفه روزنامه‌نگاری در بی‌ثبات‌ترین روزهای
خود به سر می‌برد و اینک باید شاهد تشدید این بحران، با بیکاری تعداد
دیگری از همکاران خود باشیم.»
در ادامه این بیانیه نوشته شده است: «به نظر ما ستاد ملی مقابله با کرونا،
دولت و هیات نظارت بر مطبوعات در صورت تعهد به آزادی رسانه‌ها و
درک بحران‌های فزآینده‌ای که بقای رسانه‌های کشور را به خطر
انداخته است، می‌توانستند بدون توقیف نیز، این روزنامه را به رعایت
آنچه ‌مورد توجه ستاد مقابله با کروناست، فرا خوانند.
انجمن صنفی روزنامه‌نگاران استان تهران، ضمن دعوت همه رسانه‌ها
و همکاران روزنامه‌نگار به رعایت جدی‌تر اصول حرفه‌ای در