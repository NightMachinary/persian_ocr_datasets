23992
مضای تفاهم‌نامه تأمین زمین 1500 واحد مسکونی و 1100 شغل برای
ایثارگران
به گزارش ایسنا، به گزارش «ایثار»، مهندس سعید اوحدی بعدازظهر
روز سه‌شنبه 20 آبان در ابتدای ورود به استان قزوین در گلزار مطهر
شهدای شهر قزوین حضور یافت و نسبت به مقام والای شهدا ادای
احترام کرد. وی در گفت‌وگو با رسانه‌ها با اشاره به انجام سفرهای استانی
دربنیاد شهید و امور ایثارگرانگفت: این سفرها با هدف برطرف کردن
مسئله مسکن و اشتغال ایثارگران به عنوان دو مسئله مهم و اساسی این
عزیزان انجام می‌شود. همچنین تفاهم‌نامه دیگری نیز با موضوع
ساماندهی گلزارهای مطهر شهدا در این سفرها به امضا می‌رسد.
رییسبنیاد شهید و امور ایثارگرانادامه داد: سفرهای استانی توفیق
مهمی را برای ما ایجاد می‌کند که خدمت خانواده‌های معظم شهدا،
جانبازان و آزادگان برسیم. اوحدی در دیدار با نماینده ولی فقیه در
استان و امام جمعه قزوین تأکید کرد: دربنیاد شهید و امور ایثارگرانبا
اسوه‌ها و اسطوره‌های ایثارگری، فداکاری و جهاد مواجه هستیم و به
همین دلیل باید کار و مدیریت ما مدیریت جهادی باشد. به همین دلیل
حضور در استان‌ها برای رسیدگی به مسائل ایثارگران را بخشی از این
مدیریت می‌دانیم و خوشحالیم که به این واسطه توفیق دیدار با
خانواده‌های معظم ایثارگران و شهدا در استان‌ها نیز نصیب ما می‌شود.