13235
حمایت پست از کسب و کارهای اینترنتی در زنجان
رضا حمیدپور در گفت‌وگو با ایسنا،اظهار کرد: با توجه به شیوع
ویروس کرونا، در سال‌جاری اداره‌کل پست استان در راستای
سیاست‌های شرکت ملی پست با بسیج همه امکانات و نیروی انسانی
برای خدمت‌رسانی به مشتریان پای کار آمده و در این مدت حجم
مرسولات وارده و صادره به استان بیش از 200 درصد افزایش یافته
است.
وی به راهبرد حمایت جدی از کسب و کارهای اینترنتی و مشاغل
خانگی در این اداره اشاره کرد و گفت: اداره‌کل پست استان با ایجاد
بسترهای لازم و حمایت از کسب و کارهای الکترونیکی پس از
استان‌های تهران و خراسان رضوی در رتبه سوم کشور قرار دارد.
مدیرکل پست استان زنجان، تعداد مرسولات وارده حوزه تجارت
الکترونیک به استان در 8 ماهه امسال را 75 هزار و 213 برشمرد و گفت: در
این مدت 177 هزار و 227 مرسوله از استان خارج شده و استان در این
حوزه رتبه سوم بین دیگر استان‌ها را کسب کرده است.
وی ادامه داد: به‌منظور حمایت از محصولات بومی کشاورزی استان
مثل زیتون و روغن زیتون، تخفیف ویژه برای ارسال به سراسر کشور در
نظر گرفته شده است و در شرایط کرونا سعی شده تا تمهیداتی ایجاد شود
که مردم کمتر از منزل برای خریدها خارج شوند.