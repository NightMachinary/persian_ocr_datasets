12543
سخن گفته و تاکید کرده بود که باید با عمل از معاهده‌ها دفاع کرد. او به
حمله مشترک سه سال قبل آمریکا، فرانسه و بریتانیا علیه تاسیسات
شیمیایی سوریه اشاره کرده است. به ادعای او این حمله برای بازداشتن
دولت سوریه از استفاده از سلاح شیمایی انجام شد. پامپئو نوشت‌: «ما
خط قرمزهای واقعی داریم.»
وزیر امور خارجه آمریکا در توییت دیگری نوشت که در
سیاست‌های خود آمریکا را مقدم قرار داده و باور دارد که توافق‌ها
زمانی کارآمد هستند که همه طرف‌ها به آن عمل کنند.
او همچنین به چین به عنوان «چالش عصر ما» اشاره کرد و از توجه آسیای
میانه در دولت ترامپ سخن گفت که به گفته او در دولت‌های قبلی کمتر
مورد توجه قرار گرفته بود.
وزیر امور خارجه آمریکا از نتیجه دیپلماسی آمریکا بین استرالیا و هند
ابراز خرسندی کرد و کار با همتای کانادایی خود را «فوق‌العاده»
توصیف کرد.
او گفت که رابطه با بریتانیا واقعا خاص است و دولت ترامپ بیش از هر
دولت دیگری به آن ارزش گذاشته است.
پامپئو همچنین به تعهد مالی یک میلیارد دلاری آمریکا با اروپا برای
تقویت امنیت اقتصادی مناطقی اشاره کرد که هدف روسیه و چین قرار
دارند.