10835
تماس تلفنی وزیران خارجه بحرین و اسرائیل
به گزارش ایسنا، به نقل از اسکای نیوز، امروز، شنبه عبداللطیف بن راشد
الزیانی، وزیر خارجه بحرین با گابی اشکنازی، وزیر خارجه اسرائیل
تماس تلفنی برقرار کرد.
دو طرف به مناسبت اعلام صلح بین بحرین و اسرائیل پیام‌های تبریک و
اظهارات دوستانه رد و بدل کردند.
وزیران خارجه بحرین و اسرائیل بر اهمیت قدم برداشتن در زمینه‌های
مختلف روابط در جهت منافع مشترک از جمله آنچه تقویت صلح و ثبات
در منطقه خواندند،‌ تاکید کردند.
وزیر خارجه بحرین توافق کشورش و اسرائیل برای انعقاد معاهده
صلح را تصمیمی تاریخی و شجاعانه خواند.
الزیانی همچنین به شبکه العربیه مدعی شد: صلح راهکاری استراتژیک
برای امت عرب و توافق با اسرائیل روی همزیستی مسالمت‌آمیز
متمرکز است.
این دیپلمات بحرینی در عین حال ادعا کرد: موضع منامه در قبال
راهکار دو کشوری و صلح مرتبط با تحقق امنیت و شکوفایی در منطقه
ثابت است.
دونالد ترامپ، رئیس‌جمهوری آمریکا روز جمعه اعلام کرد، بحرین
و اسرائیل بر سر امضای توافقنامه صلح توافق کردند.