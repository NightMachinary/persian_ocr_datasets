1113
است که فرآورده‌های سینمایی‌شان با افکار و آرمان‌های ما در یک
سینمای شریف ایرانی که شایسته قومیت و فرهنگ ملی باشد منطبق
نیست، استعفای خود را از عضویت در سندیکا تقدیم می‌کنیم.»
این بیانیه آغاز آشکار جنگی بزرگ در سینمای ایران بود؛ جنگی که از
ساعت 8 عصر 17 تیر 1352 با ارسال این نامه به دفتر روزنامه‌های معتبر آن
روز آغاز شد. پای بیانیه نام 14نفر از سینماگران شناخته‌شده و تازه
مطرح‌شده آمده بود: داریوش مهرجویی، عزت‌الله انتظامی، علی
نصیریان، هژیر داریوش، ناصر تقوایی، پرویز صیاد، نعمت حقیقی،
بهرام بیضایی، منوچهر انور، علی حاتمی، عباس بهارلو، مسعود
کیمیایی، بهروز وثوقی و اسفندیار منفردزاده. 14نفری که با
اضافه‌شدن خسرو هریتاش، جلال مقدم و داوود رشیدی به آنها در
2روز آینده به گروه سینماگران پیشرو معروف شدند. این گروه در
مقابل سندیکای هنرمندان سینما که چند سال پیش شکل گرفته و یکی
از قوی‌ترین سندیکاهای زمان خود بود قیام کردند. عضویت در این
سندیکا نه‌تنها پاسخگوی نیازهای صنفی به‌ شمار می‌رفت، بلکه
عضویت در آن رسمیت‌بخشیدن برای حضور در سینما و فعالیت در آن
بود. اما سینماگران پیشرو معتقد بودند که این سندیکا ابزاری در دست
تهیه‌کنندگان فیلمفارسی برای تحت فشار قراردادن اهالی سینما و
ساخت بیشتر فیلم‌های ضعیف و به‌اصطلاح «آبگوشتی» برای تحت