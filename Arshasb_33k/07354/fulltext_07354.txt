7354
اقتصادی و معیشتی آنان در تلاش هستند و این موضوع در شرایط
خاص و پیچیده اقتصادی امروز کشور، بسیار حائز اهمیت است.
رئیس جمهور ادامه داد: عبور از شرایط پیچیده‌ای که شیوع بیماری
کرونا و تحریم دشمنان بر کشور تحمیل کرده، نیازمند اتخاذ تدابیر و
سیاست‌هایی است که بتواند گشایش‌هایی را در وضعیت اقتصادی و
معیشتی مردم ایجاد کند و در این راستا هر سه قوه در کنار هم با وفاق و
همگرایی تلاش می‌کنند. دکتر روحانی با بیان این‌که امروز دشمنان
علاوه بر تحریم و اعمال فشار، به دنبال سیاه‌نمایی و ایجاد یأس، ناامیدی
و دلسردی نسبت به آینده در میان مردم بوده و می‌خواهند با
شایعه‌پراکنی، اختلاف و چنددستگی میان مسوولان را به جامعه القا
کنند، اظهار داشت: همه مسوولان باید در گفتار و رفتار خود مراقب و
هوشیار باشند تا بتوانیم توطئه دشمنان را خنثی کرده و امید و نشاط را در
جامعه گسترش دهیم. رئیس جمهور با بیان این‌که سران سه قوه و دیگر
مسوولان از پیشنهادها، انتقادات و راهکارهای همه متخصصین،
کارشناسان و فعالان اقتصادی در مسیر بهبود شرایط اقتصادی و
معیشتی مردم استقبال می‌کنند، خاطرنشان کرد: بر اساس تجربه
سال‌های گذشته به‌ویژه دو سال‌ونیم اخیر مقابله با تحریم و جنگ
اقتصادی دشمن، مطمئنا با اتکا به توانایی‌ها وظرفیت‌های موجود در
کشور و حفظ انسجام و وحدت می‌توانیم از این مشکلات عبور کنیم.