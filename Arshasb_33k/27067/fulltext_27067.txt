27067
مدارس غیر دولتی. هر دو هم چشم امیدشان به بازگشایی دوباره و عادی
شدن شرایط است. دوره‌ای که دیگر مجبور نباشند همه چیز را به قاب
مانیتور محدود کنند و دوباره آموزش واقعی رونق بگیرد.
ما بلاتکلیفیم
مرضیه مادر دو فرزند است تا از او می‌خواهم درباره این که باز هم
بچه‌هایش را در مدرسه غیر انتفاعی که پارسال می‌رفته‌اند ثبت نام
می‌کند یا نه سر درد دلش باز می‌شود، انگار کلی حرف برای گفتن دارد:
«راستش را بخواهی این روزها یکی از چالش‌های اصلی من و همسرم
همین مسأله است. بچه‌ها امسال واقعاً از فضا و امکانات مدرسه‌ای که کلی
هزینه‌اش کردیم بی‌بهره بودند. اوایل سال که برای آلودگی هوا و
مسائل دیگر مدام مدارس تعطیل شدند و بعد هم مسأله بیماری کرونا پیش
آمد از الان هم که می‌گویند فصل پاییز و زمستان خطرناک‌ترین
روزهای سال از نظر شیوع بیماری هستند. اگر قرار است بچه‌ها آموزش
مجازی ببینند در همین مدارس دولتی بمانند که بهتر است و ما هم هزینه
بیهوده‌ای نکرده‌ایم. از سویی دیگر بچه‌ها مدرسه قبلی‌شان را دوست
دارند و تمایل دارند در همان مدرسه درس بخوانند. مدرسه‌ها هم اگر
کامل بازگشایی شوند غیر انتفاعی‌ها فاصله اجتماعی را بیشتر رعایت
می‌کنند و تراکم دانش آموز کمتری دارند حالا ببینید که چقدر
تصمیم گیری برایمان سخت شده ما کاملاً بلاتکلیفیم.»