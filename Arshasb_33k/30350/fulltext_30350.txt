30350
شمال آذربایجان شرقی و غربی و برخی نقاط استان‌های ساحلی خزر
رگبار و رعدوبرق پیش‌بینی می‌شود.
مدیرکل پیش‌بینی و هشدار سریع سازمان هواشناسی با بیان اینکه
روز شنبه (25 مرداد) کاهش نسبی دما در نوار شمالی کشور رخ
می‌دهد، گفت: دراستان‌های اردبیل، گیلان، مازندران، گلستان و
خراسان شمالی کاهش نسبی دما بین 3 تا 8 درجه سلسیوس خواهد بود.
وی همچنین خاطرنشان کرد: شنبه (25 مرداد) در استان‌های ساحلی
خزر،‌ ارتفاعات البرز مرکزی، برخی نقاط استان‌های اردبیل، شمال
استان‌های آذربایجان شرقی و غربی و از روز یکشنبه علاوه‌بر این
نواحی در خراسان شمالی رگبار باران، رعدوبرق و وزش باد شدید
موقت پیش‌بینی می شود.
به گفته ضیاییان، این وضعیت تا سه‌شنبه (28 مرداد) به تناوب در این
مناطق ادامه خواهد داشت.
مدیرکل پیش‌بینی و هشدار سریع سازمان هواشناسی با بیان اینکه در
شرق کشور به‌ویژه منطقه زابل پدیده غالب همچنان وزش باد شدید و
گرد و خاک است، اظهار کرد: دریای خزر امروز (23 مرداد) مواج است
و مجددا از عصر فردا (24 مرداد) تا دوشنبه (27 مرداد) مواج می‌شود.
وی اضافه کرد: طی سه روز آینده خلیج فارس و شرق دریای عمان
مواج و تنگه هرمز متلاطم خواهد بود.