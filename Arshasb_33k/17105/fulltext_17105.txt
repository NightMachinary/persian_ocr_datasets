17105
محدودیت در سفرها بتواند به آن‌ها کمک شایان توجهی کند. فرمانده
عملیات مدیریت بیماری کرونا در کلانشهر تهران با اشاره به مکاتبه
معاونت بهداشتی وزارت بهداشت درخصوص ایجاد محدودیت در
سفرهای پنج استان و ابلاغ آن به وزارت کشور جهت همکاری‌های
لازم، گفت: طبیعتا استانداران این شهرهای پنجگانه آمادگی کامل را
برای اجرای این مصوبه دارند و ساز و کار لازم توسط این عزیزان در حال
انجام است و طبیعتا نیروی محترم انتظامی مثل سایر موارد قبلی در زمینه
اجرای این مصوبات ان‌شاالله همکاری لازم را دارند. زالی درباره
دورکاری توضیح داد: کماکان معتقدیم از ظرفیت دورکاری برای
تقلیل سفرهای درون شهری باید استفاده بهینه صورت بگیرد. فرمانده
عملیات مدیریت بیماری کرونا در کلانشهر تهران با اشاره به تصریح
استاندار تهران نسبت به شناسایی 15 گروه پرخطر در تهران گفت:
افرادی که در این گروه‌های پرخطر قرار می گیرند طبیعتا باید از ظرفیت
دورکاری استفاده کنند. وی با تاکید بر الزام آور بودن رعایت
دورکاری در دستگاه‌ها اعم از بخش های خصوصی و دولتی توضیح
داد: برای مثال کسانی که بالای 65 سال سن دارند، افرادی که دیابت
پیشرفته دارند، زنان باردار و سایر مواردی که در اطلاعیه‌های قبلی
اعلام شده ضرورتا به صورت الزام‌آور باید از ظرفیت دورکاری
استفاده کنند.