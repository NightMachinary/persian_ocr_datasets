4873
امضای 1.5 میلیاردی انصاری‌فرد برای بیرانوند
به گزارش ایسنا، پس از این‌که باشگاه آنتورپبلژیک پیشنهادی برای
جذب علیرضا بیرانوند و باشگاه پرسپولیس ارائه کرد و حاضر شد مبلغ
700 هزار دلار رضایتنامه او را بپردازد. دروازه‌بان ملی‌پوش از
باشگاه خواست که در قبال پول رضایتنامه تخفیفی قائل شود تا او هم
بتواند دستمزد بهتری از باشگاه بلژیکی دریافت کند.
در آن مقطع زمانی مذاکرات بیرانوند و محمدحسن انصاری‌فرد به
عنوان مدیرعامل وقت باشگاه ادامه پیدا کرد تا این‌که در نهایت
انصاری‌فرد موافقت کرد به جای دادن تخفیف روی 700 هزار دلار
متممی به قرارداد علیرضا بیرانوند اضافه کند طبق آن یک میلیارد و 500
میلیون تومان به پایه قرارداد دروازه‌بان سرخ‌ها اضافه شود.
پس از این موضوع قرارداد رسمی با سربرگ باشگاه تنظیم می‌شود و به
امضای طرفین از جمله انصاری‌فرد می‌رسد.
حالا که قرار است بیرانوند باشگاه پرسپولیس را ترک کند موضوع
مطالبات او مورد بررسی باشگاه قرار گرفته است. از این‌رو مهدی
رسول‌پناه به عنوان سرپرست باشگاه صراحتا به بیرانوند اعلام کرده
که متمم امضا شده از سوی انصاری‌فرد (مدیرعامل قبلی باشگاه) را
قبول ندارد و به همین خاطر پایه مبغ قرارداد بیرانوند همان چیزی است
که قبلا به امضا رسیده بود، اما اصرار دارد این متمم باید در قراردادش