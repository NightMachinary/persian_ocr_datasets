29931
چین، عضویت مجدد در شورای حقوق بشر را نشانه تصدیق دانست
به گزارش ایسنا به نقل از آسوشیتدپرس، ژائو لیجیان، سخنگوی
وزارت خارجه چین همچنین انتقاد روز سه‌شنبه مایک پامپئو، وزیر
امور خارجه آمریکا از انتخاب چین را رد کرد و آن را بسیار پوچ
توصیف کرد، در حالی که به سابقه واشنگتن نیز حمله و ایالات متحده را
به دخالت در مسائل داخلی دیگر کشورها و بهانه کردن حقوق بشر به این
منظور، متهم کرد.
ژائو در یک جلسه توجیهی روزانه به خبرنگاران گفت: این انتخاب
کاملاً منعکس‌کننده شناخت بالای جامعه بین‌المللی از توسعه و
پیشرفت هدف حقوق بشر چین و مشارکت این کشور در حاکمیت
جهانی حقوق بشر است.
گروه‌های راست‌گرا انتخاب چین، همراه با روسیه، کوبا، پاکستان و
نپال در یوان‌اچ‌سی‌آر (شورای حقوق بشر سازمان ملل) را مورد انتقاد
قرار دادند و به نقض حقوق بشر توسط چین در هنگ‌کنگ، تبت و سین
کیانگ، و نیز حملات این کشور به مدافعان حقوق بشر،
روزنامه‌نگاران، وکلا و منتقدان دولتی ارجاع دادند.
آمریکا خروج خود از این شورا را در ژوئن 2018 اعلام کرد که بخشی
از آن به این خاطر بود که این شورا را مجمعی برای ریاکاری در مورد
حقوق بشر می‌دانست، گرچه به این خاطر هم بود که واشنگتن می‌گوید