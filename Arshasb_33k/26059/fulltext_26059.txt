26059
فرمانده ستاد عملیات مدیریت کرونا در کلانشهر تهران در بخش
دیگری از صحبت‌های خود با اشاره به اینکه سوال بسیاری از افراد از
جمله شما اعضای شورای شهر تهران این است که اگر اقدامات
سختگیرانه‌تر انجام شود بسیاری از افراد دچار مشکلات اقتصادی و
اجتماعی می‌شوند و با توقف چرخه اقتصادی شهر رخدادهای
منفی‌تری در حوزه اجتماعی و اقتصادی خواهیم داشت و این
مشکلات اقتصادی چگونه خواهد بود؟ گفت: پاسخ روشن است. در
مورد کووید19 وقتی به پیک بیماری در یک شهر و کشور می‌رسیم، در
واقع نقطه اوج است و بعد از آن نقطه کفه‌ای را تجربه می‌کنیم و سپس سیر
نزولی و خاموش شدن اپیدمی را شاهد خواهیم بود. اینکه چه زمانی به
پیک می‌رسیم به بازه زمانی اقدامات سختگیرانه ارتباط دارد. هر چه
اقدامات ناقص‌تر باشد و بازه زمانی طولانی‌تر مشکلات اقتصادی و
اجتماعی نیز بیشتر ایجاد می‌شود.
وی تاکید کرد: به این ترتیب اگر دو یا سه هفته مداخلات سنگین
بازدارنده در شهر تهران از ابتدا اعمال می‌شد شاید از منظر اقتصادی و
اجتماعی رخدادهای کمتری را شاهد بودیم اما به هر ترتیب این روند
نشان می‌دهد باید با بازنگری وضعیت را مورد توجه قرار دهیم. اکنون
زمانی نیست که از طرح فاصله گذاری اجتماعی عبور کنیم. متاسفانه در
شرایطی هستیم که در شهر تهران ظرف روزهای اخیر افزایش بار