26007
نگرانی در خصوص بیمارستان هراسی برخی مبتلایان به کرونا
دکتر احمد جمالی‌زاده در گفت‌وگو با ایسنا درباره آخرین وضعیت
شیوع ویروس کرونا در شهرستان رفسنجاناظهار کرد: متأسفانه
کشور ما در مجموع بدترین روزهای کرونایی خود را طی می‌کند
مرگ و میر بالای 400 نفر در 24 ساعت را در این روزها شاهدیم و
متاسفانه اکثر استان‌های کشور بجز چند استان جنوبی در وضعیت قرمز
و بحرانی بوده و حجم زیاد بیماران و مراجعه به بیمارستانها مشکلاتی را
برای کادر درمان ایجاد کرده است.
وی با بیان اینکه غیر از جنوب استان کرمان که وضعیت بهتری دارد بقیه
استان شرایط مشابهی دارد و در رفسنجان وضعیت فوق‌حاد کرونایی
را شاهد هستیم، افزود: از هفته اول مهرماه سیر افزایشی را در بیماران و
موارد بستری شاهد بودیم، در هفته آخر شهریور متوسط بیماران مثبت
در هفته کمتر از 40 نفر بود اما در هفته گذشته نزدیک به 700 مورد مثبت
جدید داشتیم.
رئیس مرکز بهداشت شهرستان رفسنجان عنوان کرد: در حال حاضر
بیش از 150 نفر با علائم کرونا در بیمارستان بستری‌اند که تست 114
نفرشان مثبت است که از این تعداد 20 نفر در آی‌سی‌یو و با وضعیت
بحرانی هستند که نیاز به خدمات ویژه دارند.
تمام تخت های اختصاصی به کرونا تکمیل است