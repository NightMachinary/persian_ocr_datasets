31645
کوهنوردی در آستارا ممنوع شد/ جلوگیری از ورود گروه های سایر
شهرها
عباس صابر در جلسه اضطراری ستاد مدیریت بحران بندر مرزی
آستارا که در سالن اجتماعات فرمانداری برگزار شد، اظهار کرد: در
پی اعلام هشدار سازمان هواشناسی در خصوص وزش باد شدید در
روزهای چهارشنبه، پنج شنبه و جمعه پیش رو، کلیه دستگاه های
اجرایی شهرستان به حالت آماده باش درآمدند.
وی با بیان اینکه برای این سه روز، هشدار وزش شدید باد گرم محلی
(گرمیج یا گرمیش) در مناطق جلگه ای و کوهستانی پیش‌بینی شده
است، افزود: با توجه به بالا رفتن احتمال وقوع حریق در اراضی
کوهستانی، برگزاری هرگونه کوه روی، کوهپیمایی و طبیعت
گردی در قالب گروه های رسمی و شخصی ممنوع است.
وی افزود: وزش باد در مناطق کوهستانی نیز شدت بیشتری خواهد
داشت و همه بخشداران و دهیاران باید در آماده باش کامل باشند.
صابر در بخش دیگر سخنان خود از ارسال نامه به مسئولان استان اردبیل
در خصوص ممانعت از حرکت گروه های کوهنوردی و طبیعت
گردی آن استان به مقصد ارتفاعات شهرستان مرزی بندر آستارا خبر
داد و خاطرنشان کرد: به طور یقین با حضور هر نوع گروهی رسمی و
غیررسمی در ارتفاعات برخورد خواهد شد و همه نیروهای انتظامی،