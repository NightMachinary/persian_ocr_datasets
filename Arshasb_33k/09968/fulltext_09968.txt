9968
تشریح برنامه‌های پیش روی دانشگاه علمی کاربردی خوزستان
رحیم قاسمیه در آیین تودیع و معارفه رییس دانشگاه جامع علمی
کاربردی خوزستان که امروز (23 دی) در محل این دانشگاه در اهواز
برگزار شد، ضمن تقدیر از زحمات رئیس سابق دانشگاه، اظهار کرد:
فرصت خدمتگزاری در استانی که دین خود را به اسلام و کشور ادا
کرده، خدمت بزرگی است و امیدواریم بتوانیم از این فرصت استفاده
خوبی کنیم. در جهان معاصر پارادایم‌های بسیاری دچار تغییر و تحول
شدند و دو عنصر علم و فرهنگ است که قدرت را دچار تحول اساسی کرده
است. این دو عنصر از 1400 سال پیش مورد تایید اسلام قرار گرفته است و
ما میراث‌دار فرهنگی هستیم که بزرگترین معجزه‌ پیامبر آن، کتاب
است که با خواندن آغاز شده و به قلم سوگند یاد کرده است.
به گزارش ایسنا، وی افزود: با علم و توکل بر خدا این مسئولیت را بر عهده
می‌گیرم و به عنوان عضو کوچکی از جامعه علمی کشور امیدوارم با
همکاری و همفکری اعضای هیات علمی، بیش از پیش این دانشگاه به
عنوان یک سازمان یادگیرنده و پویا باشد.
رئیس دانشگاه جامع علمی کاربردی خوزستان با اشاره به برنامه‌های
خود برای ریاست دانشگاه، بیان کرد: اولین برنامه، تدوین برنامه‌ها
متناسب با برنامه دوم راهبردی دانشگاه است. دومین برنامه تمرکز بر
برنامه‌های درسی و سوق دادن آن به سمت آموزش‌های میدانی با