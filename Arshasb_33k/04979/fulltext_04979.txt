4979
امیر کویت خواستار کاهش وابستگی به نفت شد
به گزارش ایسنا، شیخ صباح الاحمد الصباح از همه احزاب خواست
برنامه‌ای ایجاد کنند که مخارج دولت را منطقی کرده و وابستگی به نفت
را کاهش دهد تا اقتصاد ثابت و پایداری بنا شود. امیر کویت گفت:
پاندمی ویروس کرونا اقتصاد جهانی را تکان داده و کویت هم بخش از
اقتصاد جهانی است.
وی اظهار کرد: کویت فردا با چالش بزرگ و کم سابقه‌ای مواجه است و
این کشور باید خود را در برابر شوکهای بیرونی که از شیوع ویروس
کرونا به وجود آمده است، حفاظت کند.
بر اساس گزارش بلومبرگ، کویت روز جمعه مقررات منع رفت و آمد
24 ساعته به مدت 20 روز با هدف مهار شیوع ویروس کرونا وضع
کرد. این کشور همان روز بزرگترین شمار ابتلا به ویروس کرونا را
گزارش کرد.
کویت که چهارمین تولیدکننده بزرگ عضو اوپک است، نخستین
تولیدکننده نفت منطقه خاورمیانه بود که اعلام کرد تولید نفت خود را
در راستای توافق کاهش تولید اوپک پلاس، زودتر از برنامه کاهش
خواهد داد. تحت توافق گروه اوپک پلاس، اعضای این گروه با هدف
محدود کردن اشباع عرضه در برابر تقاضای ضعیف، از ماه مه تولیدشان
را 9.7 میلیون بشکه در روز کاهش محدود کرده‌اند.