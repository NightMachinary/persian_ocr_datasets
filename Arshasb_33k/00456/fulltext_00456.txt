456
به گزارش ایسنا به نقل از روابط عمومی و رسانه دادگستری کل استان
تهران، عباس رضایی، دادستان عمومی و انقلاب شهرستان
فیروزکوه از آزادی 6 زندانی از ندامتگاه دماوند خبر داد و اظهار کرد:
در راستای اجرای سیاست‌ها و برنامه‌های دستگاه قضایی در حوزه
کاهش جمعیت کیفری زندان‌ها ون ضرورت نظارت بر زندان و
رسیدگی به امور زندانیان به لحاظ حضور محکومین و متهمان تحت
قرار، طی بازدیدی از ندامتگاه جابان (دماوند) و گفت‌وگو و ملاقات
چهره به چهره با مددجویان، دستورات قانونی نسبت به رفع مشکلات
آنان صادر شد.
دادستان عمومی و انقلاب شهرستان فیروزکوه خاطرنشان کرد: در
این برنامه بازدید ضمن پاسخگویی به سئوالات قضایی و حل
مشکلات اعلامی، کلیه عریضه‌های تنظیمی مرتبط با شعب دادگاه و
دادسرای این شهرستان جمع آوری و موضوعات مربوط به دادسرا از
طریق مطالبه پرونده و صدور دستور مقتضی و عریضه‌های مربوط به
دادگاه از طریق مکاتبه با قضات شعب پیگیری شد.
وی خاطرنشان کرد: در این بازدید تعداد 6 نفر از زندانیان در راستای
اعمال ماده 14 دستورالعمل ساماندهی زندانیان و کاهش جمعیت
کیفری اعطای مرخصی منتهی به آزادی از زندان آزاد شدند.