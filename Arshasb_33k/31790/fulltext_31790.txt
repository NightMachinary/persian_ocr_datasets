31790
پلیس در اجرای این طرح اسیر جوسازی‌ها نخواهد شد
رییس پلیس تهران بزرگ با تاکید بر اینکه پلیس در اجرای این طرح اسیر
جوسازی‌ها نخواهد شد، گفت: برخی برای مطرح کردن خودشان و
برخی هم برای درآوردن ادای روشنفکری چنین اقداماتی را انجام
می‌دهند، مسئولیت ما برقراری امنیت و برخورد با افرادی است که
گردن‌کلفتی کرده و به حقوق و حریم و ناموس مردم دست‌درازی
کرده‌اند و در این راه هم نه کوتاه می‌اییم و نه اسیر جوسازی‌ها خواهیم
شد.
سردار رحیمی با تاکید بر اینکه امنیت مردم خط قرمز پلیس است، گفت:
خوشبختانه دستگاه قضایی هم همکاری خوبی با پلیس دارد.
وی در پاسخ به پرسشی مبنی بر اینکه آیا پلیس از نظر قانونی می‌تواند این
افراد را در سطح شهر بچرخاند نیز گفت: ما حتما مسائل قانونی را رعایت
خواهیم کرد و مطمئن باشید بدون قانون عمل نمی‌کنیم.
وی با تاکید بر اینکه این اقدام پلیس برای تامین امنیت همه و حتی آنهایی
است که خود را مخالف این موضوع نشان می‌دهد، گفت: باید به برخی از
این افراد بگویم که ای کاش همراه پلیس بودید.
سردار رحیمی درباره کتک زدن یکی از اوباشگران از سوی مردم که
فیلم آن نیز منتشر شد، گفت: این رفتار پسندیده نیست و مأمور ما باید سعه
صدر بیشتری داشت، اما واقعیت موضوع این بوده که این اوباشگر با