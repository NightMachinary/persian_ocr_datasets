16787
مردم و کشتار مردم را اجرا کردند.
روحانی اظهار کرد: ما از قدیم می دانستیم سیاست آمریکا سیاست زانو
بر گلو است. بر هر مظلومی که پیدا می کرد فشار می آورد. اما ملت بزرگ
ایران این زانو را شکست. سال 97 این زانو را تا نزدیک حلقوم ملت
آوردند و ملت با آن پتک عظیم آن را از بین بردند.
رئیس جمهور با اشاره به تاریخ اتمام تحریم تسلیحاتی ایران طبق
قطنامه 2231 گفت: آمریکایی‌ها از الان عصبانی هستند، ناراحت
هستند و می‌خواهند این موضوع را به شورای امنیت ببرند. ما از 4 کشور
دائم می خواهیم در برابر آمریکا به خاطر منافع دنیا بیاستند. مخصوصا
از دو کشور دوستمان روسیه و چین توقع داریم در برابر این توطئه
ایستادگی کنند.
وی ادامه داد: آمریکا در این توطئه به موفقیت نخواهد رسید و ما
توانمندی دفاعی خود را بالا می بریم. این را باید بفهمند که ما توانمندی
دفاعی ایران در شرایط سخت و تحریم را بالا بردیم. در این سالها بهترین
سیستم های پدافند هوایی را درست کردیم و با همان پهپاد آمریکایی
را هدف قرار دادیم.
رئیس جمهور با بیان اینکه همه تلاشمان را به کار می گیریم تا فشار
اقتصادی بر مردم کمتر شود، اظهار کرد: رئیس بانک مرکزی آمار
مثبتی در جلسه هیات دولت ارائه کرد و نشان داد حرکت ما درست است.