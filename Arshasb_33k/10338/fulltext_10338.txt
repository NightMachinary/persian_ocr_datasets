10338
معاون سیاسی ، امنیتی و اجتماعی سمنان با بیان اینکه طرح کاهش
زنجیره انتقال بیماری کرونا (فاصله گذاری اجتماعی) تا پایان
فروردین با قوت ادامه خواهد داشت افزود: این طرح با رویکرد جدید
و با عنوان فاصله گذاری هوشمند فعلا تا پایان فروردین ماه ادامه دارد و بر
این اساس همچون گذشته صرفاً افراد بومی ساکن (مقیم) هر شهر مجاز به
ورود به آن شهر بوده و ورود افراد غیرساکن، ممنوع است.
وی اضافه کرد: خروج افراد غیرساکن برای رفتن به محل سکونت خود
بلامانع است اما این افراد باید توجه نمایند که در طول مسیر اجازه ورود
به شهرها را ندارند و باید از کنار گذرها عبور نمایند . جانشین رئیس
ستاد استانی مدیریت مقابله با کرونا با اشاره به نقش موثر تعطیلی مدارس و
مراکز آموزش عالی در کاهش شیوع کرونا در کشور عنوان کرد:
مدارس و دانشگاه‌ها همچنان تعطیل است وبر اساس اعلام وزارت
آموزش و پرورش و نیز وزارت علوم ، تحقیقات و فناوری ، امور مربوط به
تحصیل دانش آموزان و دانشجویان همچنان بصورت غیر حضوری و
مجازی انجام خواهد شد . معاون سیاسی، امنیتی و اجتماعی استاندار
سمنان همچنین گفت : بی تردید تجمعات مردمی و فعالیت
مراکزپرتردد ، قطعا موجب انتشار این ویروس خواهد شد لذا پارک‌ها،
‌بوستان ها، ‌ تفرجگاه‌ها، ‌ مراکز تفریحی،‌ استخرها و اماکن مشابه که
محل تجمع افراد هستند همچنان تعطیل است. سخنگوی ستاد استانی