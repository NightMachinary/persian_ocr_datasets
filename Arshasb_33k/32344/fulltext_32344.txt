32344
وی تصریح کرد: به‌موجب این جلسه از مجموع 12 اثر پیشنهادی 10 اثر
منقول واجد ارزش تاریخی و فرهنگی شناخته شد و به تائید اعضای
شورای ثبت کشور رسیدند.
زهرا بهاروند معاون میراث فرهنگی لرستان نیز خاطرنشان کرد:
هم‌اکنون با احتساب این 10 اثر، تعداد آثار منقول ثبت شده لرستان در
فهرست میراث ملی به 23 اثر رسیده است.
وی تصریح کرد: آثار ثبت شده مربوط به دوره‌های عصر آهن
به‌دست‌آمده از کاوش‌های باستان‌شناختی محوطه‌های
سنگتراشان خرم‌آباد و گورستان باباجیلان شهرستان دلفان و
همچنین تعدادی از آثار موجود در انبار اداره اوقاف و گنجینه اشیا
تاریخی لرستان مربوط به قرون میانی اسلامی هستند.
محسن طرهانی مسئول ثبت آثار نیز بیان کرد: این 10 آثار شامل پلاک
مفرغی با نقش انسان شاخ‌دار، دو پلاک مفرغی با نقش انسان نیایشگر و سر تبر
مفرغی مینیاتوری از محوطه سنگتراشان، انگشتر مفرغی با نقش فروهر
از گورستان باباجیلان دلفان، میل سنگی کتیبه‌دار دروازه چوگان
الیگودرز، دو دروازه‌ی چوبی کتیبه‌دار از مقبره زیدبن‌علی
خرم‌آباد، ضریح چوبی کتیبه‌دار از مقبره امامزاده قاسم ازنا و سنگ قبر
مشکوفه از مقبره بابابزرگ دلفان هستند.