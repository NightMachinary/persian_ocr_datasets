20427
وی تاکید کرد: ما در فرآیند اشتغال‌زایی از طریق بنیاد برکت از
امکانات موجود و توانمندی‌های محلی مغفول‌مانده بهره می‌گیریم
و هیچ هزینه جدیدی را تحمیل نمی‌کنیم. برای مثال، در ابتدای ورود به
استان سیستان و بلوچستان متوجه شدیم که 15 هزار آغل پرورش دام
سنگین در خانه‌های مردم وجود دارد که می‌توان از آن استفاده کرد.
رییس هیات مدیره بنیاد برکت تصریح کرد: باید همه ارگان‌ها و
سازمان‌های ذیربط برای حل معضل کولبری به میدان بیایند و یک کار
جمعی برای نیل به این هدف صورت گیرد. باید از توانمندی‌های محلی
برای اشتغال‌زایی بهره گرفت.
عسکری آزاد با اشاره به ایجاد 3 هزار طرح اشتغال‌زایی برای کولبران
از سوی بنیاد برکت یادآور شد: اگر همه سازمان‌ها و نهادها در این
فرآیند مشارکت کنند این تعداد طرح در سال آینده به 15 هزار هم
می‌تواند افزایش پیدا کند.
به گفته رییس هیات مدیره بنیاد برکت، در حال حاضر 30 تسهیل‌گر
بنیاد در مناطق مرزی سه استان کردستان، آذربایجان غربی و
کرمانشاه مستقر هستند و فرآیند اشتغال‌زایی در این مناطق را دنبال
می‌کنند.
در ادامه این نشست، رییس کمیسیون اجتماعی مجلس شورای
اسلامی ضمن تقدیر از دست اندرکاران رویداد ملی کاک برکت گفت: