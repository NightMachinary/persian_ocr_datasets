4827
امضا تفاهم نامه همکاری بین اداره کل اوقاف و اداره کل زندان‌های
تهران
به گزارش ایسنا به نقل از اداره کل اوقاف وامورخیریه استان تهران،
مجتبی عبداللهی مدیر کل اوقاف استان تهران با اشاره به بحث همکاری
و اجرای تفاهم‌نامه بین اداره کل اوقاف و امور خیریه استان تهران و
اداره کل دادگستری و اداره زندان‌های استان تهران اظهار کرد: در
این تفاهم‌نامه دو موضوع آزادسازی زندانیان جرایم غیرعمد و
همچنین ایجاد یکسری امکانات در منطقه فشافویه برای حضور
خانواده‌های زندانیان مدنظر قرار گرفته است.
وی در مورد جزئیات این تفاهم‌نامه یادآور شد: این تفاهم‌نامه توسط
جمال جعفریان متولی موقوفه حاج عبدالوهاب تهرانی و با هماهنگی
اداره کل دادگستری تهران، اداره کل زندان‌های استان تهران و
اداره‌کل اوقاف و امور خیریه تهران صورت گرفته است.
وی افزود: براساس این تفاهم‌نامه گام‌های اجرایی و عملیاتی برای
احداث مجموعه استراحتگاهی خانواده‌های زندانیان و
فعالیت‌های مرتبط در فضای مناسب مقابل ندامتگاه تهران بزرگ
برداشته شده است.
مراسم کلنگ زنی مرکز خدمت رسانی به مراجعین و خانواده زندانیان
با حضور مسئولین دو اداره کل و خیرین در فشافویه ورامین برگزار شد.