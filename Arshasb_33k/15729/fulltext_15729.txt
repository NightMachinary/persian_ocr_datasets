15729
وی با بیان اینکه «بخشی از رعایت پروتکل‌های بهداشتی در حوزه ما و
بخشی در اختیار شهروندان است»، خاطرنشان کرد: شهروندان باید
خودشان بهداشت را رعایت کنند. روزی که من برای بازدید از مترو
رفتم، یکی از شهروندان از زدن ماسک ممانعت می‌کرد. به ایشان گفتم
برای سلامت خودتان می‌گوییم که ماسک بزنید، ایشان گفتند شما
بروید بقیه مشکلات را درست کنید.
رئیس کمیسیون عمران، حمل‌ونقل و ترافیک شورای اسلامی شهر
مشهد با اشاره به اینکه «متاسفانه تعداد محدودی از شهروندان فاصله
اجتماعی و زدن ماسک را رعایت نمی‌کنند»، تاکید کرد: ما به ناظران
قطارشهری اعلام کردیم که تاحدالامکان اجازه ورود افراد بدون
ماسک را به ایستگاه قطارشهری ندهند. اگر کسی بخواهد شلوغ کند یا
سر و صدایی ایجاد کند، نمی‌توانیم جلوی او را بگیریم.
بهاروند در خصوص پیشنهاد کم‌شدن عرض خیابان به نفع خط
دوچرخه، گفت: این طرح قابل ارائه و مطرح کردن است. از سال گذشته
این کار در برخی از خیابان‌ها انجام شد. به‌طوری که از عرض خیابان کم
و به خط ویژه دوچرخه اضافه شده است.
وی افزود: کسانی که با این خیابان‌ها سروکار داشتند، معترض بودند
اما در حال حاضر به ما می‌گویند کار بسیار خوبی کردید و افراد
دوچرخه سوار در این خیابان‌ها خیلی زیاد شده است.