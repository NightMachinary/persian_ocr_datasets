23433
نشده و قدیمی‌ترین در که اکنون نیز وجود دارد، دری است معروف به
«قاضی‌الحاجات» و دیگری در «دارالسیاده» که بر اساس کتیبه‌ای که
بر آن نوشته شده، در سال 735 هجری قمری به دست استاد علی نجار
نیشابوری مرمت شده است.
این پژوهشگر و باستان‌شناس خراسانی گفت: چارچوب نفیس در که
گویا مرمت نشده، از تزئیناتی به شیوه اواخر قرن ششم و اوائل قرن هفتم
هجری قمری برخوردار است. بنابراین در دارالسیاده احتمالا در
دوران خوارزمشاهی و همزمان با سنگاب خوارزمشاهی ساخته شده
است. هر یک از لنگه‌های دوگانه این در 2.94 متر ارتفاع، 99سانتیمتر
پهنا و 30 سانتیمتر ضخامت دارد.
وی ادامه داد: این در به طریقه منبت‌کاری مزین شده و از جمله تزئینات
آن گره‌های هندسی، شمسه‌ده، نقوش گیاهی و کتیبه است. چارچوب
در هم دارای سه حاشیه تزیینی با نقوش گیاهی(لوتوس یا نیلوفر آبی یا
اطلسی) و گره‌های پنج و 6 است. این در ابتدا بر ورودی منتهی به رواق
دارالسیاده نصب بوده که پس از اقدامات حفاظتی به موزه مرکزی
آستان قدس رضوی انتقال یافته است.
لباف خانیکی اظهار کرد: یکی دیگر از نفایس موزه آستان قدس
رضوی در چوبی بسیار زیبائی معروف به «در مرصع» است که از چوب
نوفل در ابعاد 3.45 متر ارتفاع و 1.79 متر پهنا به دستور امیر نظام‌الدین