22590
مجلس رشد کاذب و نزول ناگهانی بازار بورس را بررسی کرد
به گزارش ایسنا، محمد حسین فرهنگی در حاشیه جلسه علنی امروز
مجلس شورای اسلامی در جمع خبرنگاران با اشاره به جزئیات جلسه
غیرعلنی مجلس بیان کرد: در جلسه امروز صبح مجلس که حدود سه
ساعت طول کشید بحث‌های مفصلی در خصوص مسائل مربوط به بازار
بورس صورت گرفت. که هم از سوی مسوولان اجرایی و هم از سوی
نمایندگان و کمیسیون‌های ذی‌ربط نظرات کارشناسی مطرح شد.
وی در ادامه اظهار کرد: رشد قابل توجه بازار بورس از اردیبهشت تا
حدود یک ماه پیش و نزول ناگهانی آن در یک ماه گذشته قابل تامل است،
مسائل مختلفی نظیر عرضه چند لایه برخی از شرکت‌های وابسته به دولت
در بازار باعث رشد کاذب و قابل توجه این بازار شد.
سخنگوی هیات رئیسه مجلس شورای اسلامی در ادامه تصریح کرد: از
نظر کارشناسان، دولت باید اطلاعات مربوط به شرکت‌های پر ریسک و
ریسک متوسط و ریسک پایین را در اختیار افراد قرار می‌داد تا شرایط
پایدارتر بوده و شاهد رشد کاذب و نزول ناگهانی نبوده و افراد با علاقه
مندی در این بازار حضور پیدا کنند. همانطور که نمایندگان تاکید
داشتند در حوزه سیاست گذاری، دولت مسوول تحلیل سیاست‌ها
نیست بلکه مسوول اتخاذ سیاست است در این جلسه ما شاهد تحلیل
سیاست‌هایی از سوی مسوولان اجرایی بودیم. در حالی که باید اتخاذ