32239
یک تیم و شش دروازه‌بان آماده!
به گزارش ایسنا، خبرآنلاین نوشت: «هنوز یک دهه از روزی که
سیدمهدی رحمتی در اقدامی ناگهانی برای همیشه از تیم ملی فوتبال
ایران خداحافظی کرد، نگذشته است. روزگاری که او با اختلاف
بهترین گلر ایران بود و رقبایش فاصله‌ای معنادار با او داشتند. رحمتی
که با درخشش‌های پیاپی‌اش در آن مقطع زمینه قهرمانی استقلال در
جام‌های داخلی را فراهم کرده بود، با کنار رفتنش از تیم ملی این دلهره را
در بین اهالی فوتبال ایجاد کرد که تیم ملی بدون دروازه‌بان شش‌دانگ
چگونه می‌خواهد پا به سه مسابقه تعیین‌کننده مقدماتی جام جهانی
2014 بگذارد؟ کی‌روش هم می‌دانست جانشینان رحمتی همتراز او
نیستند اما چاره‌ای نداشت جز این که به امثال رحمان احمدی و علیرضا
حقیقی اعتماد و عملا روی آنها قمار کند؛ قماری که البته پایانی خوش
برای ایران و این دو گلر داشت و ایران با درخشش احمدی به جام جهانی
رسید و در آن رقابت‌ها هم حقیقی چیزی از یک گلر شجاع و آماده کم
نداشت.
امروز اما فوتبال ایران دیگر چنین دغدغه‌ای ندارد؛ چرا که
دروازه‌بان‌هایی جوان و در عین حال با تجربه و صدالبته با کیفیت، در
تیم‌های داخلی و خارجی مشغول رقابت هستند و دیگر شماره 1 تیم ملی
برای هیچکس از قبل تضمین شده نیست بلکه همانند سایر پست‌ها،