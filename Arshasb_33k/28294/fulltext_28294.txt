28294
پدافند زیستی به چرخه تکمیلی پدافند کشور اضافه شود
حمیدرضا ترقی در گفت‌وگو با ایسنا، با بیان اینکه بیماری کرونا یک
تجربه جدید بود، اظهار کرد: این ویروس هم می‌تواند به صورت
طبیعی به وجود آمده باشد و هم می‌تواند یک توطئه باشد و باید ریشه آن
مشخص شود، اما باید این احتمال را داد که در آینده هم از سوی دشمن با
چنین جنگ‌هایی مواجه شویم؛ بنابراین مقابله با کرونا یک رزمایش
بسیار مهم برای مسئولان پدید آورد تا خود را برای چنین نبردهایی در
آینده آماده‌تر کنند.
وی ادامه داد: از شرایط پیش آمده می‌توان درس‌های زیادی گرفت و
رهبری هم تاکید کردند که این بیماری تجربه‌ای برای مردم و مسئولان
است تا نقاط ضعف و قوت خود را بررسی کنند. معتقدم این بیماری فقط یک
پدیده درمانی و بهداشتی نبود؛ زیرا حوزه‌های اجتماعی، روانی،
سیاسی، فرهنگی، اقتصادی و امنیتی را تحت تاثیر قرار داد.
ترقی خاطرنشان کرد: بنابراین پدافند کشور باید بررسی کند که
چگونه در شرایط مشابه می‌تواند آسیب‌های اقتصادی را به حداقل
برساند. مردم هم باید بررسی کنند چگونه می‌توانند با مدیریت سبک
زندگی خود آثار این نوع بیماری‌ها را به حداقل برسانند، البته بررسی
آثار بیماری کرونا به کار مطالعاتی و کارشناسی دقیق نیاز دارد.
این فعال سیاسی تاکید کرد: ما در شرایط بروز چنین بیماری‌هایی به یک