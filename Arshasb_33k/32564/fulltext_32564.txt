32564
مجبور به اعمال مجدد محدودیت‌ها خواهیم شد و این موضوع از همه
بیشتر به ضرر خود واحدهای صنفی است که مدت‌ها تعطیل بودند و از نظر
معیشتی هم دچار مشکل شده بودند. بنابراین باید بیش از واحدهای
نظارتی، خودشان بر عملکردشان نظارت کنند تا مشکلی پیش نیاید.
مثلا تالار پذیرایی که مشکل تهویه دارد و در زیرزمین واقع شده
نمی‌تواند فعالیت کند تا بحث تهویه را فعال کند.
ابلاغ پروتکل‌های جدید؛ ابتدای هفته آتی
وی درباره میزان ظرفیت هر تالار برای پذیرش خدمت گیرندگان در
بازگشایی‌های پیش‌رو، بیان کرد: ستاد ملی مقابله با کرونا در روز شنبه (
20 دی‌ماه) مصوبات جدیدی داشت که یکی از آنها اضافه شدن رنگ
آبی به رنگ‌بندی‌های کرونایی بود و بر این اساس وزارت بهداشت
موظف شد با دستگاه‌های ذی‌نفع اقدام به بازنگری پروتکل‌های
بهداشتی داشته باشد. اکنون مشغول بازنگری پروتکل‌ها در مشاغلی
هستیم که قرار است در مناطق زرد و آبی بازگشایی شوند. برای برخی
مشاغل می‌توانیم درصد پذیرش اعلام کنیم که مثلا چند درصد از
ظرفیت‌شان را استفاده کنند. برای برخی از واحدهای صنفی نیز که
درصد پذیر نیستند، تعداد نفرات مجاز برای دریافت خدمت را اعلام
خواهیم کرد. این پروتکل‌های جدید تا ابتدای هفته آینده نهایی و
اعلام می‌شود.