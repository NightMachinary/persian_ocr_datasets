2862
شهرستان فردیس، با توجه به حساسیت موضوع، پیگیری پرونده و
شناسایی سارقان در دستور کار پلیس آگاهی این شهرستان قرار
گرفت.
این مقام انتظامی افزود: در تحقیقات صورت گرفته از شکات و چهره
نگاری از چهره فرضی سارقان در نهایت یکی از سارقان شناسایی و در
بررسی سوابق وی محرز شد که دارای سوابق کیفری متعدد در سرقت
است.
وی بیان داشت: با اقدام گسترده پلیسی دو نفر از راکبان موتورسیکلت با
مشخصات مورد نظر شناسایی و در یک اقدام غافلگیرانه،
موتورسیکلت آن ها متوقف و هر دو آنها دستگیر و در بازرسی از آن ها
تعداد هفت دستگاه گوشی تلفن همراه کشف شد .
رئیس پلیس آگاهی استان البرز اظهار داشت: سارقان پس از انتقال به
پلیس آگاهی شهرستان فردیس به 40 فقره سرقت به عنف از شهروندان در
مناطق مختلف شهرستان فردیس اعتراف کرده و تحقیقات در این
خصوص ادامه دارد.
سرهنگ نادربیگی به شهروندان توصیه کرد: از تردد در مکان های
خلوت، به ویژه اگر پول و اشیای گرانقیمتی همراه خود دارید،
خودداری کنید و در صورت ضرورت برای عبور از مکان های
خلوت، کیف دستی خود را نزدیک به بدن و به سمت پیاده رو نگه دارید.