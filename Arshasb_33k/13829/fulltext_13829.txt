13829
بخواهیم رعایت کنند؛ برخی می‌گویند ماسک نیست یا گران است در
حالی که مردم می‌توانند با دو تا سه لایه پارچه در منزل، ماسک درست
کنند و دهان و بینی خود را بپوشانند و با محافظ از منزل خارج شوند.
سلمان‌زاده افزود: استفاده از ماسک در معابر به ویژه در شرایطی که
شیوع بیماری بالا است بسیار اهمیت دارد. اگر همه مردم این نکته را
رعایت کنند زنجیره انتقال قطع می‌شود. استفاده از ماسک شاید
مهم‌ترین کاری است که مردم در این شرایط سخت، می‌توانند انجام
دهند.
وی در خصوص ایجاد پلیس کرونا ویژه افرادی که قرنطینه خانگی را
رعایت نمی‌کنند، گفت: فرماندار آبادان این طرح را به خوبی
پیش‌بینی کرده است. تا این بازه زمانی از مردم خواسته‌ایم که اگر
علامت‌دار یا مبتلا به کرونا هستند در منزل بمانند، اما بعضا مشاهده
می‌کنیم فردی بیمار است اما از منزل خارج می‌شود و این مساله تهدیدی
علیه سلامت عمومی است و نشان می‌دهد این فرد برای سلامت خود و
دیگران اهمیتی قائل نیست بنابراین باید با چنین فردی برخورد شود.
ممکن است برخی به توصیه‌ها عمل نکنند و از منزل خارج شوند که
برخورد با این افراد لازم است.
رئیس دانشکده علوم پزشکی آبادان بیان کرد: تصمیمات استانی بر
اساس نظر دانشگاه علوم پزشکی جندی شاپور اهواز و در ستاد کرونا،