24755
موقوفات بیرجند؛ میزبان عزاداری دهه آخر صفر 
حجت‌الاسلام دادخدا خدائی، دوشنبه شب 21 مهر در جمع
خبرنگاران اظهار کرد: در روز اربعین حسینی به علت شیوع ویروس
کرونا پیاده روی جاماندگان اربعین به سمت بقاع متبرکه از جمله
امامزادگان باقریه(ع) بیرجند را برگزار نکردیم.
به گزارش ایسنا، رئیس اداره اوقاف و امور خیریه بیرجند بیان کرد: در
راستای پیروی از فرمایش مقام معظم رهبری امسال تصمیم گرفته شد تا
زیارت اربعین حسینی قرائت شود و ما نیز در این راستا اقدام به قرائت
زیارت و برگزاری مراسم اربعین حسینی با رعایت پروتکل‌های
بهداشتی در امامزادگان باقریه(ع) بیرجند کردیم.
وی با اشاره به اینکه در سالروز رحلت امام حسن مجتبی(ع) و پیامبر
گرامی اسلام(ص) مراسم سخنرانی و مداحی در امامزادگان
باقریه(ع) بیرجند برگزار می‌شود، افزود: مراسم روز شهادت امام
رضا(ع) نیز در این بقعه متبرکه با رعایت پروتکل‌های بهداشتی
برگزار خواهد شد.
خدائی گفت: عزاداری دهه آخر ماه صفر از محل موقوفه حاج جعفر
سربیشه‌ای در امامزادگان باقریه(ع) بیرجند برگزار می‌شود و این
مراسم از 15 مهرماه آغاز شده و به مدت 11 شب بعد از نماز مغرب به مدت یک
ساعت ادامه دارد.