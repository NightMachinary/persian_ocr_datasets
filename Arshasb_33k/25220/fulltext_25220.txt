25220
برگزار می‌شود
حجت‌الاسلام‌والمسلمین محمد کریمی در گفت‌وگو با ایسنا، با
اشاره به برگزاری «نخستین جشنواره نقش نماز در دفاع مقدس» در
آستانه چهلمین سالگرد دفاع مقدس، اظهار کرد: پیش از این و در سال
93، همایش ملی نقش نماز در دفاع مقدس در چهارمحال و بختیاری
برگزار شده بود و امسال با توجه به شیوع ویروس کرونا، این برنامه
ارزشی در قالب یک جشنواره مجازی برگزار خواهد شد.
وی در خصوص اهداف این جشنواره، گفت: تبیین لحظات ناب دعا و
نماز شهدا و رزمندگان برای نسل جوان و نوجوان، زنده نگاه داشتن
سال‌های حماسه و ایثار رزمندگان و شهدا، جمع‌آوری آثار
رزمندگان و خانوده شهدا از جمله مهم‌ترین اهداف برگزاری
جشنواره است.
حجت‌الاسلام کریمی تصریح کرد: دبیرخانه «نخستین جشنواره
نقش نماز در دفاع مقدس» در ستاد اقامه نماز در 5 کمیته اطلاع‌رسانی،
علمی، پشتیبانی، اجرایی و هماهنگی تشکیل شده است.
دبیر نخستین جشنواره نقش نماز در دفاع مقدس
چهارمحال‌وبختیاری با بیان اینکه این جشنواره از ابتدای تیرماه تا
30 شهریورماه سال جاری در استان برگزار می‌شود، ادامه داد: افراد
علاقمند در همه گروه‌های سنی می‌توانند در این جشنواره شرکت