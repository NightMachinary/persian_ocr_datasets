26219
موضوع تمدید تحریم است که با آن مخالفند.
ابوالفتح با بیان این که آمریکا از پیگیری قطعنامه تمدید تحریم
تسلیحاتی به نظر اهداف دیگری را دنبال می کند که مهم ترین آن از بین
بردن کامل برجام و بازگرداندن تحریم های شورای امنیت علیه ایران
است، اظهار کرد: اگر آمریکا بعد از آنکه این قطعنامه رای نیاورد با
توسل به قطعنامه 2231 بنا به تفسیر خودش به سمت مکانیسم ماشه برود
تحول جدید و رویه‌ی بدی را ایجاد می‌کند که در آینده مشکلات
زیادی به وجود می آید. حتی برخی کشورها که با ایران هم زاویه دارند
از رفتار آمریکا که سعی دارد برای رسیدن به اهداف خود پایه‌های
حقوقی و قانونی شورای امنیت و سازمان ملل را متزلزل سازد ناراحت
هستند و از این رویه استقبال نمی کنند.
این کارشناس مسایل آمریکا درباره اظهارات ترامپ مبنی بر این که
اگر رییس جمهور برای دور دوم شود چهار هفته ای با ایران توافق می
کند گفت: این رویکرد مربوط به ایران نیست، این شخصیت و کاراکتر
ترامپ است مگر در تعامل با کره شمالی با آن همه اتفاقاتی که روی داد و
نامه های عاشقانه ای که نوشته شد و حتی پا به خاک کره شمالی گذاشت چه
نتیجه ای به دست آمد. در همان زمان که این تحولات در جریان بود بخش
های کارشناسی و تحلیلی دولت ترامپ سیاست های خصمانه علیه کره
شمالی را دنبال می کردند.