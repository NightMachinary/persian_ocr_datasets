23451
مبارزان، ابتدای خیابان زهره، یکی از مأموران کلانتری 5 را که با
موتورسیکلت درحال گشت بود با رگبار گلوله به شهادت رساندند و از
محل گریختند. این مهاجمان مسلح سپس اتومبیل سرقتی را رها
کردند و بعد از ربودن یک اتومبیل پژو به زور اسلحه، در میدان ونک راه را
بر خودروی گشت 3 تن از تکاوران پلیس تهران بسته و یک نارنجک به
داخل اتومبیل پرتاب کردند که براثر انفجار آن دو تن از سرنشینان
خودرو به شهادت رسیدند. هم‌زمان، سرنشینان یک اتومبیل دیگر، که
چهار روز قبل به سرقت رفته بود، به‌سوی تکاور سوم آتش گشودند و او
را نیز شهید کردند. در این حادثه، 2 عابر، یک کارگر ساختمانی و یک پسر
خردسال نیز مجروح شدند.
در شیراز نیز مهاجمان مسلح به‌سوی یکی از اعضای سپاه پاسداران این
شهر که عازم محل خدمت خود بود، تیراندازی کرده، او را به شهادت
رساندند و سپس متواری شدند.
انهدام هواپیمای هیئت الجزایری توسط موشک‌های عراقی
به‌دنبال حمله جنگنده‌های عراقی به هواپیمای حامل وزیر امور
خارجه الجزایر که به سقوط این هواپیما در خاک ایران و کشته‌شدن
سرنشینان آن منجر شد، مدارک مربوط به این تهاجم در اختیار
کارشناسان الجزایری قرار گرفت.
هیئت دوازده نفری کارشناسان فنی الجزایر که برای بررسی علت