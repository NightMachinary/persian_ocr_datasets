11607
وی از عقد قرارداد تولید یک میلیون و 115 هزار اصله نهال توت در سطح
هفت استان تا اسفندماه امسال خبر داد و گفت: گیلان با 400 هزار اصله نهال
توت بیشترین سهم را در تولید دارد. با برداشت این نهال ها شاهد یک
جهش تولید واقعی در حوزه نوغانداری خواهیم بود، زیرا شش برابر
میانگین سال های گذشته است و علاوه بر حفظ محیط زیست، موجب
پایداری تولید خواهد شد.
رئیس مرکز توسعه نوغانداری کشور، با اشاره به شناسایی هفت واریته
برتر جهانی برای کاشت نهال در اقلیم های مختلف کشور، ادامه داد: این
ژرم پلاسم ها تا سه برابر تولید برگ توت را افزایش می دهند.
سروی، صنعت ابریشم از تولید تخم نوغان تا پرورش کرم و نخ کشی و
نهایتا صنایع دستی را یک زنجیره کامل و عالی دانست و اظهار کرد:
بیشترین تولید پیله ابریشم در گیلان اتفاق می افتد، اما در مرحله نخ کشی با
خلا مواجه هستیم و لذا در راستای پروژه های اقتصاد مقاومتی، راه
اندازی 15 ابریشم کشی خانگی را پیش بینی کردیم. به ازای هر یک از این
واحدهای ابریشم کشی نیز 200 میلیون تومان سرمایه ثابت و در
گردش تخصیص می یابد.
وی خواستار تکمیل زنجیره صنعت ابریشم در استان و استفاده
حداکثری از ارزش افزوده این محصول شد و تصریح کرد: کاهش
تعرفه واردات نخ ابریشم از 200 درصد در سال 80 به 10 درصد، آسیب