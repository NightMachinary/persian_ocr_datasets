15353
متهم پیرهادی گفت: آقای فرزاد به من گفت حساب من را بسته اند
نمی‌توانم فعالیت کنم.
قاضی گفت: شما هم حسابتان را در اختیارش گذاشتید و هم محلی را
برایش اجاره کردید و در جابجایی ارز نیز فعالیت کردید چرا کار غیر
قانونی انجام دادید؟
قاضی ادامه داد: این افراد در ماه‌های اخیر و با اجاره محل‌های مسکونی و
تبدیل آن به عنوان دفتر مشغول خرید و فروش غیر مجاز ارز بودند از
پلیس تشکر می‌کنم که این افراد را شناسایی و دستگیر کرد انشاالله این
مبارزه با جدیت ادامه خواهد داشت دستگاه قضایی نیز با افراد متخلف
قاطعانه برخورد و مجازات قانونی را اعمال می‌کند.
قاضی موحد خطاب به متهم گفت: آخرین دفاعیات خود را بیان کنید.
متهم پیر هادی نیز در پایان گفت: من 5 ماه است که در این کار هستم
تقاضای تخفیف در مجازات دارم.
در ادامه متهم یاشار سلمان‌زاده پس از تفهیم اتهام قاضی برای بیان
دفاعیات در جایگاه قرار گرفت.
قاضی موحد خطاب به متهم گفت: چه مدت در بازار فعالیت غیر مجاز
ارزی داشتی؟
متهم سلمان زاده پاسخ داد: از برج 4 لیر می‌فروختم. یک صرافی‌ از ارومیه
لیر می‌فرستاد و من می‌گرفتم و به یک صرافی‌ در تهران می‌دادم.