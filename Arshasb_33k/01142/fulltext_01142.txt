1142
دوره تنها به فکر افزایش مهارت‌های علمی باشیم. اگر دانشجو
می‌تواند در کنار درس کارآموزی انجام دهد، اشکال ندارد اما به
شرطی که خللی در درس ایجاد نکند.
وی گفت: فعالیت‌ها و حرفه‌های حقوقی دو طیف هستند ابتدا خدمات
فنی مانند وکالت، قضاوت، سردفتری و مشاوران حقوقی می‌دهند و
دیگری فعالیت‌های پژوهشی است. اگر دانشجویان به طور کلی به
حرفه‌های فنی علاقه دارند، می‌توانند به جز وکالت سراغ قضاوت،
سردفتران و مشاوران بروند اما اگر به طور کلی به حرفه‌های فنی علاقه
ندارند به فعالیت‌های پژوهشی روی آورندو تکلیف خود را در این دو
حوزه مشخص کنند.
عضو هیات علمی گروه حقوق کیفری و جرم شناسی دانشگاه فردوسی
مشهد در خصوص انگیزه درس خواندن افزود: نکته‌ای که
دانشجویان برای درس خواندن باید در نظر داشته باشند این است که
اکثر ما از طریق خواندن رشته حقوق به موفقیت‌های مالی، اجتماعی،
فرهنگی و سیاسی دست پیدا خواهیم کرد. اگر در مورد چشم‌اندازی که
حقوق در خصوص امکانات، موقعیت‌ها و شغل‌های حقوقی که به افراد
می‌دهد، فکر کند می‌تواند انگیزه خود را برای درس خواندن افزایش
دهد. بنابراین حقوق فرصت رسیدن به همه موقعیت‌ها را به افراد می‌دهد
و فکر کردن به این مسائل برای فرد انگیزه ایجاد می‌کند.