13999
صدایشان می‌زند. بچه‌ها هر کدام به سمت مغازه‌هایی که در آن کار
می‌کنند راه می‌افتند. ما هم به راسته پلاستیک فروش‌ها می‌رویم در این
راسته هم دانش‌آموزانی کار می‌کنند. درمیان راه آقای معلم از تجربه
کار با دانش‌آموزانی می‌گوید که صبح‌ها در کلاس درس از خستگی
کار خوابشان می‌برد. علی فتحی در این باره می‌گوید: تعداد کودکان
کار در زمان کرونا افزایش پیدا کرده است خیلی از دانش‌آموزانم در
این دو ماه کار را شروع کردند برخی هایشان گفتند که دیگر به مدرسه
نمی‌آیند.
فتحی از دانش‌آموزانی می‌گوید که همیشه چند دقیقه زودتر از دیگر
دانش‌آموزان کلاس را ترک می‌کردند خیلی‌هایشان با آقای معلم
چانه می‌زدند تا زودتر بتوانند در محل کار خود آماده شوند. خیلی
وقت‌ها التماس می‌کردند که تکالیف‌شان کمتر باشد یا اگر امتحانی
دارند آقای معلم هوای آنها را داشته باشد. در روزهای کرونایی اما
وضعیت کلاس‌های آنلاین آقای معلم به گونه‌ای دیگر بود. او متوجه
شد که نیمی از دانش‌آموزانش در چند کلاس هیچ روزی آنلاین
نمی‌شوند برای همین پیگیر دانش‌آموزانش شد و فهمید که خیلی
هاشان کار می‌کنند: «با مدیر تماس گرفتم و اعلام کردم یکسری از
اسامی در شبکه حاضر نیستند مدیر هم اعلام کرد حالت‌هایی برای این
دانش‌آموزان وجود دارد یا کارگرند یا حالا که فصل میوه چینی است