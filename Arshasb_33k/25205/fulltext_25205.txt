25205
کورتی در فیسبوک خود نوشت: امروز نخستین روزی است که بر سر
کار خود در منصب نخست وزیری حضور ندارم. نمونه‌های تست
کووید 19 از ما گرفته شده و منتظر اعلام نتیجه هستیم. ما وظایف خود را
از راه دور با همان شدت سابق انجام داده و بر اساس مسئولیتی که به ما
واگذار شده تصمیمات صحیح را اتخاذ خواهیم کرد.
سایر مقامات دفتر نخست وزیر نیز در حال حاضر خود را در
خانه‌هایشان قرنطینه کرده‌اند.
جمهوری کوزوو دارای 884 مورد مبتلا به کووید 19 و 28 مرگ
ناشی از این بیماری است و 655 مبتلا نیز در این کشور بهبود پیدا
کرده‌اند.
نخست وزیر یونان: کسی از تحولات اخیر در مدیترانه شرقی راضی
نیست
به گزارش ایسنا، به نقل از خبرگزاری شینهوا، هایکو ماس، وزیر
خارجه آلمان پس از گفتگو با دولت قبرس در پی از سرگیری فعالیت
کشتی اکتشافی ترکیه در دریای مدیترانه شرقی وارد یونان شد.
کریاکوس میتسوتاکیس، نخست وزیر یونان گفت:‌ فکر نمی‌کنم
اوضاع و تحولات اخیر در مدیترانه شرقی به ویژه در نتیجه نشست
اوایل ماه جاری میلادی شورای اروپایی کسی را راضی کند. فکر
می‌کنم ما به ترکیه یک گزینه بسیار شفاف را پیشنهاد کردیم.