957
آمار فوتی‌های کرونایی استان مرکزی یک چهارم شد
به گزارش ایسنا، بر اساس آنچه دانشگاه علوم پزشکی اراک اعلام کرده
است، امروز تعداد افراد مبتلا نیز نسبت به روز مشابه در آبانماه به تعداد
373 نفر کاهش یافته و به 106 نفر رسیده است.
بر اساس این آمار به نظر می رسد محدودیت های اعمال شده توانسته
تاثیر قابل توجهی بر آمار مرگ و میر و ابتلای کرونایی داشته باشد.
آنگونه که دانشگاه علوم پزشکی اراک گفته است، در حال حاضر تعداد
موارد مبتلا به کروناویروس از زمان شیوع این ویروس تاکنون به 32
هزار و 797 نفر و تعداد فوتی ها به 1312 نفر رسیده است.
براساس این گزارش، اما این میزان کاهش آمار نیز تضمینی برای بهبود
قطعی شرایط نیست و هرگونه سهل انگاری می تواند باز هم استان نارنجی
مرکزی را به روزهای قرمز و سیاه بازگردانده و جهت فلش نمودار را
صعودی کند، کابوسی که نباید دوباره گریبانگیر این استان شود
بویژه اینکه بر اساس آنچه استاندار مرکزی گفته، نیروی انسانی ارائه
دهنده خدمات به بیماران کرونایی بسیار خسته و فرسوده شده اند و
تاب‌آوری آنها کاهش یافته است، از طرفی تجهیزات درمانی و
بیمارستانی استان نیز نیاز به بازسازی دارد.
وی تاکید کرده است که بدنبال شرایط دشواری که شیوع این
ویروس در کشور و به تبع آن در استان مرکزی بوجود آورد و حتی منجر