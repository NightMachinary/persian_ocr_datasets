16382
کرد: هنوز ستاد ملی مبارزه با کرونا وزارت ورزش مجوز برگزاری
اردوها را صادر نکرده و ما همچنان از طریق فضای مجازی در جریان
وضعیت آمادگی بدنی و فنی بازیکنان قرار می گیریم.
وی گفت: نزدیک به 8 ماه است که اردوها تعطیل شده و متاسفانه تمام برنامه
هایی که برای پیشرفت تیم ملی فوتسال ناشنوایان پیش بینی کرده
بودیم به دلیل کرونا عملیاتی نشد و از برنامه های خود عقب هستیم.
رعدی پیرامون این پرسش که چقدر بازیکنان از نظر روحی به خاطر این
بیماری متزلزل شده اند، گفت: خوشبختانه فدراسیون برای این که
بازیکنان از نظر روحی با مشکل مواجه نشوند هفته پیش مبلغی را به
حساب آنها واریز کرد تا با انگیزه بیشتری تمرینات خود را در منزل
پیگیری کنند، البته فوتسال چون یک رشته تیمی است فضای مجازی
برای آماده سازی بازیکنان کافی نیست و باید زودتر اردوها تشکیل
شود تا در جریان وضعیت بازیکنان قرار بگیریم.
سرمربی تیم ملی فوتسال ناشنوایان تصریح کرد: زمانی که هدایت تیم
را بر عهده گرفتم به دلیل این که رنج سنی اکثر بازیکنان بالا بود سال
گذشته با جوانگرایی که در تیم انجام دادیم حداقل 6 بازیکن جوان را
تزریق تیم کردیم و الان تیم شرایط خوبی دارد اگر وضعیت کشور از نظر
کرونا به حالت عادی برگردد مشکلی برای آماده سازی تیم نداریم و
دوباره می توانیم در بازده زمانی کوتاه تیم را به آمادگی قبل برسانیم.