23922
این موضوع باید ساخته شود تا دید مردم در این خصوص افزایش یابد،
آن‌چه که مرا ناراحت می‌کند نداشتن آگاهی درباره این کودکان و
برچسب زدن عنوان‌های نامناسب به آن‌ها است و من به همه می‌گویم
مشکل فرزند من زیاد حاد نیست و در واقع رفتار دیگران باید اصلاح
شود.
وی ادامه داد: به‌طوری که بسیاری از اطرافیان نزدیک ما و حتی همسرم با
وجود داشتن یک فرزند دارای این مشکل، نمی‌دانند چگونه با این
کودک رفتار کنند، از اینجا از مربیان مرکز اوتیسم می‌خواهم که با
همسر من صحبت کنند و درد دل من و فرزندم را برای او بازگو کنند، باور
کنید مشکل این کودکان چندان هم حاد نیست، فقط باید بدانیم که
دستور دادن به این کودکان نیز شرایط خود را دارد، باید دانست که این
کودکان حساسیت‌های خاص خود را دارند.
این مادر به نشانه‌های رفتاری فرزند خود در بدو تولد پرداخت و بیان
کرد: زمانی که رضا را صدا می‌زدم نسبت به این صدا واکنش نشان
نمی‌داد، به‌طوری که شک بر ناشنوا بودن او پیدا کردیم، صحبت
نمی‌کرد و تا اینکه شش ساله شد در ادای جملات هنوز مشکل دارد، در
انجام کارهای خود تمرکز ندارد و کمی بیش‌فعال است.
سارا گفت: پنج نوع دارو در روز به فرزندم می‌دهم که بیشتر آن مربوط به
درمان بیش‌فعالی او است، هزینه‌های درمانی او زیاد است اما مهم‌تر از