9524
جدی در رزمایش مواسات و همدلی و کمک مومنانه در توزیع بسته
های معیشتی به خانواده های ضعیف تر، پایداری و تعهد قابل پذیرشی به
عنوان یک جامعه اسلامی از خود به نمایش گذاشته اند و اجازه ندادند در
شرایط سخت کرونایی، تبلیغات سو و القائات منفی دشمنان به هویت
دینی و فرهنگ اصیل مردم ما خدشه وارد کند.
سردار نوریان عنوان کرد: پلیس نیز به سهم خود با درک شرایط
اجتماعی، اقتصادی و بهداشتی این روزها تلاش کرده است در
چارچوب مصوبات ستاد ملی مقابله با کرونا اقدام نموده و در اجرای
طرح فاصله گذاری هوشمند اجتماعی و رعایت حرمت ماه مبارک
رمضان، تمهیدات ویژه ای را برای اماکن عمومی و صنوف از ابتدای
این ماه پیش بینی کند.
سخنگوی ناجا با بیان اینکه در این ابلاغ دو ممنوعیت مشخص وجود
دارد، گفت: تظاهر به روزه خواری در معابر عمومی در داخل و مقابل
واحدهای صنفی، در وسایل نقلیه، تفرجگاه ها و در پارک ها، ممنوعیت
سرو غذا در بازه زمانی اذان صبح تا قبل از افطار توسط رستوران ها،
اغذیه فروشی ها و ... از جمله ممنوعیت هایی است که توسط ستاد ملی
مقابله با کرونا ابلاغ شده است. البته به صورت بیرون بر با رعایت ضوابط
از پیش تعیین و ابلاغ شده از سوی پلیس نظارت بر اماکن عمومی بلامانع
است.