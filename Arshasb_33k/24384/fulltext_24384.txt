24384
ممنوعیت شنا در سدها و تاسیسات منابع آبی زنجان
اسماعیل افشاری در گفت‌وگو با ایسنا، اظهار کرد: با توجه به شروع
فصل گرما، مراجعه اشخاص حقیقی و خانواده‌ها برای تفریح و تفرج به
حاشیه دریاچه سدها، حوضچه‌های تغذیه مصنوعی، کانال‌های
آبیاری و تاسیسات جانبی زیاد شده است و برخی افراد از جمله
نوجوانان و جوانان بدون توجه به علایم هشداردهنده منصوبه توسط
شرکت آب منطقه‌ای زنجان راجع به ممنوعیت شنا، اقدام به شنا یا
ماهیگیری در دریاچه سدهای تهم، گلابر، کینه‌ورس، تالوار،
میرزاخانلو 1 و 2، بلوک و سایر تاسیسات آبی می‌کنند که این کار
خطرات و عواقب جبران‌ناپذیر جانی برای آنان در پی دارد.
این مسئول ادامه داد: با توجه به حوادث سنوات گذشته از همه
هم‌استانی‌ها، مسافران، ساکنان مجاور سدها و تاسیسات
درخواست می‌شود از هرگونه شنا و آب‌تنی و ماهیگیری در محل‌های
یاد شده، به جد اجتناب کرده و به هشدارهای منصوبه و توصیه‌ماموران
این شرکت توجه ویژه داشته باشند.
وی افزود: در صورت بی‌توجهی به مخاطرات آبی توسط شهروندان و
بروز حوادث ناگوار، مسئولیتی متوجه شرکت آب منطقه‌ای زنجان،
امور و ادارات منابع آب شهرستان‌های تابعه نیست و نیاز است تا
شهروندان به توصیه‌ها توجه ویژه کنند.