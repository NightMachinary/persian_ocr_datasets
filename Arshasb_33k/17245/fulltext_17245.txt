17245
خواهد شد و از برنامه‌ریزی بلندمدت ناتوان هستند. همین سبب شده
آرامش از زندگی آنان سلب شود و تنها به فکر گذران زندگی روزمره
باشند.
در شرایطی که تورم رشد می‌کند، اجناس و کالاها گران می‌شوند و همه
به دنبال این هستند که ارزش پول خود را حفظ کنند. جوانان اولویت
اصلی زندگی خود را بر مبنای پول قرار داده‌اند و تمام تلاش‌ها برای به
دست‌آوردن پول بیشتر است. تمامی گفتگوهای جوانان بر مسائل
مالی و پول چرخ می‌زند و همواره در تکاپو برای دوچندان کردن پول
و درآمد خود هستند.
تورم و شرایط اقتصادی بی‌ثبات و کنترل‌ناپذیر سبب شده قدرت
خانواده‌ها برای تامین نیازها و تحقق خواسته‌های فرزندانشان
کاهش یابد و در نتیجه جوانان به ناچار تامین بخشی از مخارج خانواده
را بر عهده بگیرند. آن‌ها ناچارند از برخی خواسته‌های خود
چشم‌پوشی کنند و همچون یک بزرگ‌سال ایفای مسئولیت کنند.
قناعت‌پیشگی اجباری
از مهم‌ترین سازوکارهایی که جوانان طبقه پایین برای رویارویی با
تورم از آن صحبت می‌کنند، صرفه‌جویی و کاهش هزینه‌هاست. آنها
سعی می‌کنند با جلوگیری از ریخت‌وپاش‌های اضافه، حذف فراغت
و محدود کردن روابط دوستانه و مواردی از این قبیل با رویکرد قناعت