23585
مسئولان مفهوم صادرات را نمی‌دانند
خسرو فروغان یکشنبه 23 آذردر جلسه کمیسیون صادرات،
واردات و گمرک اتاق بازرگانی فارس که با موضوع برنامه ریزی در
خصوص برنامه عملیاتی توسعه صادرات تشکل خدمات فنی مهندسی
به بازار هدف صادراتی برگزار شد، بیان کرد: میزان صادرات یک
کشور به معنای میزان توسعه و پیشرفت آن کشور است و رشد صادراتی
هر کشور به میزان نفوذ کالاهای آن کشور در بازارهای جهانی بستگی
دارد نه اینکه هزاران قلم کالا صادر شود اما نفوذ پذیری در بازارها
مناسب نباشد.
او افزود: رشد صادراتی بعنی برند صادراتی یک کشور و در یک برهه از
زمان کشور ما کالاهای شناخته شده‌ای مانند فرش، زعفران و پسته را به
عنوان برند ایران در دنیا داشت اما امروز کالاهای ما از این حیطه خارج
شده‌اند و تنها دلخوش به صادرات تعداد کالاها و نه حضور ریشه‌ای در
بازارهای جهانی هستیم.
فروغان با تاکید بر اینکه سیاست گذاری کشورها باید بر اساس رشد
صادرات به معنای نفوذ در بازارها، برند سازی و درآمد ارزی بیش از
واردات و هزینه‌های ارزی باشد اظهارداشت: جای تاسف است که
مسئولان ما مفهوم صادرات را نمی‌دانند و مشکلات داخلی ما روز به
روز صادرات ما را بیشتر با بحران روبرو می‌کند.