23171
دکتر ارزنلو معاون غذا و داروی دانشگاه علوم پزشکی اردبیل نیز در
گفت و گو با ایسنا با اشاره به گسترش ویروس کووید 19 بیان کرد:
هموطنان برای رعایت حال خود و دیگر شهروندان از ماسک استفاده
کنند .
وی اضافه کرد: در این شرایط که با موجی دیگر از بیماری کرونا مواجه
هستیم تا حد امکان از رفتن به مکان‌های شلوغ بخصوص فضاهای
سربسته که تبادل هوا در آن کم است خود داری شود و استفاده از ماسک به
هیچ وجه فراموش نشود .
ارزنلو با اشاره به داروی رمدسیویر تاکید کرد: هنوز داروهای
رمدسیویر به بازار نیامده است و دارویی که در بازار به این اسم خرید و
فروش می شود نه تنها غیر قانونی بلکه تقلبی هم است.
معاون غذا و داروی دانشگاه علوم پزشکی اردبیل افزود: این دارو هنوز
وارد پروتکل درمانی ما نشده است و فقط مقدار کمی از داروی
رمدسیویر در اختیار برخی مراکز دانشگاهی جهت انجام کارهای
تحقیقاتی قرار گرفته است .
وی یادآور شد: متاسفانه داروی رمدسیویر موجود، خارج از چرخه
غذا و دارو و بصورت قاچاق با قیمت‌های گزاف در بازار سیاه خرید و
فروش می شود و علاوه بر قاچاق بودن آن ، تقلبی نیز هست، که توصیه
می‌شود شهروندان از مصرف خودسرانه آن بشدت پرهیز کنند .