7289
بررسی ساختار کلی بودجه، درآمدها و هزینه‌ها در کمیسیون بودجه
محمدمهدی مفتح در گفت‌وگو با ایسنا با اشاره به جلسه عصر امروز
(یکشنبه) کمیسیون برنامه و بودجه با حضور نوبخت، رئیس سازمان
برنامه و بودجه، کارشناسان دیوان محاسبات و مرکز پژوهش‌های
مجلس برای بررسی لایحه بودجه سال 1400 گفت: نوبخت در این
نشست توضیحاتی درباره ساختار کلی بودجه از نظر درآمدها و
هزینه‌ها، منابع و مصارف، منابع نفتی، میزان افزایش حقوق‌ها،
میزان فروش اوراق و... ارائه کرد و در ادامه نمایندگان انتقادات و
سوالات خود را درباره میزان کسری بودجه، تعیین منابع غیر قابل
دسترس و... بیان کردند.
بررسی سوال از حناچی در کمیسیون تخصصی
به گزارش ایسنا، محسن هاشمی ظهر امروز با حضور در جمع
خبرنگاران با بیان اینکه در جسله هم اندیشی امروز صبح بحث سوال
هشت نفر از اعضای شورای شهر در مورد سرپرست هایی که مدت زمان
سرپرستی آنها گذشته، صحبت شد، گفت: براساس آیین نامه وقتی
تذکر داده می شود و عضو تذکر دهنده قانع نمی شود می تواند از شهردار
سوال کند و لذا از آنجایی که مدتی این تذکر مانده بود عده ای این تذکر
را تبدیل به سوال کردند و من به عنوان رئیس موظف هستم این موضوع
را به شهردار اطلاع دهم.