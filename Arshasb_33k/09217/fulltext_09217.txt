9217
شده و تحقیقات دادسرا تمام شده و پرونده در مراحل بعدی رسیدگی با
جدیت دنبال خواهد شد.
رئیس قوه قضاییه در بخش دیگری از سخنانش مبارزه با فساد از
مأموریت‌های مهم و محوری دستگاه قضا عنوان کرده و گفت: از
اقدامات صورت گرفته تا کنون در امر مبارزه با فساد باید تقدیر شود.
ضدیت و مبارزه با فساد هزینه دارد و عکس العمل‌ها را برمی انگیزد و مقام
معظم رهبری نیز در فرمان 8 ماده‌ای خودشان در سال 80 که بندهای آن
زنده و پویاست، گوشزد کردند مبارزه که آغاز شود، فریاد عده‌ای
بلند می‌شود، اما شما به این جیغ‌ها توجه نکنید.
رئیس قوه قضاییه گفت: تلاش دستگاه قضایی این است که مبارزه با فساد
عادلانه، حق مدارانه، دقیق و با روحیه انقلابی باشد و هیچ مانعی در این
مسیر ما را متوقف نخواهد کرد و فقط به خدا و حقوق ملت توجه داریم و تنها
خط قرمز ما هم غیرمستند حکم دادن و بدون ادله حرف زدن است.
در این نشست، دادستان کل کشور با اشاره به ابلاغ دستورالعمل
شناسایی و بازپس گیری اموال نامشروع مسئولان در روز گذشته از
سوی رئیس دستگاه قضا اظهار داشت: پیگیری‌ها برای اجرای این
دستورالعمل بلافاصله در دستور کار دادستانی کل قرار گرفت و صبح
امروز اولین جلسه برای تعیین سازوکارهای اجرای این دستورالعمل
برگزار شد.