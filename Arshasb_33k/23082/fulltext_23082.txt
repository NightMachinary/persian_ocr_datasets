23082
مشکلات با تبادل افکار و اندیشه‌ها راهگشا شوند.
رسولی از هنر عکاسی به عنوان یکی از پرهزینه‌ترین هنرها نام برد و گفت:
دوربین و لنز به عنوان ابزار کار هنرمندان عکاس مستلزم هزینه‌های
سنگین است و مهمتر از آن روحیه و ذوق هنری است که اگر آسیب ببیند
جبران‌ناپذیر است.
وی با بیان اینکه مدیریت ویترینی به هنرمندان آسیب می‌زند گفت:
برگزاری جشنواره‌ها و همایش‌های هنری کافی نیست؛ چراکه
هنرمندان در کنار دیده‌شدن نیازمند حمایت هستند و در این
خصوص باید راهکار ویژه‌ای اتخاذ شود.
داور علایی نماینده عکاسان در بسیج هنرمندان استان اردبیل نیز به
معرفی رشته عکاسی و هنرمندان عکاس استان اردبیل از گذشته های
دور تا دوران معاصر پرداخت و گفت: هم اکنون بالغ بر 200 عکاس
اردبیلی در رشته های متنوع هنر عکاسی از جمله پرتره، طبیعت، مستند
و خبری فعال هستند.
وی به پیشرفت علم و تکنولوژی اشاره کرد و گفت: امروز با وجود
گوشی‌های تلفن همراه که دارای دوربین هستند، عموم مردم به نوعی
عکاس هستند و در کنار ثبت خاطرات شخصی، با انعکاس
رویدادهای پیرامون خود در شبکه‌های اجتماعی به عنوان شهروند
خبرنگار نقش بسزایی در ثبت و ضبط وقایع تاریخی دارند.