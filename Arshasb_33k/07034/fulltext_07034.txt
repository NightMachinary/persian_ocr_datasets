7034
رئیس خانه صنعت و معدن استان کرمانشاه با بیان اینکه با اخذ مالیات بر
ارزش افزوده 9 درصدی بار مضاعفی به تولیدکنندگان تحمیل می
شود، یادآور شد: اگر جهش تولید را خصوصا در شرایط رکود
اقتصادی ناشی از شیوع کرونا می‌خواهیم، باید مالیات بر ارزش
افزوده به میزان سه درصد برسد.
شکری از اینکه اخذ مالیات بر ارزش افزوده از بخش تولید به محل
درآمد تبدیل شده گلایه کرد و ادامه داد: در واقع این مالیات باید از
مصرف کننده اخذ شود، اما بخش تولید گاهی در چند مرحله حتی زمان
خرید مواد اولیه آن را به دوش می‌کشد.
وی کاهش سهم حق بیمه پرداختی از سوی کارفرمایان را نیز برای تحقق
جهش تولید ضروری خواند و تصریح کرد: نیاز داریم هم سهم 23
درصدی کارفرما و هم سهم هفت درصدی نیروی کار تا حدود 50
درصد کاهش یابد.
رئیس خانه صنعت و معدن استان کرمانشاه اضافه کرد: تصمیمات
ناگهانی و یک شبه بلای جان جهش تولید و فعالان اقتصادی است و در
سالی که مزین به نام جهش تولید است نباید دیگر شاهد چنین تصمیماتی
باشیم که گاهی تلاش‌های چند ساله یک تولیدکننده را به باد می‌دهد.
وی افزود: تقاضا داریم برای هر تصمیمی که مرتبط با تولید و فعالیت
اقتصادی است، با کارشناسان و فعالان این عرصه نیز مشورت شود.