20487
به گزارش ایسنا، این بار شرکتهای کشتیرانی و به خصوص مالکان و
کاربران نفتکش‌ها توجه دولت آمریکا را به خود جلب کرده‌اند.
منابع آگاه به رویترز اظهار کرده‌اند که قرار است کشتی‌هایی به لیست
سیاه تحریم‌ها اضافه شوند و انتشار اخبار پیرامون این تحریم‌ها باعث
شده است برخی از نفتکش‌هایی که به مقصد ونزوئلا در حرکت بودند، از
مسیر خود برگردند.
یکی از این منابع آگاه به رویترز گفت: هر چه که در لیست احتمالی
تحریم‌ها باشد، دیگر پرریسک بوده و تا مقررات مشخص نشوند، هیچ
کس طرفش نخواهد رفت.
در این بین، بلومبرگ به نقل از یک منبع آگاه آمریکایی گزارش کرد که
واشنگتن درصدد تحریم حداکثر 50 نفتکش با هدف قطع تجارت نفت
و سوخت میان ونزوئلا و ایران است.
کارگزارانی که با رویترز صحبت کرده‌اند، گفته‌اند حداکثر 77
نفتکش در 12 ماه گذشته به بنادر ونزوئلا سفر کرده‌اند که آنها را در خطر
قرار گرفتن در لیست سیاه تحریم‌ها قرار می‌دهد.
این دو کشور عضو اوپک که هر دو تحت تحریم‌های آمریکا قرار دارند،
روابط محکم‌تری برقرار کرده و ایران پنج نفتکش حامل سوخت و
همچنین تجهیزات و نیروی متخصص برای کمک به پالایشگاه‌های
بحران زده ونزوئلا به این کشور ارسال کرده است.