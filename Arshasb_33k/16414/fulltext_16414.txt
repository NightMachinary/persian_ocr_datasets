16414
رفع توقیف 62 هزار موتورسیکلت رسوبی با تسهیلات ویژه/ 18 دی
آخرین مهلت
سردار سید تیمور حسینی در گفت‌وگو با ایسنا، با اشاره به اجرای طرح
ترخیص موتورسیکلت‌های رسوبی از پارکینگ‌ها و توقفگاه‌ها که
از حدود یک ماه پیش آغاز شده و تا هجدهم دی ماه ادامه خواهد داشت،
گفت: بیش از 800 هزار موتورسیکلت در پارکینگ های سراسر
کشور به دلایلی مانند تخلفات رانندگی، انتظامی و .... قراردارند که
بعضا چندین سال از قرارگرفتنشان در پارکینگ گذشته است. در همین
راستا نیز تصمیم بر آن شد تا با اجرای طرحی سراسری و ارائه یکسری
تسهیلات این موتورها ترخیص شوند.
وی ادامه داد: در همین راستا نیز مقرر شد تا موتورسیکلت‌هایی که از
آخرین روز اسفند سال 1398 به قبل در پارکینگ ها هستند با هزینه
مصوبه هیئت وزیران برای نگهداشت پارکینگ در سال 94 و متناسب با
شرایط توقفگاه‌ها ترخیص شوند. همچنین جریمه موتورسیکلت‌ها
به حالت اولیه باز خواهد گشت و طی مدتی که در پارکینگ متوقف
بوده‌اند شامل جریمه دوبرابری نمی‌شوند. افرادی هم که امکان
پرداخت جریمه های معوقه را ندارند می‌توانند با استفاده از طرح
تقسیط جرایم بدون پیش پرداخت ظرف مدت یکسال جریمه ها را
پرداخت کنند.