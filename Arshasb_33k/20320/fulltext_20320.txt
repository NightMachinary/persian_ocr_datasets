20320
وی با تاکید بر این‌که در برابر فشار حداکثری آمریکا چاره‌ای جز
ایستادگی و مقاومت نداریم، ادامه داد: ایران با توجه به شرایط در
راستای حفظ منافع ملی خود رفتار می‌کند و تصمیم می‌گیرد.
معاون سیاسی وزیر خارجه کشورمان در ادامه گفت وگوی خود در
ارتباط با اهداف سفر ظریف به سه کشور آمریکای لاتین از جمله
ونزوئلا، کوبا و بولیوی، گفت: هدف اصلی این سفر شرکت در مراسم
تحلیف رئیس جمهور جدید بولیوی بود که سپس سفر به ونزوئلا و کوبا
نیز به این سفر منطقه ای اضافه شد.
وی با بیان اینکه این سه کشور از جمله دوستان ما در آمریکای لاتین
هستند و مراودات خاص سیاسی و اقتصادی با آنها داریم، گفت: زمان
آن بود که یک مروری بر روابط خود با این کشورها داشته باشیم و از طرف
دیگر به جهت تلاقی این سفر با انتخابات ریاست‌جمهوری آمریکا این
پیام را در خود داشت که آنچه که برای ما مهم است و اهمیت دارد
دوستانمان است و اینگونه نیست که ما نشسته باشیم در تهران و ببینیم که
چه اتفاقی رخ می دهد.
این دیپلمات ارشد کشورمان تاکید کرد: سیاست خارجی ما سیاست
خارجی پویا و فعالی است و ارتباط خوبی با طیفی از کشورهای مختلف
در نقاط مختلف جهان داریم.
معاون سیاسی وزیر امور خارجه کشورمان در مورد آخرین تلاش