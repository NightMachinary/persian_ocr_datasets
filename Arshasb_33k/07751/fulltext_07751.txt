7751
دکترمحبعلی رهدار با تأکید بر لزوم تشکیل میزهای تخصصی در
حوزه‌های مختلف توسط اساتید و فراتر از آن تشکیل کارگروه‌های
مسئله محور و اندیشکده های تخصصی جهت ارائه توان علمی
متخصصین به مسئولین وشبکه‌سازی و توانمندسازی اساتید را
ضروری توصیف کرد و در تشریح دیگر اهداف مورد نظر به مواردی
همچونارتباط‌گیری با سازمان‌های مردم نهادی که حل مسئله انجام
می‌دهند، برنامه‌ریزی و راه‌اندازی نظام تربیتی استاد و دانشجویی،
هم‌افزایی با نهادهای فرهنگی، دستیابی به مرجعیت علمی با تکیه‌ بر
کرسی‌های نظریه‌پردازی، حمایت از اساتید نخبه و نوآور،
بهره‌گیری از اساتید باتجربه در شوراهای راهبردی و به‌کارگماری
اساتید جوان در شوراهای اجرایی، گفتمان سازی و تشکیل جبهه های
علمی و فرهنگی، تحقق هم‌افزایی با اتصال و همکاری اساتید
دانشگاه‌های مختلف، تأکید بر نهضت علم نافع و ثروت افزایی با تکیه ‌بر
توان علمی اشاره کرد.
وی افزود: هدف ما این است که در بسیج اساتید احیاگر راهی باشیم که از
آن طریق دانشگاه به جامعه معرفی و اثبات شود تا بدنه جامعه راه‌حل رفع
مشکلات را در دانشگاه بیابد و مدیران نیز دانشگاه را نه سد راه که تسهیل
گر کار خود ببینند و با ایجاد همبستگی متقابل بتوان در مسیر تحول و
پیشرفت گام برداشت.