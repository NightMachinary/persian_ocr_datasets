1228
آیا رهبری عربستان رویکرد خود را در قبال فلسطین تغییر می‌دهد؟
به گزارش ایسنا، شبکه خبری دویچه وله با بیان این مطلب افزوده است:
شاهزاده بندر بن سلطان، یکی از چهره‌های موثر در سیاست خارجی
عربستان سعودی به شمار می‌آید. شاهزاده بندر در مصاحبه‌ای با
تلویزیون العربیه از عملکرد رهبران حماس و تشکیلات خودگردان
فلسطینی به شدت انتقاد کرده است.
ناظران، انتقاد او را صرفا انتقاد شخصی یک شاهزاده عربستان نمی‌دانند
و از آن به عنوان چرخشی در رویکرد عربستان در قبال بحران خاورمیانه
یاد می‌کنند.
به عنوان نمونه، تحلیلگر روزنامه سوئیسی نویه زورشر چاپ زوریخ بر
این باور است که انتقاد شدید و بی ‌سابقه شاهزاده بندر از رهبری
فلسطینیان، بیشتر متوجه سیاست داخلی عربستان بوده و هدف
عادی‌سازی مناسبات این کشور با اسرائیل را دنبال می‌کند.
تحلیلگر روزنامه یاد شده تاکید کرده که سخنان شاهزاده بندر برای
مهندسی سیاست خارجی و همچنین رویکرد عربستان به مناسبات
بین‌المللی این کشور از وزن و اهمیت خاصی برخوردار است.
شاهزاده بندر بن سلطان کیست؟
شاهزاده بندر در فاصله زمانی 1983 تا سال 2005 سفیر عربستان
سعودی در واشنگتن بود. گفته می‌شود که مناسبات گرم و دوستانه‌ای با