19775
دانشجویان و طلاب به‌ عنوان آینده سازان این سرزمین را در اولویت
قرار دهند.
وی با تاکید بر اینکه باید تداوم فرآیند آموزش با اجرای دقیق
دستورالعمل‌های بهداشتی در محیط‌های آموزشی همراه باشد،
تصریح کرد: انتظار دارم کمیته‌های آموزش و نیز فضای مجازی با بهره
گیری از ظرفیت رسانه‌ها بویژه صدا و سیمای مرکز استان، در خصوص
اجرای توصیه‌های بهداشتی در محیط‌های آموزشی و آگاه سازی
دانش‌آموزان و اولیا آنان، به تولید محتوای اثرگذار بپردازند.
زارع با اشاره به اینکه باید در کنار قدردانی از ایستادگی و از
خودگذشتگی نیروهای درمانی و پزشکی طی هفت ماه اخیر، نسبت به
سواستفاده‌های دشمنان هوشیار باشیم، افزود: هم به مردم متذکر
شویم که رعایت توصیه‌های بهداشتی، برداشتن باری مضاعف از
دوش کادر فداکار درمان است و هم نشان دهیم که آنان همچنان
متعهدانه و مجاهدانه در سنگر حفاظت و صیانت از سلامت جامعه
حضوری فعال دارند.
نماینده عالی دولت در گیلان خاطرنشان کرد: لازم است کمیته رسانه و
فضای مجازی در این زمینه نقش آفرینی کند و با روشنگری و تبیین
اهمیت مراعات پروتکل‌های بهداشتی، اجازه تبلیغات دروغین را
ندهد.