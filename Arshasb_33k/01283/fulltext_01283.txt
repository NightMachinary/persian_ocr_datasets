1283
آیت‌الله رئیسی با تاکید بر لزوم اجرای سیاست های اصل 44 قانون
اساسی و خصوصی سازی در کشور، اظهار داشت: اقتصاد ما دولتی است
اما همه صاحب نظران و اقتصاددان ها معتقدند باید به سوی کاهش
تصدی دولت و افزایش نقش نظارتی و حمایتی دولت از بخش خصوصی
حرکت کنند.
رئیس قوه قضائیه افزود: خصوصی سازی از سیاست‌های قطعی نظام
است که در برنامه‌های توسعه بر آن تاکید شده و دستگاه قضائی نیز حتما از
آن حمایت می کند، اما اجازه نمی دهیم به نام خصوصی سازی اموال بیت
المال غارت شود و کارخانه ها و واحدهای تولیدی، به افراد ناتوان و
بدون اهلیت واگذار شود.
آیت‌الله رئیسی گفت: ما با اینکه شرکت ها و کارخانه ها به افرادی واگذار
شود که دنبال تولید نیستند و کارگران را بیکار می‌کنند، تجهیزات
کارخانه را فروخته و زمین کارخانه را نیز با تغییر کاربری، با ارزش
افزوده می فروشند، مخالفیم. واگذاری ها باید دقیق و با نگاه به منافع ملی
و جهش تولید باشد تا تبعات آن موجب رونق تولید و اشتغال در کشور
شود.
رئیس قوه قضائیه با اشاره به مساله دپو و بلاتکلیفی خودروهای توقیفی
و رهاشده در برخی شهرستان ها که مورد اشاره یکی از اعضای
کمیسیون قرار گرفت، به معاونت حقوقی قوه قضائیه و دادستان‌های