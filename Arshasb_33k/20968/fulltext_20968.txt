20968
فراکسیون‌های مجلس یازدهم با یکدیگر کلنجار نروند
عوض حیدرپور در گفت‌وگو با ایسنا، در ارزیابی خود از عملکرد
مجلس دهم اظهار کرد: مجلس دهم در شرایط تاریخی کشور به وظایف
خود نتوانست به خوبی عمل کند. من معتقدم در ابتدا این مجلس دچار
جو زدگی امید و اعتدال شده بود و در ادامه این دو جریان نتوانستند به
قول و وعده‌های خود عمل کنند. نتیجه هم این شد آنهایی که به لیست
امید رای داده بودند، در پایان مجلس دهم از عملکرد این لیست ناامید
شده بودند. این ناامیدی ناشی از جو زدگی و محقق نشدن وعده‌ها بود.
وی با اشاره به اینکه یکی دیگر از اشکالات مجلس تغییر آیین‌نامه آن و
کاهش روزهای برگزاری صحن علنی مجلس بود، تصریح کرد:
کشور در این چهار سال با مشکلات اقتصادی مواجه بود و نمایندگان
مجلس دهم می‌توانستند برای حل این مشکلات تلاش کنند اما
شاهدیم که هر روز مشکلات اقتصادی بیشتر شد و مجلس دهم هم
نتوانست در این زمینه کاری کند.
حیدرپور همچنین خاطرنشان کرد: یکی از نقایص این مجلس
کلنجار رفتن فراکسیون‌هایش بود. به همین دلیل آنها نتوانستند یک
هیات رئیسه منسجم و یکدست داشته باشند تا کار مجلس را هدایت
کنند. به گونه‌ای که اکنون می‌بینیم برخی نمایندگان می‌گویند
رئیس مجلس فقط سخنگوست و نمی‌تواند در یک جلسه جداگانه بنشیند