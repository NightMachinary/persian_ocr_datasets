3529
استرس نداشته باش تا موهایت رشد کند. مگر در کشوری که همه
آینده‌ات با دانشگاه گره خورده می‌توان استرس نداشت و از آینده
نگران نبود؟»
او کلا قید کنکور را زده است و نمی‌خواهد به سرنوشت خواهرش
دچار شود. «کتاب و دفترم را بسته‌ام و دیگر به کنکور فکر نمی‌کنم. هر
روز یک برنامه جدید، یک استرس و دغدغه تازه. اصلا نمی‌شود روی
هیچ‌ چیز برنامه‌ریزی داشت. بگویند یک‌ سال عقب افتاده چه فایده؟»
خواهر سپیده برای دندانپزشکی رویا بافت و در نهایت به‌ناچار در
رشته‌ای که دوست نداشت درس خواند. «چند‌ درصد بچه‌ها در رشته
دلخواه‌شان قبول می‌شوند؟ خواهرم این همه استرس تحمل کرد تا در
رشته‌ای که دوست نداشت فارغ‌التحصیل شد و هنوز هم به دلیل این
شکست از روانشناس مشاوره می‌گیرد. با این وضع نامعلوم‌بودن
زمان کنکور، در کنار درس‌ها برای امتحانات نهایی ترکی
استانبولی یاد می‌گیرم تا در یکی از دانشگاه‌های استانبول داروسازی
بخوانم. حداقل استرس کنکور ندارم و می‌توانم راحت در رشته مورد
علاقه‌ام درس بخوانم و بورسیه شدنم هم راحت‌تر از اینجاست.»
سمیرا طاووسی، روانشناس، شیوع کرونا را شوکی جهانی می‌داند و
استرس و مضطرب‌بودن را هم بخشی از زندگی روزمره جوامع بشری
امروزی. او بر این باور است که در شرایطی زیست می‌کنیم که هر روز