551
آغاز برداشت 6000 تن انار از نارستان‌های قزوین
علی‌ اکبری اظهار کرد: عملیات برداشت انار از سطح 830 هکتار از
باغ‌های استان قزوین آغاز شده است که از این میزان سطح زیر کشت
باغ‌های انار استان 770 هکتار به‌صورت بارور و 60 هکتار غیر بارور
است و پیش‌بینی می‌شود 6600 تن انار از سطح این باغات برداشت
شود.
وی افزود: باغ‌های انار در استان عمدتاً در منطقه طارم سفلی و متمرکز در
چند روستا شامل سنگان علیا و سفلی، آلتین کش و نهران است، همچنین
قسمتی در بخشی از الموت غربی و در روستای لات باغات انار وجود
دارد.
مدیر باغبانی سازمان جهاد کشاورزی استان قزوین، مهم‌ترین ارقام
انار در استان را رقم شهبار، قره گوز، ملس سنگان، آق نار و همچنین
به‌صورت محدودتر رقم‌های استان‌های مرکزی و فارس شامل؛ ملس
ساوه و رباب شیراز ذکر کرد.
وی یادآور شد: همه‌ساله محصول انار در منطقه طارم سفلی در بازارهای
شمالی کشور و داخل استان قابل‌عرضه است که به دلیل درشت بودن،
کیفیت خوب دانه و مزه شیرین آن به‌عنوان مزیت محسوب می‌شود.
بنا بر اعلام روابط عمومی سازمان جهاد کشاورزی استان قزوین،
اکبری یادآور شد: قسمت خیلی کمی از محصول تولیدی انار استان