12897
احمدحسین فتایی، مدیرکل فرهنگ و ارشاد اسلامی لرستان،
پنج‌شنبه، 22 خرداد در جمع خبرنگاران با اشاره به این‌که فرایند
صدور مجوز نشریات و درخواست و یک‌سری اقدامات توسط خود
وزارت ارشاد و قسمت نظارت بر مطبوعات توسط معاونت مطبوعات
انجام می‌شود در رابطه با تعداد رسانه‌ها در استان اظهارکرد: سه
روزنامه محلی، 54 هفته‌نامه، 26 دو هفته نامه، 28 ماهنامه و 13 فصل‌نامه،
دوفصل‌نامه و سالنامه نشریات مکتوب استان هستند.
وی در رابطه با تعداد رسانه‌های برخط استان لرستان، خاطرنشان کرد:
در استان هیچ خبرگزاری که مجوز استانی داشته باشد نداریم اما 73
پایگاه‌ خبری مجوزدار و 15 الکترونیک غیربرخط متعلق به
هفته‌نامه‌هایی که نسخه پی‌دی‌اف هفته‌نامه خود را در این مکان‌ها نیز
انتشار می‌دهند، داریم.
فتایی با اشاره به این‌که تعدد نشریات از دغدغه‌های معاونت مطبوعات
است، گفت: سعی داریم بازبینی و بازرسی مجدد در این زمینه صورت
گیرد و اگر نشریاتی به هر دلیلی راکت مانده و فعالیتی ندارند از این چرخه
حذف شوند که از آگهی‌های دولتی و دیگر تسهیلات نتوانند بهره‌مند
شوند که در این راستا مجوز قانونی وجود دارد.
مدیرکل فرهنگ و ارشاد اسلامی لرستان با تاکید بر لزوم ساماندهی
رسانه‌های لرستان به همکاری با خانه مطبوعات استان اشاره کرد و