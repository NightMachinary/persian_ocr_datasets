19395
صدور 500 اخطاریه ساخت و ساز غیرمجاز در اراضی کشاورزی
شهرستان مرند
منوچهر رحمانی ضمن بیان این مطلب افزود: با توجه به اهمیتی که خاک
کشاورزی دارد و نیز تامین امنیت غذایی از طریق زمین‌های زراعی و
باغات، اساس استقلال است؛ مقابله با تغییر کاربری اراضی در دستور
جهادکشاورزی قرار دارد.
وی‌ ادامه داد: در سال‌های اخیر، عواملی موجب شده تا تغییر کاربری
اراضی با شدت در حال افزایش باشد که برای جلوگیری از آن
کارگروهی تشکیل شده است.
وی اظهار کرد: برای انجام اقدامات موثر در زمینه پیشگیری و مقابله با
تغییر کاربری اراضی در شهرستان، حمایت دستگاه‌ها از لحاظ معنوی
و نیز امکانات و نیروی انسانی ضروری است.
رحمانی مقابله با ساخت و سازهای غیرمجاز را نیازمند اراده جمعی و
قاطعیت دانست و گفت: عدم وجود پشتوانه قانونی در برخی از
تصمیمات و نبود اراده و تجهیزات کافی از جمله مشکلات ما در
برخورد با ساخت و سازهای غیرمجاز است اما باید تلاش کرد تا همه
کارها نظام‌مند و قانونمدار باشند و از همه ظرفیت موجود سایر
ادارات برای جلوگیری از ساخت و سازهای غیرمجاز و برخورد با
متخلفان استفاده شود.