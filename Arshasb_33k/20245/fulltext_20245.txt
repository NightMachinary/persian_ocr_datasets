20245
اعلام رییس دفتر امور مشترک فدراسیون ها انتخابات فدراسیون ها بعد
از ماه رمضان برگزار می شود بنابراین به نظر می رسید باید تصمیم گیری
در مورد اینکه تمدید کارت ها یک ساله باشد یا دو ساله و اینکه مربیان و
داوران چه مبالغی را واریز کنند بر عهده رییس جدید فدراسیون می
گذاشت.
از طرف دیگر فعالیت های ورزشی به علت شیوع ویروس کرونا لغو شده
است و مربیان و داوران تنیس کشور نیز به دلیل این تعطیلی هیچ درآمدی
از ورزش ندارند. در وضعیتی که مشخص نیست فعالیت های ورزشی
چه زمانی از سر گرفته شود و آیا مربیگری و داوری تنیس همچون شرایط
سابق امکان پذیر باشد یا خیر بنابراین بهتر بود فدراسیون کمی صبر می
کرد تا ابتدا تکلیف فدراسیون مشخص شود و همچنین مربیان و
داوران دوباره مشغول به کار می‌شوند.
نکته مهم دیگر این است برخی از هیات های استانی از جمله گلستان اعلام
کرده اند افراد تا 24 اردیبهشت فرصت دارند مدارک خود را تحویل
دهند و پس از آن مدرکی دریافت نمی شود. فدراسیون حتی اگر مدارک
را تمدید کند اما تا زمانی که ستاد مقابله با گسترش کرونا در ورزش
مجوز لازم را صادر نکند، هیچ کسی اجازه فعالیت ندارد بنابراین
دلیلی برای این عجله و دریافت پول آن هم در شرایط بیکاری داوران و
مربیان وجود ندارد.