20724
غرق شدن جوان 19 ساله در آبگیر خاکی لالجین
دکتر ارتین کمالی در توضیح این خبر به خبرنگار ایسنا گفت: همه ساله
تعدادی از افراد بر اثر غرق‌شدگی در استان جان خود را از دست می دهند
که اجساد آنها برای تعیین علت فوت و احراز هویت به پزشکی قانونی
ارجاع می شود.
وی اضافه کرد: با تلاش تیم‌های امدادی جسد متوفی از آب بیرون
کشیده شده و با دستور بازپرس برای تعیین علت تامه مرگ به پزشکی
قانونی ارجاع شد.
کمالی ادامه داد: آنچه در اظهارات خانواده آمده است این جوان برای
شنا و آب تنی به آبگیر مذکور مراجعه کرده است که در آن غرق می شود.
این مقام مسئول قضایی اضافه کرد: در سه ماهه اول سال 99، چهار نفر مرد
غرق شده اند که در مقایسه با سه ماهه اول سال 98 که پنج مرد و پنج زن غرق
شده بودند، کاهش 60 درصدی داشته است.
کمالی خاطرنشان کرد: غرق‌شدگی زمانی اتفاق می‌افتد که مجاری
تنفسی به وسیله هر نوع مایعی مسدود شوند و یا مایعی به داخل ریه و
حبابچه‌های آن راه پیدا کند.