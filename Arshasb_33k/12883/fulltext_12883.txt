12883
حدود 40 هزار کتاب قرآنی پس از انقلاب اسلامی منتشر شده است
به گزارش ایسنا، سیدعباس صالحی شامگاه جمعه (21 آذر) در آیین
پایانی چهل و سومین دوره مسابقات سراسری قرآن کریم جمهوری
اسلامی ایران با تاکید بر این مطلب ادامه داد: بخش قابل توجهی از
توفیقات قرآنی در ایران را در این دوره 40 ساله می‌ بینیم.
وی اظهار کرد: اگر مقطع انقلاب اسلامی در گام اول 40 ساله نخست را
نگاه کنیم کاملا این نکته مشهود است که 40 سال به عنوان نقطه درخشانی
از تاریخ ایران اسلامی در حیات قرآنی است.
صالحی افزود: هم در حوزه دانش با الفاظ قرآن کریم شاهد اتفاقات
قابل توجه بوده‌ایم و هم در حوزه های مختلف دیگر از جمله قرائت،
تلاوت، حفظ و ... .
وزیر فرهنگ و ارشاد اسلامی ادامه داد: شاید هیچ دوره تاریخی ایران با
این دوره 40 ساله قابل قیاس نباشد و کاملا مشهود است در این بازه زمانی
اتفاقات بسیار شتابنده‌ای داشته‌ایم و این محفل (مسابقات قرآنی)
نمایه‌ای از این اتفاقات مثبت و اساسی است.
شاهد جریان رو به رشد رسانه های قرآنی در ایران هستیم
وی در عین حال تاکید کرد: در حوزه رسانه‌های قرآنی هم در 40 سال
گام نخست انقلاب شاهد آن بوده‌ایم که اتفاقات قابل توجهی رقم
خورده که در حوزه رسانه ملی شاهد راه اندازی رادیو قرآن، شبکه