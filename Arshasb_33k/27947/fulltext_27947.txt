27947
مدت و کوتاه مدت خود رونمایی کردند.
10 ساعت جهنمی در «شیرینک»
به گزارش ایسنا، «شهروند» در ادامه نوشت: حسین نامجو، سرپرست
جمعیت هلال‌ احمر شهرستان بردسیر عملیات امدادرسانی به چهار
چوپان را که با 500 رأس گوسفند در کوهستانی صعب‌العبور گیر
افتاده بودند، تشریح کرد و ‌گفت: «ساعت 23 جمعه سیزدهم
اردیبهشت بعد از اعلام گزارشی از مرکز پیام هلال‌احمر استان درباره
گرفتارشدن چهار چوپان با 500 رأس گوسفند در ارتفاعات اطراف
دهستان شیرینک، بلافاصله با نیروهای امدادی به سمت محل حادثه
حرکت‌کردیم. صعب‌العبوربودن مسیر، تاریکی شب، باران شدید
و وزش باد شرایطی را فراهم کرده بود که ‌باید از اهالی منطقه به‌عنوان
راهنمای مسیر کمک می‌گرفتیم. با همراهی سه راهنما و پیمودن مسیر
صعب و دشوار به چوپان‌ها رسیدیم و بعد از مدتی جست‌وجو آنها را که به
همراه 500 رأس گوسفند به علت بارش شدید باران در دامنه‌های کوه
گرفتار شده بودند، یافتیم.»«حمید قطبی» از امدادگرانی است که در
این عملیات حضور داشت، او درباره وضع چوپان‌ها به «شهروند»
گفت: «به علت تاریکی هوا و بارش شدید باران، چوپان‌ها نتوانسته
بودند خودشان را به جان‌پناه برساندند و زمانی که ما به آنان رسیدیم،
شرایط جسمانی و روحی خوبی نداشتند.»