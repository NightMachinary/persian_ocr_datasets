1199
خالق‌نیا در خصوص لزوم شفافیت در اقتصاد ایران عنوان کرد:
شناسایی دهک‌های پایین جامعه نیاز به ساختار شفاف درآمدی در
کشور دارد که در حال حاضر چنین چیزی در کشور ما وجود ندارد و
مانند کلاف سردرگرمی بوده که اجرای هر طرح در کشور نیازمند
شفافیت است و به دلیل اجرای نادرست برخی از قوانین و ساختار
فرهنگی جامعه نمی‌توان چنین شفافیتی را ایجاد کرد. گاهی در یک
خانواده، سرپرست خانوار چیزی به نام خود ندارد، در حالی‌ که
صاحب بسیاری از اموال بوده و در واقع این اموال را به نام نزدیکان خود
کرده‌، بنابراین چنین موضوعاتی، شناسایی دهک‌های پایین جامعه
را با مشکل زیادی مواجه می‌کند.
وی ادامه‌ داد: بسیاری از مواقع تیر به خطا می‌خورد. به طور مثال در
شرایط فعلی اقتصاد، افرادی با درآمد بالای 10 میلیون تومان در ماه که
بالای خط فقر هستند، به عنوان دهک‌های پایین شناسایی می‌شوند، در
حالی که حقیقت این‌گونه نیست، بنابراین پیدا کردن درست
دهک‌های پایین جامعه غیر ممکن است و قطعا ناخالصی‌هایی در این
شناسایی دیده‌ خواهد شد.
این کارشناس اقتصادی در خصوص لزوم آمارگیری دهک‌های
پایین از سازمان‌های معتبر بیان کرد: مکان‌هایی مانند سازمان
بهزیستی، کمیته امداد امام خمینی و... وجود دارد که می‌توان برای