18849
شنا و ماهیگیری در سدهای خراسان شمالی ممنوع است
لغزندگی حاشیه مخازن سد‌ها و بند‌های انحرافی، مکش جریان آب و
شرایط رسوبی کف این مخازن، خطر مرگ را برای شناگران و
ماهیگیران به همراه دارد.
به گزارش ایسنا، به نقل از روابط عمومی این شرکت؛ در این هشدار آمده
است: سازه های آبی استان صرفا برای آبرسانی و مهار سیلاب های
مخرب احداث شده و به هیچ وجه برای شنا کردن مناسب نیست و عواقب
ناشی از این عمل متوجه خاطیان آن است و شرکت آب منطقه ای با توجه به
هشدارهای اعلام شده، هیچ گونه مسئولیتی برعهده ندارد.
این اطلاعیه تصریح کرده است: فقدان آگاهی از شرایط حاکم بر
مخازن سدها، حتی شناگران ماهر را به کام مرگ کشانده است و افرادی
در این مکان‌ها جان خود را از دست داده اند که تصور آن را نمی کردند.
براساس این اطلاعیه، جریان‌های قوی زیرسطحی در لایه‌های
مختلف آب مخزن سدها وجود دارد که این جریان‌ها باعث کشیده
شدن شناگران به سمت جریان‌های قوی دریچه‌های زیرسطحی
خروجی سد می‌شود و مرگ حتمی شناگران را به دنبال دارد.
در این هشدار همچنین به تغییرات دمایی در لایه‌های مختلف آب
مخزن سدها، اشاره و تاکید شده است: تغییرات ناگهانی دمای آب در
مخازن سدها سبب گرفتگی عضلات از دست رفتن تعادل و سکته شنا