830
آماده‌باش هلال‌احمر تهران با توجه به تداوم بارندگی‌ها/تاکنون
حادثه‌ خاصی گزارش نشده است
به گزارش ایسنا، شاهین فتحی با اشاره به هشدارهای چند روز گذشته‌
سازمان هواشناسی مبنی بر بارندگی در بخشی از نقاط ایران از جمله
تهران، گفت: در پی این هشدارها، تیم‌های جمعیت هلال‌احمر استان
تهران همراه سایر تیم‌های واکنش سریع در حالت آماده‌باش
درآمده بودند تا در صورت وقوع حادثه بتوانند عملیات
امدادرسانی را انجام دهند.
او افزود: خوشبختانه تا این لحظه به جز چند مورد آبگرفتکی و یک مورد
ریزش کوه در شمیرانات مشکل خاصی گزارش نشده است؛ اما تیم‌ها و
پایگاه‌های ما همچنان به صورت 24 ساعته در حالت آماده‌باش کامل
قرار دارند.
بر اساس گزارش روابط عمومی جمعیت هلال احمر، فتحی همچنین
گفت: تلفن 112 جمعیت هلال‌احمر نیز همچنان آماده دریافت
حوادثی است که در سطح استان به وقوع می‌پیوندد و نیروهای
امدادی نیز در اسرع وقت خودشان را به محل حادثه می‌رسانند.
مدیرعامل جمعیت هلال‌احمر استان تهران در پایان از مردم خواست
باتوجه به محدودیت ترددهایی که در سطح کشور و همچنین استان
تهران مقرر شده است، از نزدیک شدن به مسیل‌ها و بستر رودخانه‌ها اکیدا