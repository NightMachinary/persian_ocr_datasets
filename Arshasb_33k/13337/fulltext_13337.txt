13337
تبدیل به مهره ارزشمندی برای زردها شده؛ باوجوداین کی‌روش نیز
بیش از 10 روز از تمرینات گروهی سپاهان را از دست داد و با منفی‌شدن
آزمایش کرونایش از امروز می‌تواند به تیمش اضافه شود. کی‌روش
حالا باید عقب‌بودن 10 روزه تمرینات نسبت به سایر بازیکنان را
جبران کند و با علم به اینکه بیش از چهار ماه تمرینات سنگین بدنی
نداشته، به احتمال بسیار زیاد یکی، دو هفته اول مسابقات؛ یعنی هفته 22 و
23 را از دست خواهد داد و قلعه‌نویی باید از حالا به فکر گلزنی تیمش باشد.
استقلال و معضلی به اسم شیخ دیاباته
هواداران استقلال در این فصل بعد از رفتن استراماچونی تصور
می‌کردند که تیمشان روند گلزنی و پیروزی‌های آن دوران را از دست
می‌دهد، اما شم بالای گلزنی شیخ دیاباته که از هفته‌ ششم و هفتم شروع
شد، تا پایان نیم‌فصل ادامه داشت. شیخ بعد از شیوع ویروس کرونا به
کشورش بازگشت و حالا چندروزی است به ایران برگشته. بازگشت
شیخ اما شوکی به هواداران وارد کرد، چراکه عکس‌های منتشرشده از
شیخ در تمرینات ثابت می‌کرد که او اضافه‌وزن زیادی دارد و باید تا
پیش از شروع مسابقات بار دیگر به وزن ایدئال سابق برگردد. او به دلیل
ناآماده‌بودن به نظر می‌رسد به‌طورقطع دیدار معوقه با فولاد
خوزستان را از دست بدهد؛ دیداری که ارزشش برای هر دو تیم شش
امتیاز است و همچنین مهدی قائدی نیز در خط حمله تنها خواهد بود و