5820
وی ابراز کرد: کرونا سبک‌های زندگی را تغییر داد و بسیاری از مشاغل از
بین رفت و بسیاری از مشاغل نیز در بستر فضاهای اجتماعی رونق پیدا
کرد. موزه‌ها که در دنیا یکی از بسترهای اصلی مقاصد گردشگری است و
با وجود اینکه فرهنگ بازدید از موزه نسبت به دیگر اماکن آمار کمتری
را به خود اختصاص داده، باید با معرفی خود به گونه‌ای زنده می‌ماندند
اما خوبی این شرایط این است باید از این فرصت استفاده و برای دوران
پساکرونا یک طرح نو و جدید ارائه شود.
رئیس‌گروه موزه‌های اداره کل میراث فرهنگی، گردشگری و
صنایع دستی خراسان رضوی عنوان کرد: در دنیا بسیاری از موزه‌ها
شکل‌محور نیست و تنها اثری را برای نمایش قرار نداده‌اند بلکه به سمت
محتوا پیش رفته‌اند؛ مانند موزه سلفی که در کشورهای زیادی شروع
به فعالیت کرده است. این موارد، محتوایی ایجاد می‌کند تحت عنوان
موزه که جای تامل دارد و حتی شورای جهانی موزه‌ها نیز که موزه‌ها را
مجموعه‌ای علمی فرهنگی دانسته که به معرفی آثار می‌پردازد، سعی
دارد که این تعریف را بر اساس نیازها و پیشرفت تکنولوژی بازتبیین
کند.
پهلوان در خصوص اینکه آیا این موزه‌های جدید در ایران هم
شکل‌گرفته‌اند یا خیر، هم ادامه داد: در خصوص چنین موزه‌هایی و
شروع یک حرکت جدید نیاز به زیرساخت داریم. البته در کشور ما نیز