23222
مراکزی که دانشجویان را به بازار کار نزدیک می‌کنند!
حالا چند وقتی است دانشگاه‌های کرمانشاه در حال تجهیز به مراکز
مهارت آموزی هستند و باید منتظر بمانیم تا ببینیم این مراکز چقدر می
توانند در آماده کردن دانشجویان برای حضور در بازار کار موفق
عمل کنند.
یاور محمدی مدیرکل آموزش فنی‌وحرفه‌ای استان کرمانشاه در
گفت و گو با ایسنا، با بیان اینکه مراکز مهارت‌آموزی دانشجویان را به
بازار کار نزدیک می‌کنند، گفت: ساختار این مراکز به‌گونه‌ای است که
با نیازسنجی اقدام به ارائه آموزش‌های مهارتی می‌کنند، ضمن اینکه
در دیگر حوزه‌ها مثل حوزه‌های مشاوره شغلی هم ورود می‌کنند.
وی اضافه کرد: این مراکز همچنین به مراکزی مثل انجمن‌های
کاریابی وصل شده و در زمینه تخصیص تسهیلات نیز ورود خواهند
کرد و از این حیث به نظر می‌رسد بتوانند در کاهش آمار بالای بیکاری
فارغ‌التحصیلان دانشگاهی نقش مهمی ایفا کنند.
مدیرکل آموزش فنی‌وحرفه‌ای استان کرمانشاه با بیان اینکه مراکز
مهارت آموزی می توانند در ارتقای شایستگی‌های حرفه‌ای
دانشجویان اثرگذار باشند، ادامه داد: مراکز مهارت‌آموزی با برنامه
ریزی برای اجرای دوره های مهارتی متناسب با بازار کار،
دانشجویان و فارغ التحصیلان را مهیای ورود به بازار کار می‌کنند.