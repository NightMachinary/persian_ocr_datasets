9652
ترامپ: من بن سلمان را در پرونده خاشقجی نجات دادم
به گزارش ایسنا، به نقل از بیزینس اینسایدر، باب وودوارد خبرنگار
کهنه کار که کتاب افشاگرانه اش درباره دونالد ترامپ تحت عنوان
خشم قرار است چند روز دیگر به بازار بیاید این مساله را در کتابش مطرح
کرده است.
وودوارد برای نوشتن این کتاب که نسخه ای از آن به دست بیزینس
اینسایدر رسیده 18 مصاحبه جامع را با ترامپ و همچنین مصاحبه های
دیگری را نیز با چندین مقام ارشد کاخ سفید و چند مقام سابق دولت داشته
است.
با این حال ترامپ ماه گذشته میلادی کتاب او را جعلی خواند.
وودوارد در کتابش نوشت، ترامپ در 22 ژانویه کمی بعد از شرکت در
نشست مجمع جهانی اقتصاد در شهر داووس سوئیس با او تماس گرفته و
در طی این تماس وودوارد از ترامپ درباره مساله قتل جمال خاشقجی
سوال کرد. سازمان اطلاعات مرکزی آمریکا سیا در گزارشی قبلا
نتیجه گیری کرده بود که محمد بن سلمان شخصا دستور قتل خاشقجی را
صادر کرده است.
وودوارد طبق نوشته کتابش به ترامپ گفت: کارکنان واشنگتن پست
از بابت قتل خاشقجی ناراحت هستند. این یکی از وحشتناک ترین چیزها
بود و شما خودتان هم این را گفته اید.