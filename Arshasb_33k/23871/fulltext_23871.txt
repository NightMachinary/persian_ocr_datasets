23871
کارگران شناختی از باغستان ندارند درحالی‌که باغستان به نیرویی
نیاز دارد که مقداری با باغستان آشنا باشند، اگر فرد خوب بیل نزند یا
تفاوت بوته‌ها را نشناسند باغستان تخریب می‌شود و از بین می‌رود، ما
هر بار برای پیدا کردن کارگر ماهر با دردسر روبه‌رو هستیم، درگذشته
کارگر نبود و هنگام آبیاری از محلات دیگر می‌آمدند به یکدیگر
کمک می‌کردند.
اجازه ساخت اتاقک را نمی‌دهند اما خودشان تغییر کاربری می‌دهند
حاجی کریمی می‌گوید: یکی از مشکلات دیگر باغستان این است که
فضایی برای استراحت نداریم و چندین بار درخواست ساخت اتاقک
را دادیم اما با ساخت آن در باغستان مخالفت شده است علی‌رغم پیگیری
چندساله نتوانستیم این فضا را ایجاد کنیم، درحالی‌که خودشان به
باغستان دست‌اندازی می‌کنند.
کاکوند نیز تأکید می‌کند: یکی دیگر از مشکلات امروز ما تغییر
کاربری‌ها است باغدار می‌خواهد اتاقک بسازد ده نفر باید بیایند و
مجوز بدهند اما برای تغیر کاربری باغستان کار راحت است، به بهانه
توسعه شهری بخشی از باغستان را از بین برده‌اند یکی از نمونه‌های بارز
آن پل امام رضا (ع) است که ساخت آن باعث نابودی بخشی از باغستان
می‌شد و در حال حاضر نیز کسی شهامت ندارد بگوید من این مسیر را
انتخاب کردم.