20318
کردنش برخلاف قواعد بین‌الملل نصف جمعیت آمریکا طرفدار او
هستند و این خود قابل مطالعه است و این حتی می‌تواند یک تهدید باشد.
عراقچی خاطر نشان کرد: ترامپ چه برود و چه نرود ولی تفکر ترامپیسم
که خود را برتر از همه دنیا می‌داند و قائل به همکاری و تعاملات
بین‌المللی نیست در جامعه آمریکا طرفدارانی دارد و این نشان می‌دهد
که رهبران آمریکا غیر از خودشان جامعه آمریکا را نیز به سمت یک
انحطاط سیاسی نیز پیش برده‌اند و دنیا دارد با نگرانی به این موضوع
توجه می‌کند.
معاون سیاسی وزیر خارجه کشورمان همچنین در پاسخ به سوالی مبنی
بر این‌که تحلیل‌هایی در ارتباط با رفتار دونالد ترامپ در دو ماه آینده
وجود دارد و نظر وی در مورد این تحلیل‌ها از جمله افزایش فشار به ایران
چیست، اظهار کرد: این روزها در این ارتباط گمانه‌زنی‌ها و
حرف‌هایی مطرح می‌شود که ممکن است دونالد ترامپ در دو ماه
آینده چه کارهایی را در سطح بین‌المللی و هم در مورد ایران انجام دهد.
آقای ترامپ نشان داده که به هیچ چیز پایبند نیست و هر کاری را ممکن
است انجام دهد.
عراقچی ادامه داد: البته نکته‌ی مهم این است که او هر کاری هم انجام دهد
نتیجه‌ای نمی‌گیرد چرا که هر کاری که توانسته در این مورد انجام داده
است.