10005
او با تأکید بر این که نمایندگان بخش خصوصی و ذینفعان هر بخش باید
در جلسات تصمیم گیری مرتبط با خود حضور داشته باشند، اظهار
داشت: دولت از حضور نمایندگان تشکل ها در جلسات مرتبط با آنها
استقبال می کند و رویکرد دولت این است که حتماً باید سخنان تشکل ها
و ذینفعان هر بخش پیش از تصمیم گیری شنیده شود. در همین راستا
نمایندگان بخش خصوصی در کمیسیون ها و شوراهای دولت
حضوردارند و ذینفعان مرتبط به این جلسات دعوت می شوند.
معاون اول رییس جمهور در ادامه این جلسه از وزارت صنعت، معدن و
تجارت به عنوان یک دستگاه اجرایی کلیدی و مهم در کشور یاد کرد و
گفت: حدود 30 تا 40 درصد تولید ناخالص داخلی و اشتغال کشور
مربوط به این دستگاه اجرایی است و در سال‌های اخیر که با سخت ترین
تحریم های ظالمانه آمریکا روبرو هستیم شاهد اقدامات و
دستاوردهای مهمی در این وزارتخانه بوده ایم.
جهانگیری افزود: آمریکا در تحریم های اخیر خود به صراحت اعلام
کرد که جنگ اقتصادی علیه ملت ایران را آغاز کرده است و بر اساس
ارزیابی های خودشان تصور می کردند که ظرف مدت کوتاهی
اقتصاد ایران دچار فروپاشی خواهد شد اما امروز پس از گذشت دو سال
از تحریم های جدید آمریکا، آنها نتوانسته اند به اهداف خود دست
یابند. البته این سخن به معنای آن نیست که اقتصاد ما ضربه نخورده است