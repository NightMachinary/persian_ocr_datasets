6724
گیرد. استاندار آذربایجان‌شرقی افزود: خوشبختانه با تلاش و
هماهنگی دستگاه‌های مسئول، مسئله کمبود آب در روزهای اخیر
حل شده، اما برای بلندمدت و حل قطعی این مشکل، عزم جدی برای
متعادل کردن میزان تولید و مصرف آب ضروری است. وی با تاکید بر
ضرورت ارائه بسته‌های تشویقی به واحدهای صرفه جو در حوزه آب،
گفت: در مورد افزایش میزان تولید آب هم در اسفند ماه سال 98 جلسه‌ای
برگزار کرده و مجوز دادیم که تعدادی از چاه‌های شهرداری در
اختیار شرکت آب و فاضلاب قرار گیرد؛ همچنین حفاری یک سری
چاه‌های جدید و تقویت برخی ایستگاه‌های آب منطقه‌ای نیز در دستور
کار قرار گرفت. پورمحمدی با اشاره به پروژه‌های آبرسانی در
راستای حل مشکل آبی برای چند ماه‌ آتی، اظهار کرد: در این رابطه چند
پروژه داریم که یکی از آن‌ها پروژه آبرسانی از نهند است.
غفلت‌دولت قبلی در رابطه با سد شهید مدنی
وی با بیان این‌که نمی‌خواهم بر روی اقدامات انجام شده در گذشته
تمرکز کنم اما ناگزیر به گفتن برخی غفلت‌ها در رابطه با سد شهید مدنی
هستم، اظهار کرد: بدون این‌که درنظر بگیرند با آبگیری سد شهید مدنی
تبریز، راه دسترسی، مسیر انتقال، خط انتقال آب نهند و تصفیه خانه هم زیر
آب می‌ماند، این سد در دولت قبلی افتتاح شده است؛ در حالی که ابتدا
باید این مسائل حل شده و سپس سد احداث می‌شد. استاندار