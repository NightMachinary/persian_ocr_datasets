18933
وی نوع دوستی و حفظ کرامت هموطنان را در سختی‌ها ارج نهاد و به
واکنش غارتگرانه و خود پرستی غرب در مقابله با شیوع کرونا اشاره
کرد و با تاکید بر اینکه رزمایش کمک مومنانه غالب شدن فرهنگ دینی
را نمایان کرد، افزود: پشتوانه مردمی با ظرفیت سیستم دولتی توانست
هم بیماری را مدیریت کند و هم با کمک به همنوع در پساکرونا
مشکلات بعدرا برطرف کند که در این میان ارزش معنوی، دین،
خداپرستی و تقوا نمایان شد و این ارزش‌ها باید به شکل هنرمندانه
بازگو شود.
فرمانده سپاه روح الله استان مرکزی در ادامه تاکید کرد: مردم استان
مرکزی در آزمون کرونا خوش درخشیدند و صحنه‌های بی‌بدیلی از
ایثار و فداکاری و نوعدوستی را به نمایش گذاشتند.
وی گفت: در اجرای رزمایش کمک مومنانه 69 هزار خانوار در استان
مرکزی شناسایی و برای حمایت هدفگذاری شد. 45 هزار خانواده
تحت پوشش کمیته امداد و 16 هزار خانوار تحت پوشش بهزیستی و
مابقی خانوارهای آسیب دیده از کرونا بودند.
سردار کریمی به راه افتادن چرخه تولید و فعال شدن افرادی که مشاغل
خود را از دست دادند به عنوان اولویت های پساکرونا اشاره کرد و
افزود: با هوشیاری و بصیرت باید مانع از عملی شدن توطئه‌های
دشمنان شویم.