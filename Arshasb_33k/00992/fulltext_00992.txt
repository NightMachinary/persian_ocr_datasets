992
این کارشناس مسائل خاورمیانه با بیان این که در کل، عراق از موقعیت
جغرافیایی مهمی در منطقه برخوردار است و آمریکا می‌کوشد از آن در
جهت تضمین منافع ژئوپولیتیک و اقتصادی خود استفاده کند، در
پاسخ به این سووال که نخست وزیر عراق حدود یک ماه است که به
صورت رسمی مسئولیت در این کشور را برعهده گرفته و با توجه به
وجود برخی از حساسیت ها نسبت به وی فکر می کنید تیم مذاکره‌کننده
عراقی در جریان مذاکرات با آمریکایی‌ها باید چه معذورات و مسائلی
را در نظر بگیرد تا با واکنش منفی گروه های سیاسی در عراق روبرو
نشوند؟ تصریح کرد: ببینید این مذاکرات در حالی شروع می‌شود که
عراق در وضعیت خوبی قرار ندارد و به نوعی می توان گفت که عراق
طرف ضعیف مذاکرات است اما آمریکا خود را در موقعیت برتر
می‌داند و تلاش می‌کند که خواسته‌های خود را بر طرف عراقی تحمیل
کند. در این میان، شروع این گفتگوها در این دوره و نه دوره عادل
عبدالمهدی نشان از این دارد که واشنگتن دولت مصطفی الکاظمی را
برای این مهم مناسب دیده است.
این کارشناس مسائل خاورمیانه گفت: آنچه باعث می‌شود که عراق در
موقعیت ضعف و دشواری وارد این مذاکرات شود، این است که
نیروهای سیاسی عراق در تصمیمات ژئواستراتژیک و ژئوسیاسی
متفق القول نیستند و اختلاف نظر جدی دارند. از جمله این که درباره