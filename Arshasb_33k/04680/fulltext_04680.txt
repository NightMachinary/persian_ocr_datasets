4680
از سوی دیگر، منابع از اختلافات مصر و امارات طی مقطع اخیر
درخصوص برخی مسائل داخلی و منطقه‌ای خبر دادند که این
اختلافات پرونده لیبی را نیز تحت تاثیر قرار داده است. قاهره اخیراً با
انجام پروازهای جدید نیروی هوایی مصر برای حمله به نیروهای
دولت وفاق مخالفت کرد و علت این مخالفت خود را هزینه بسیار این
اقدامات عنوان کرد.
منابع گفتند که قاهره تماس‌هایی را اخیراً با امارت و عربستان برای
پرداخت سپرده‌هایی با دلار در بانک مرکزی مصر انجام داد تا برداشت
بسیار از ذخیره مصر را که با هدف رفع نیازهای روزانه مردم خود
صورت می‌گیرد، پوشش دهد، اما این تماس‌های قاهره با شکست
مواجه شد، چراکه این دو کشور هزینه‌های بسیاری را صرف مقابله با
کرونا کرده‌اند و با مشکلات اقتصادی به دلیل کاهش جهانی قیمت نفت
مواجه هستند.
پیشتر منابع اعلام کرده بودند که اردن در اواخر مارس گذشته، شروع
به تحویل شش پهپاد به شبه‌نظامیان تحت کنترل خلیفه حفتر کرد که این
امر با حمایت مالی امارات انجام شد.