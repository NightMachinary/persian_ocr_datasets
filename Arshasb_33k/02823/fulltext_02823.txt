2823
موظف شده تمام وقت در اداره به مردم و دستگاه خدمت کند، اگر مایل به
ادامه تحصیل است باید با رعایت ضوابط ادامه تحصیل شامل استفاده از
ماموریت تحصیلی و یا مرخصی بدون حقوق این کار را انجام دهد؛
بنابراین طرحی که اخیرا از سوی نمایندگان مجلس شورای اسلامی
مطرح شده در راستای تکمیل همان مقرره قانونی است که در سال
1372 به تصویب رسیده است.
جعفری همچنین اظهار کرد: طرح فعلی نمایندگان مجلس شورای
اسلامی تا حدودی به بحث ابطال مدارک افرادی که در دوره مسئولیت یا
کارمندی بدون رعایت ضوابط فوق مدارک تحصیلی اخذ می کنند
پرداخته که موضوع جدیدی است و احتمالا به دنبال این است که هر
مدرک تحصیلی که توسط هر کارگزار دولتی در هر مقام و موقعیتی اخذ
شده یا با استفاده از موقعیت و قدرت و نفوذ گرفته شده، اگر بدون رعایت
ضوابط قانونی باشد مدرک صادره معتبر نخواهد بود. البته در قانون
جدیدالتصویب پیشگیری و مقابله با تقلب در تهیه آثار علمی مصوب
1396 به این موضوع اشاره شده است و از این لحاظ مطلب جدیدی
نخواهد داشت.
دستیار ویژه وزیر علوم در امور حقوق شهروندی با تاکید بر این‌که
ضمانت اجرای مدرک اخذ شده بدون رعایت الزام مندرج در قانون
1372 در آن قانون مشخص نشده است، گفت: متاسفانه در این قانون