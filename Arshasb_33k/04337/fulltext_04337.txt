4337
تقبل هزینه‌های پزشکی، خصوصا در موضوعاتی مانند عمل‌های
جراحی و بستری در بیمارستان است. از سوی دیگر، میانگین سن
بازنشستگان کشوری حدود 64 سال است. در این سن، نیاز به پوشش
هزینه‌های درمانی، اهمیت دو چندان پیدا می‌کند. براین اساس،
صندوق بازنشستگی کشوری دارای پوشش بیمه درمان تکمیلی بوده
است که البته سرانه آن رشد نداشته است.
وی در ادامه نوشته است: از طرف دیگر می‌دانیم که هزینه‌های پزشکی به
شکل چشمگیری افزایش یافته است و این موضوع می‌تواند تأثیر
جدی بر کیفیت زندگی بازنشستگان داشته باشد.
افتخاری با استناد بر آمارهای وزارت بهداشت در ادامه یادداشت
خود آورده است: سالانه 3.8 دهم درصد از جمعیت کشور به خاطر
پرداخت هزینه‌های سنگین درمانی دچار فقر می‌شوند. به گفته
مسؤولان این وزارتخانه، اگر یک خانوار 25 درصد از درآمد خود را
صرف هزینه‌های سلامت کند، بدین معنی است که دچار هزینه‌های
تحمل‌ناپذیر شده و به زیر خط فقر خواهد رفت.
مدیرعامل صندوق بازنشستگی کشوری افزوده است: این وصف و در
شرایطی که حقوق بازنشستگی بسیاری افراد، حتی کفاف هزینه‌های
معمول زندگی آنان را نمی‌دهد، خود پیداست که اگر دچار
بیماری‌های طولانی یا شدید شوند، چه وضعیتی برایشان پیش