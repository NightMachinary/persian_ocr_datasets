6107
سردار علیرضا افشار امروز(22 مرداد) در نشست تخصصی فرهنگ و
مدیریت جهادی که در استانداری کرمانشاه برگزار شد، با بیان اینکه
عمده مشکلات کشور به ضعف‌های موجود در زمینه مدیریتی
برمی‌گردد، گفت: اگر مدیران و مسئولان به سمت مدیریت جهادی
سوق داده شوند، خیلی از مشکلات کشور مرتفع خواهد شد.
وی یکی از ویژگی های فرهنگ و مدیریت جهادی را انعطاف پذیری
عنوان کرد و افزود: مدیرانی می توانند جهادی کار کنند که
انعطاف‌پذیری داشته باشند.
رئیس هیئت عالی اندیشه‌ورزی سپاه پاسداران انقلاب اسلامی سپس
از سفرهای استانی مسئولین به عنوان یکی از سبک‌های مدیریت
جهادی یاد کرد و افزود: در سفرهای استانی مدیران از نزدیک در جریان
مسائل و مشکلات قرار می‌گیرند، لذا می توانند عملکرد بهتری در
مقایسه با مدیرانی که پشت درهای بسته تصمیم گیری می کنند، داشته
باشند.
افشار ادامه داد: در اصول مدیریت جهادی مدیران و مسئولان باید
مسئولیت ها را یک امانت بدانند و نه یک حق، چون در این صورت به دنبال
ادای امانت خواهند بود.
وی در ادامه گفت: به دولت‌هایی که سر کار می‌آیند یک انتقاد می‌توان
کرد و اینکه هر دولتی برنامه های خود را از صفر شروع کرده و اقدامات