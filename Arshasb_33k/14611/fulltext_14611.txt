14611
درگیری مرزی ارمنستان و جمهوری آذربایجان 2 کشته و 5 مجروح بر
جای گذاشت
به گزارش ایسنا، به نقل از یورونیوز، وزارتخانه‌های دفاع دو کشور
ارمنستان و جمهوری آذربایجان عصر یکشنبه با صدور بیانیه‌های
جداگانه‌ای، ارتش یکدیگر را به نقض حریم مرزی دو کشور و گشودن
آتش به سوی نیروهای طرف مقابل متهم کردند.
ابتدا وزارت دفاع ارمنستان اعلام کرد که حدود ساعت 12:30 امروز
به وقت محلی نیروهای ارتش جمهوری آذربایجان سوار بر
خودرویی نظامی و به دلایل نامعلوم تلاش کردند که با عبور از منطقه
مرزی تاووزوفسکی وارد خاک ارمنستان شوند که با هشدار مرزبانان
این کشور مواجه شدند و با به جا گذاشتن خودروی خود به پشت
مرزهای دو کشور بازگشتند.
بیانیه وزارت دفاع ارمنستان اضافه کرد که نزدیک ساعت 13:45
امروز، نظامیان جمهوری آذربایجان با استفاده از آتش توپخانه به
مواضع مرزی ارمنستان منطقه مرزی تاووزوفسکی حمله کردند که با
پاسخ متقابل ارتش این کشور مواجه شد و خسارت جانی به ارتش
جمهوری آذربایجان وارد شد.
در مقابل وزارت دفاع جمهوری آذربایجان، ارتش ارمنستان را به
نقض آتش‌بس از طریق شلیک توپخانه متهم کرد که در پی آن دو سرباز