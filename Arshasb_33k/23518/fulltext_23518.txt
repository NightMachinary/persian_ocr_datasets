23518
مرگ یک تن در پی واژگونی تریلر در بزرگراه امام علی (ع)
سید جلال ملکی در گفت و گو با ایسنا در این باره اظهار کرد: ساعت
06:50 دقیقه صبح امروز یک مورد حادثه واژگونی یک دستگاه تریلر
در مسیر شمال به جنوب بزرگراه امام علی، بعد از پل سبلان به سامانه 125
سازمان آتش نشانی و خدمات ایمنی شهرداری تهران اطلاع داده شد
که بلافاصله دو ایستگاه آتش نشانی به همراه جرثقیل 55 تن سازمانی، به
محل اعزام شدند.
وی گفت: آتش نشانان در مدت زمان سه دقیقه به محل رسیده و مشاهده
کردند که یک دستگاه تریلر که باری نداشته به هنگام حرکت از مسیر
خارج شده و بعد از برخورد با دیواره های حاشیه سمت راست بزرگراه
واژگون شده بود.
ملکی ادامه داد: در اثر این حادثه نشت گازوییل در محل اتفاق افتاده بود
که بلافاصله با حضور عواملراهور کنترل تردد صورت گرفت. آتش
نشانان عملیات را آغاز کردند و راننده که مرد حدودا 45 ساله بود،
داخل خودرو محبوس بود.
وی گفت: عملیات رهاسازی راننده آغاز شد و بعد از مدتی تلاش آتش
نشانان تریلر را بلند کرده و با تحویل این فرد به عوامل اورژانس مشخص
شد که متاسفانه وی جان خود را از دست داده است.
سخنگوی سازمان آتش نشانی تهران اظهار کرد: با کمک جرثقیل