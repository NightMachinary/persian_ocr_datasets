15943
پوشیده نگه داشت تا در نهایت با شکل‌گیری تحریم‌های همه‌جانبه در
سال 89، هزینه‌های وابستگی دولت به درآمد نفت آشکار شد. در
شرایطی که امید می‌رفت با افت شدید درآمد نفت، دولت ناگزیر به آغاز
اصلاحات اساسی در ساختار اقتصاد شود، دولت یازدهم با شعار
مذاکره و رفع تحریم، تمام توجهات را به خارج از مرزها منحرف کرد.
کنار کشیدن دولت از اصلاح ساختار اقتصاد و گره زدن همه مسائل به
رفع تحریم‌ها در نهایت باعث شد پس از بازگشت تحریم‌ها در
اردیبهشت 97، دولت گرفتار یکی از شدیدترین مصادیق کسری
بودجه پس از انقلاب شود.
تخمین‌های مختلفی از رقم کسری بودجه سال جاری وجود دارد اما
طبق بسیاری از تخمین‌ها رقم 150 هزار میلیارد تومان برای کسری
بودجه سال جاری قطعی است. این میزان کسری بودجه در حالی است که
فروش اوراق بدهی دولتی به عنوان مهم‌ترین ابزار دولت برای جبران
کسری بودجه در حراج‌های اخیر با افت شدید مواجه شده است. آمار
فروش اوراق نشان می‌دهد در 3 مرحله اخیر فروش اوراق بدهی دولتی،
کمتر از 2 هزار میلیارد تومان منابع نصیب دولت شده است. این در حالی
است که برای جبران کسری بودجه باید حداقل رقمی در حدود 100
هزار میلیارد تومان دیگر اوراق بدهی فروخته شود. این یعنی در هر هفته
باید حداقل 5 هزار میلیارد تومان اوراق بدهی فروخته شود. در این