19996
مطلوب استفاده شود.
در این جلسه معاون آموزشی جهاددانشگاهی استان اردبیل اظهار
کرد: از ظرفیت مراکز آموزشی جهاددانشگاهی در سطح استان برای
هدایت و توانمندسازی متقاضیان این طرح استفاده می‌شود تا روند
مهارت آموزی افراد با رعایت پروتکل‌های بهداشتی و در جهت
اهداف پیش برود.
بهرنگ کوهی خاطرنشان کرد: تلاش‌ها در استان اردبیل مبنی بر
اجرای فاز ارزیابی اولیه، استعدادسنجی، مشاوره و هدایت
متقاضیان با برنامه‌ریزی‌ و هم افزایی به صورت همزمان پیش می‌رود تا
اتصال به بازار جامعه هدف با شتاب بیشتری انجام گیرد.
مسئول دبیرخانه طرح ملی توسعه مشاغل خانگی استان اردبیل نیز در
این جلسه بر اهمیت اجرای بهینه این طرح در استان تاکید و تصریح کرد:
اجرای طرح ملی توسعه مشاغل خانگی فرصت مناسبی برای اشتغال،
توانمندسازی و معرفی ظرفیت‌های تولیدی استان فراهم کرده است
که این امر نقش تاثیرگذاری در تحقق شعار سال دارد.
میثم ضارب‌نیا از ثبت‌نام بیش از دو هزار و 700 متقاضی مشاغل خانگی
در استان اردبیل خبر داد و افزود: اردبیل از لحاظ ثبت‌نام متقاضی در بین
31 استان رتبه هفتم را دارد که این موضوع همکاری موثر متولیان را
در اجرای فاز اولیه طرح نشان می‌دهد.