14906
دستگیری 557 مجرم در اجرای طرح اقتدار پلیس
به گزارش ایسنا، سردار حسین رحیمی در اجرای اولین مرحله از طرح
اقتدار که صبح امروز در محل ستاد فاتب برگزار شد، گفت: اولین مرحله
از اجرای طرح اقتدار پلیس امنیت برای برخورد با اراذل و اوباش،
مزاحمان نوامیس، فروشندگان سلاح و ... بود؛ افرادی که در پارک‌ها،
قهوه خانه‌ها، باشگاه‌های بدنسازی و ... اقدام به ایجاد مزاحمت برای
شهروندان کرده بودند.
رحیمی با بیان اینکه اجرای این طرح پس از انجام کار اطلاعاتی از
ابتدای این هفته به طور عملیاتی آغاز شد افزود: در همین راستا نیز 257
پرونده تشکیل شد که 121 مورد آن مربوط به شرارت، درگیری،
عربده کشی، باج گیری، زورگیری، ضرب و جرح و نظایر آن بود. 18
پرونده مربوط به حمل سلاح و مهمات و خرید و فروش آن بود. 39
پرونده مربوط به مشروبات الکلی و مواد مخدر بوده و 79 پرونده نیز
مربوط به مزاحمین نوامیس و اوباش نوپا است.
وی با بیان اینکه این طرح در 350 نقطه از تهران از جمله قهوه خانه‌ها،
پارک‌ها، باشگاه‌های بدنسازی و ... به مرحله اجرا درآمد گفت: بر این
اساس متهمان در محلات فرحزاد، ستارخان، تهرانپارس، خاک سفید،
نازی آباد، یاخچی آباد، اتابک، خزانه، سعادت آباد و ... دستگیر
شدند.