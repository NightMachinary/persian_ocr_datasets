27553
خستگی شش ماهه کادر درمان
نمکی تصریح کرد: امروز در حال بازگشت به شرایط کاهش بستری و
مرگ و میرها هستیم که حاصل دو پدیده است؛ اول رعایت مجدد مردم
در شیوه نامه های بهداشتی و دوم تلاشی که بی‌وقفه و شبانه روزی
همکارانم در سراسر کشور داشتند. امروز همکارانم در فشار شش ماهه
دچار خستگی شدند؛ گرچه هنوز با محبت و جانفشانی خدمت می
کنند؛ از بهورزان و تکنسین‌های اورژانس تا آزمایشگاهیان و
پزشکان و پرستاران و... هنوز هم عاشق خدمت هستند، اما باور کنید به
قول حضرت حافظ خستگان را چو طلب باشد و قوت نبود، گر تو بیداد
کنی شرط مروت نبود. وزیر بهداشت ادامه داد: اینکه باز هم همکاران
مان را به دلیل بی احتیاطی و عادی انگاری در شرایط سخت قرار دهیم،
شرمنده می‌شویم. وقتی رهبر معظم می فرمایند که من از آن پرستار
خجالت می کشم، پس این سرباز کوچک باید در مقابل این شرمساری‌ها
ذوب شود. من خجالت می کشم از خانواده پزشک نازنینی که در بالین
بیماران مثل پروانه سوخت و به شهادت رسید. گاهی این شهادت به دلیل
هجمه سنگین بیماری است و همه در کنار هم تلاش کردیم؛ به هر حال
بیماری در خیلی از جاهای دنیا قربانی می دهد اما گاهی از دست دادن این
نازنین‌ها به دلیل سهل انگاری و عادی انگاری هاست که دل ما را به درد
می‌آورد.