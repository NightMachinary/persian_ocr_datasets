9268
آذربایجانی‌ها هم هر چقدر نسبت به ترکیه احساس خوبی داشته باشند
دغدغه مهم تر برای آنها دغدغه استقلال است، اگر زمانی احساس کنند
که این استقلال مورد تهدید قرار بگیرد احتمالا در سیاست‌های دولت
آذربایجان هم تغییراتی اتفاق خواهد افتاد.
وی در مورد نگرانی‌های موجود در جمهوری آذربایجان در
خصوص حضور نیروهای نظامی دو کشور روسیه و ترکیه بیان کرد: در
حال حاضر نگرانی حاصل از حضور نیروهای روسی در بخشی از افکار
عمومی آذربایجان به این شکل تفسیر شده که ما اصلا پیروزی به دست
نیاورده ایم و استقلال ما خدشه دار شده است؛ احتمالا مشابه همین تفسیر
دیر یا زود در خصوص ترکیه هم خواهد شد.
آیا سیاست‌های ترکیه هشداری برای ایران به حساب می‌آید؟
فاطمی‌نژاد در پاسخ به این سوال که «آیا سیاست‌های ترکیه هشداری
برای ایران به حساب می‌آید؟» تصریح کرد: روابط کشورها در منطقه
متحول است و توازن قدرت آن نیز به همین صورت در تحول قرار دارد،
هر کشوری که سعی کند قدرت خود را افزایش دهد طبیعتاً کم و بیش
ریسک باقی کشورها را در سیاست خارجی امنیتی خود افزایش می دهد
همه این‌ها باعث می‌شود که تحولات کشورهای منطقه در سیاست
خارجی خود برای ما مهم باشد و طبیعتاً قدرت های بزرگ منطقه اهمیت
بیشتری دارند.