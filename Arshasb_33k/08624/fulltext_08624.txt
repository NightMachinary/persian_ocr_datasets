8624
افزایش وحشت‌آور آمار خشونت علیه زنان در سراسر جهان در
هفته‌های گذشته استناد کرد و گفت: «برای بسیاری از زنان و کودکان
این خطر در جایی که باید برایشان امن‌‌ترین باشد یعنی خانه خودشان،
بزرگ‌ترین تهدید است.»
راه‌حل‌های درازمدت و منطبق با استانداردهای جهانی
برای حمایت مؤثر از حریم خصوصی و امنیت افراد در منزل و مکان
خصوصی، ضروری است مفهوم حریم امن افراد در مکان خصوصی
روشن شود. در اسناد بین‌المللی و نیز در قانون اساسی و قوانین عادی
جمهوری اسلامی ایران، هر چند بر حمایت از حریم خصوصی منزل و
سکونتگاه به منزله مصداق بارز حریم خصوصی تأکید شده، اما
هیچ‌گونه تعریفی از منزل یا مکان خصوصی ارائه نشده است. حتی در
پیش‌نویس لایحه حمایت از حریم خصوصی که معاونت حقوقی و
پارلمانی دولت هشتم ارائه کرده است نیز تعریفی از واژه منزل و مسکن
بیان نشده، البته از لحاظ حقوقی بین دو مفهوم منازل و اماکن خصوصی
رابطه عموم و خصوص مطلق برقرار است، زیرا مسکن و منزل مصداق
بارز مکان خصوصی است ولی مکان خصوصی فراتر از منزل است و بر
مکان‌های غیر مسکونی نیز اطلاق می‌شود. مراد از منزل محل اقامت
ذکر شده در قوانین مدنی یا تجاری و آیین دادرسی مدنی نیست، بلکه
مقصود از آن محل، مکان و فضایی است که شخص در آن سکونت و حق