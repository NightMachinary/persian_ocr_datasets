15809
احمدآبادی، با بیان اینکه در این رویداد چند رویکرد مهم با هم اتفاق
افتاده است، تصریح کرد: یکی از این رویکردها مشارکت خیرین
است که می‌توان گفت حرکتی الهام‌بخش، ارزشمند و آینده‌ساز
است. نکته دیگر موزه علم به‌عنوان موضوع طرح است. مسأله آخر هم
فرایندی است که برای طراحی و انتخاب طرح‌های برتر صورت گرفته
است. البته در چنین کار گسترده‌ای به لحاظ اینکه اطمینان حاصل شود
بهترین ایده‌هایی که با مأموریت علم، دانشگاه و شهر همخوانی دارند
مطرح، انتخاب و در نهایت اجرا خواهند شد، باید مشاوران بزرگی هم
حضور داشته باشند. وی افزود: تمام این فرآیندها توسط متخصصان
کنترل شده و کاملاً یک امر تخصصی و حرفه‌ای بوده است و همین امر
می‌تواند یک فرآیند استانداردی را در کشور طراحی کند. البته
پشتیبانی شهرداری تهران هم در این زمینه امتیاز بزرگی است که نقطه
شروعی برای فعالیت‌ها و اقدامات بعدی خواهد بود. رئیس دانشگاه
تهران در پایان سخنان خود اظهار کرد: دانشگاه تهران، موزه‌های
بسیاری دارد که پراکنده هستند. شاید موزه علم یک فرصتی را برای
دانشگاه فراهم آورد تا شبکه‌ای از موزه‌های فرهنگی، هنری و علمی و
فناوری در کنار هم قرار داده شوند و بر این اساس دانشگاه تهران، بتواند
در کنار دیگر افتخارات خود در این زمینه هم متمایز و سرافراز در سطح
ملی و بین‌المللی بدرخشد. بر اساس اعلام روابط عمومی دانشگاه تهران،