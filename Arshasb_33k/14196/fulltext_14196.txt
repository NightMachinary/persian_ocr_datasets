14196
کرونایی خانواده‌های داغدار محدودیت‌هایی دارند. ترس از
انتشار ویروس توسط پیکر متوفی سبب محدودیت در فرآیند تدفین
و خداحافظی با فرد ازدست‌رفته می‌شود. از دیگر سو امکان برگزاری
مراسم سوگواری معمول و جمع‌شدن افراد در مراسم سوم، هفتم، چهلم
و رفت‌وآمد دوستان و نزدیکان از بین رفته است. هیجانات منفی و
دردناک باید توسط روان انسان حل‌وفصل شود، در صورتی که شرایط
هضم یا حل‌وفصل هیجانات منفی فراهم نباشد، زمینه برای بروز فرآیند
سوگ پیچیده یا ابراز نشده، فراهم خواهد شد.»
اینها را مریم رسولیان، رئیس انجمن روانپزشکان ایران پانزدهم
فروردین به ایلنا گفته و هشدار داده بود که سوگ ابراز نیافته می‌تواند به
بیماری مهلک روانی بدل شود. اما چند روز بعد کیانوش جهانپور،
سخنگوی وزارت بهداشت درباره شیوع سندرم سوگ ابراز نیافته
هشدار داد و از روانشناسان برای درمان آن کمک خواست.
در انزوا و آنلاین گریه کردن
کارگروه‌ها یکی پس از دیگری در وزارت بهداشت تشکیل شدند،
روانشناس، جامعه‌شناس و روانپزشک. هرچند محدودیت روزهای
ابتدای شیوع ویروس کرونا کمتر می‌شد، اما آمار مرگ‌ومیر، مردم
را نگران کرده بود. شدت نگرانی‌ها، انزوا را به مردم یاد داده بود. در
انزوا به کنسرت آنلاین رفتن، در انزوا به کلاس درس آنلاین رفتن،