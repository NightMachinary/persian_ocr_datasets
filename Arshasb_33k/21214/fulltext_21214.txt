21214
مسلماً ما هم باید مقابله به مثل کنیم و در این زمینه اقدامات متعددی
تاکنون انجام داده‌ایم به‌عنوان مثال در هفته گذشته عملیات اربعین
داشتیم که در آن هم موفق شدیم و هشتک «حب‌الحسین» ترند جهانی شد
و فعالان فضای مجازی ما توانستند پرچم امام حسین(ع) را در فضای
مجازی بالا نگه دارند و در این زمینه یک کار کاملاً جهادی و علمی اتفاق
افتاد.
صحت با بیان اینکه این ظرفیت‌ها می‌تواند در کنار جهاددانشگاهی
قرار گیرد و کارهای بسیار بزرگی در عرصه فضای مجازی با همکاری
این دو سازمان انجام داد، گفت: یکی از کارهایی که با جهاددانشگاهی
می‌توانیم انجام دهیم بحث نهضت سواد رسانه‌ای است و در این زمینه به‌
خصوص برای دانش‌آموزان و نوجوانان و جوانان خود باید
برنامه‌ریزی ویژه‌ای داشته باشیم.
فرهنگ‌سازی سواد رسانه‌ای
او با تأکید بر اینکه باید سواد رسانه‌ای را در جامعه کنونی خود
فرهنگ‌سازی کنیم، گفت: اگر سواد رسانه‌ای را فرهنگ‌سازی کرده
و به فرزندان و دانش‌آموزان خود آموزش دهیم، وضعیت اتفاقاتی که
در فضای مجازی رخ می‌دهد، بسیار تغییر خواهد کرد و در این زمینه
آمادگی داریم تا هر نوع همکاری که لازم باشد با سازمان‌های مختلفی
نظیر جهاد دانشگاهی انجام دهیم.