22678
دانشمندان بسیاری منتشر، ثبت و ضبط شده است و حضور صدها راوی
و مؤلف روایی را در طول تاریخ اسلام داریم که جریانی از نشر معارف،
عقاید و احکام اهل بیت(ع) را راه انداخته‌اند. این جریان از دوره
حضور شروع شده و بعد از غیبت هم تداوم یافته است.
وی افزود: برخی صرفاً تلاش کرده‌اند میراث اسلامی را جمع‌آوری و
به نسل آینده برسانند؛ برخی هندسه زیبا و شایسته‌ای از معارف،
اخلاق، آداب و احکام دین را به نمایش گذاشته‌اند که در قرون اولیه
عمدتاً جمع‌آوری و در قرون بعدی مهندسی شده است؛ اولین
مهندسان تفکر شیعه، محدثان بوده‌ و برخلاف گمان برخی
ساده‌لوحان صرفاً جمع‌کننده روایات نبودند بلکه سامان‌دهنده
تفکر شیعه هم بوده‌اند مانند مرحوم برقی، صفار قمی و ... که دانش
امامت‌شناسی را ایجاد کردند. همچنین پدر شیخ صدوق، شیخ کلینی
و ... کسانی مانند صدوق هم محدث و هم متکلم هستند.
شانه‌چی بیان کرد: شیخ صدوق پرنگاره‌ترین محدث شیعه است که تا
300 رساله به او نسبت داده‌اند؛ آثار ایشان از تنوع برخوردار است و
برخی دارای ساختار منسجم و منطقی‌تر است و برخی آثار به نظر می‌رسد
ضعف و سستی دارد؛ از جمله آثار با ساختار متقن‌تر کمال‌الدین است،
«من لا یحضر» و «توحید» همین طور ولی عیون اخبارالرضا(ع)
دارای نقدهایی است که گرچه بنده اعتقاد دارم این طور نیست و نظام کلی