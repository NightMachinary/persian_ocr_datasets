3717
اعضای شورا بارها به شهردار اهواز تذکر داده‌اند
مهران باباپور در نشست خبری شورای شهر که امروز (21 دی‌ماه)
برگزار شد، اظهار کرد: مشکلات آب‌های سطحی و فاضلاب اهواز،
چندین ساله است و سالیان سال مردم اهواز را آزار داده است و اگر
اینگونه نبود، بانک جهانی در سال 83 اقدام نمی‌کرد و اعتبار 140
میلیاردی به اهواز اختصاص داده نمی‌شد.
به گزارش ایسنا، وی افزود: بعد از این مشکلات، حتی دفتر مقام معظم
رهبری نیز در سال‌های 94 و 95 در این زمینه اقدام کرده است.
عضو شورای شهر اهواز تصریح کرد: در شهرداری اهواز در 10 سال
گذشته به صورت میانگین سالانه دو و نیم میلیارد تومان برای دفع
آب‌های سطحی اختصاص داده می‌شد اما در دوره پنجم شورای شهر،
90 میلیارد تومان به این امر اختصاص داده شده است.
باباپور با اشاره به سیل فروردین‌ماه سال 98، گفت: سیل‌های اسفند 97 و
فروردین 98 گریبانگیر خوزستان شد؛ مسئولان رده بالا باید در
سال‌های گذشته و قبل از وقوع این حادثه، در بحث آبخیزداری
اقداماتی انجام می‌دادند که متاسفانه این کارها انجام نشد و منجر به سیل
شد و سه ماه درگیر بودیم.
وی بیان کرد: پس از این سیل، جلسات مختلفی با مسئولان داشتیم تا
مشکلات رفع شوند اما شورای شهر نیز برای حل برخی مشکلات در