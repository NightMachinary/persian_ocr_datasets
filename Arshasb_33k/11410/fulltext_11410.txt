11410
توصیه های بورسی وزیر اقتصاد به مردم
به گزارش ایسنا، فرهاد دژپسند در همایش کار و تولید رادیو اقتصاد با
اشاره به نامگذاری امسال از سوی مقام معظم رهبری به نام جهش تولید
گفت: سرمایه گذاری و بهره وری از محورهای اساسی برای تحقق
جهش تولید است.
وی با بیان اینکه تولید فقط به تولید کالا محدود نمی شود افزود: وقتی
صحبت از تولید به میان می آید منظور تولید کالا و خدمت توامان است.
وقتی تولید کالا و خدمت در کنار هم قرار می گیرند الزامات تدقیق و
توجه را بیشتر می کنند.
وزیر اقتصاد و دارایی خاطرنشان کرد: اگر می خواهیم تولید در کشور
جهش داشته باشد باید به دو نکته بسیار مهم سرمایه گذاری و استفاده بهینه
از سرمایه های انباشت شده در عرصه فیزیکی، مالی و انسانی توجه کنیم.
وی افزود: تحریم ها از سال 1391 تاکنون ساختار جدیدی پیدا کرده
و در اندک سال ها رشد سرمایه گذاری در کشور مثبت بوده به عبارتی سه
سال رشد سرمایه گذاری در کشور مثبت و بقیه سال ها منفی بوده است.
دژپسند اظهار کرد: نرخ بهره برداری از تولید حول و هوش 50 درصد
است. البته آمارها در این زمینه بسیار متفاوت است چون رشته فعالیتها
متنوع است. گاهی گفته می شود نرخ بهره برداری از تولید در ایران 45
،47 تا 55 درصد است. وقتی سرمایه گذاری انجام می شود لزوما باید