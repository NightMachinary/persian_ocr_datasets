11152
توان موشکی ایران در شرایط سخت‌ترین تحریم‌ها بدست آمد
به گزارش ایسنا به نقل از سپاه نیوز، سردار سرتیپ پاسدار سید مجید
موسوی جانشین فرمانده نیروی هوافضای سپاه در مراسم رونمایی از
دو کتاب با عناوین «هفدهمین روز» و «موشک جواب موشک» به
مناسبت سالگرد شهادت سردار طهرانی‌مقدم اظهار داشت: نتیجه
زحمت آن‌هایی که در راه حفظ و اعتلای نظام مقدس جمهوری اسلامی
تلاش کردند، امروز با مفهوم امنیت دیده می‌شود و همه شهدا ی ما اعم از
حاج قاسم سلیمانی و شهید طهرانی‌مقدم راهی را رفتند تا امروز ایران
اسلامی در منطقه و جهان مقتدر و قدرتمند باشد.
وی افزود: توان موشکی ایران در شرایطی به دست آمد که سخت‌ترین
تحریم‌ها علیه جمهوری اسلامی اعمال شده بود و دشمن تلاش می‌کرد از
طریق تحریم اجزا، قطعات لازم و... از دستیابی ما به موشک جلوگیری
کند؛ اما عزم و اراده‌هایی که در این راه وجود داشت، سبب شد که ما
امروز از قدرتمندترین کشورهای جهان و منطقه و جز برترین‌ها در
توان موشکی باشیم.
جانشین فرمانده نیروی هوافضای سپاه ادامه داد: سردار طهرانی‌مقدم
در رأس این هرم وجود داشت. او همیشه خود را در مسیر رشد علمی، فنی و
تحقیقی قرار می‌داد تا همراه با تکیه به صنعت کشور به موشک بومی دست
یابد.