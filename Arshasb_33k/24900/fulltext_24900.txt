24900
چند روز پیش در جایی خواندم که ناصرالملک که از برجستگان
فرهنگی دوران قاجار و فارق‌التحصیل دانشگاه آکسفورد بود که
بعدها در دوران نوجوانی احمدشاه نایب‌السطنه او می‌شود، پس از قتل
ناصرالدین‌شاه به دست میرزا رضا کرمانی به دیدار میرزا می‌رود که
کتک خورده بود و فریاد و قیل و قال می‌کرد. ناصر الملک در گوش او
مطلبی می‌گوید و میرزا رضا به فکر می‌رود و ساکت می‌شود. می‌پرسند
به او چه گفتی؟ پاسخی به این مضمون می‌دهد که «به او گفتم ناصرالدین
شاه را کشتی، نادری پشت در داشتی؟» نادری پشت در نبود.
مظفرالدین میرزا پشت در بود. نادر نبودنش این فرصت را به نخبگان
فرنگ دیده و از فرنگ شنیده طبقه حاکمه ایران داد که در میان هم در
مجامعی گردآیند و به این بیندیشند که خود را چگونه مانند آنان کنند.
آنان که مانند خودشان چشم و گوش دهان و بینی داشتند، دست و پا
داشتند، آنها فرهنگ متفاوتی داشتند که نخبگان ایرانی هم از آن بویی
برده بودند. آنها می‌دانستند که راز توسعه فرنگ در حکومت قانون و
آزادی است. فهمیده بودند که در آنجا دیگر سلطان مالک جان و مال
مردم نیست. چیزی به نام دموکراسی هم شنیده بودند که برای‌شان
چندان مفهوم نبود. نادر پشت در نبود. مظفرالدین‌شاه، بیمار هم بود،
همسفران فرنگ و بزرگان دانشور و شاعران در نبود نادر جمع شده
بودند و عدالتخانه یعنی حکومت قانون می‌خواستند و زمینه هم