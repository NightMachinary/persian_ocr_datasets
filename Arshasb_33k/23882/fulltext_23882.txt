23882
فاضلاب استان زمان بر است. درخصوص آب های سطحی استان به ویژه
شهر اهواز نیز با همکاران زمان بندی تعیین و به استاندار اعلام کردیم تا
از اعتبارات استانی و شهرداری‌ها اقدامات لازم را برای حل برخی از
مشکلات خوزستان را انجام دهند.
وی با اشاره به اینکه برای خسارت‌های وارد شده نیز مقرر شد تا با قید
فوریت اقدام کنند و تسهیلات با درصد پایین و کمک‌های بلاعوض بنا
شده که امروز در هیئت دولت تصویب شود، افزود: قرار شد بنیاد مسکن
نیز با اعتبارات خودش و قبل از تخصیص اعتبار از سوی دولت اقدامات
اجرایی را آغاز کند. به ما نیز گزارش دادند در بندر امام خمینی برای
برآورد خسارات مستقر شدند و در حال ارزیابی هستند.
رییس سازمان بازرسی کل کشور ادامه داد: در یکی از جلسات روز
گذشته منطقه ویژه اقتصادی مکلف شد تمام هزینه‌های ساخت منازل
منطقه کمپ بی و گاما را برعهده بگیرد. پیش ازاین نیز قول داده بودند اما
مسئولان با کوتاهی خود این امر را پیگیری نکرده بودند. همچنین به
بازرسی‌کل استان ماموریت دادیم هزینه کرد پرداخت‌ها از ناحیه
شورای راهبردی منطقه ویژه نیز که مبلغ قابل توجهی است، به صورت
دقیق بررسی کنند. حدود 200 میلیارد تومان به شهرهای بندر ماهشهر
و بندر امام خمینی اختصاص داده شده که باید بررسی شده و از این به بعد نیز
نظارت دقیق صورت بگیرد.