15676
راست و دروغ ترامپ درباره ایران
به گزارش ایسنا، عباس عبدی، روزنامه‌نگار، در یادداشتی در
روزنامه اعتماد نوشت: «دونالد ترامپ معمولا کاری به واقعیت ندارد
و هر چه دوست دارد می‌گوید. اگر واقعیت با آن تطبیق داشت خوش به
حال واقعیت و اگر نداشت هم بهتر است فکری به حال خود کند و خودش
را با سخنان او تطبیق دهد. با وجود این، ممکن است که برخی مردم دچار
گمراهی شوند و گمان کنند که ترامپ از روی حساب و کتاب حرف
می‌زند. به همین علت بد نیست که در برخی موارد سخنان او را نقد کرد. وی
اخیرا درباره مواضع چند کشور از جمله ایران در قبال انتخاب مجدد او
به این مقام اظهار نظر کرد. به گفته او، ایران از مخالفان انتخاب دوباره او به
عنوان رییس‌جمهوری امریکاست.
واقعیت این است که منظور از کلمه ایران در جملات ترامپ چندان
روشن نیست. منظورش حکومت است یا اکثریت مردم یا گروه‌های
سیاسی و ...؟ چون هیچ ‌کدام از اینها موضع یکسانی در این باره ندارند.
به علاوه کمتر دیده شده است که کسی یا گروهی در این باره موضع
رسمی گرفته و اعلام کند و حتی نظرسنجی نیز انجام نشده یا حداقل بنده
مطلع نیستم. ولی از روی قراین و شواهد می‌توان نکاتی را از مواضع
آنان استنباط کرد.
اگر منظور ترامپ از ایران ساختار حکومتی است، به‌طور قطع و یقین