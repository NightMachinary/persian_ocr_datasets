13266
حمله موشکی به منطقه سبز بغداد/ کشف یک موشک دیگر آماده شلیک 
در بغداد
به گزارش ایسنا، خبرگزاری آناتولی به نقل از یک منبع امنیتی در عراق
اعلام کردند منطقه الخضرا که در مرکز بغداد قرار دارد و شامل ساختمان
های هیات های دیپلماتیک خارجی و سفارتخانه ها است بار دیگر هدف
حمله موشکی قرار گرفت.
این حمله ساعتی پس از هدف گیری کاروان نیروهای آمریکایی در
منطقه التاجی در شمال بغداد صورت گرفت.
احمد خلف افسر پلیس در بغداد به آناتولی گفت که این حمله سه شنبه شب با
یک موشک نوع کاتیوشا صورت گرفت و به محیط اطراف یکی از
درهای منطقه اصابت کرد.
وی گفت حمله موشکی مذکور تلفات جانی یا مالی نداشت.
هنوز مقامات رسمی عراق در این باره اظهار نظری نکرده اند.
المیادین هم گزارش داد به دنبال حملات موشکی به اطراف منطقه سبز
آژیرهای هشدار در سفارت آمریکا به صدا در آمدند.
یک منبع عراقی نیز گفت پس از حمله موشکی، بالگردهای آمریکایی بر
فراز منطقه سبز به پرواز درآمدند.
از سوی دیگر تیم رسانه امنیتی عراق از کشف یک موشک نوع کاتیوشا
که آمده شلیک بود در نزدیکی پایگاه الرشید در بغداد خبر داد.