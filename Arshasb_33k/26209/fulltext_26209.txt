26209
وی گفت: میزان کمک های ستاد اجرایی فرمان امام هم در گذشته و هم
اکنون، بسیار ارزشمند بوده و جای قدردانی دارد و از خداوند برای
شما در راستای ارائه خدمات بهتر توفیق روزافزون می طلبم.
مدیرکل ستاد اجرایی فرمان حضرت امام (ره) سیستان و بلوچستان نیز
گفت: در گذشته ستاد اجرایی فرمان امام (ره) تنها در حوزه اموال و املاک
به فعالیت می پرداخت اما در سنوات اخیر و حسب نظر رئیس ستاد اجرایی
فرمان امام (ره) کشور، فعالیت ها فراتر از گذشته شده است.
علیرضا راشکی افزود: با توجه به وقوع آسیبهای ناشی از سیلاب در
شمال و غرب کشور، پیشنهاد تشکیل قرارگاه های جهادی جهت
کمک رسانی داده و اولین قرارگاه نیز از 10 قرارگاه مد نظر در سطح کشور
درسیستان و بلوچستان و سپس خوزستان و مازندران راه اندازی شد.
راشکی گفت: بیشتر کار ستاد اجرایی فرمان امام (ره)، راهبری است و با
گروه های جهادی همکار مشارکت می کند که تاکنون 135 گروه
جهادی را در سطح استان به عنوان گروه جهادی همکار شناسایی کرده
و رسما با آنان درحال فعالیت و همکاری می باشیم.
وی ادامه داد: در جریان سیل جنوب استان در مجموع کمک های
استانی و کشوری، ستاد اجرایی فرمان امام (ره) بالغ بر 30 میلیارد
تومان کمک رسانی در قالب توزیع 100تن مواد خوراکی و غیر
خوراکی به سیل زدگان شده است.