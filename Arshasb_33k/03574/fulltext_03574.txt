3574
به گزارش ایسنا، خانواده های شهید سید فرهاد تقدسی و شهید حبیب الله
حسین زاده، بهادر امینیان سفیر جمهوری اسلامی ایران در کابل،
محمدرضا قدمی مدیر دفتر معاونت برون مرزی رسانه ملی در
افغانستان، محسنی مدیر شبکه تمدن، الهام قائم مقام شبکه راه فردا، فهیم
دشتی رئیس اتحادیه روزنامه نگاران افغانستان، محمودی مدیر
رادیو تلویزیون خاور، برخی از چهره های دولتی، نمایندگان جامعه
خبرنگاری افغانستان، سیاسیون و علما با حضور در این مراسم بر تداوم
راه شهدای راه رسانه های مقاومت به ویژه شهیدان شبکه های بین المللی
ایران تاکید کردند.
پیمان جبلی، معاون برون مرزی که از طریق ارتباط زنده تصویری به
ایراد سخنرانی برای حاضران این مراسم می پرداخت، با یادآوری
آنکه در شرایطی در جنگ رسانه های نوین به سر می بریم که مبنای آنها
افکار عمومی و تغییر آن است، رسالت کار خبرنگاری را بسیار وسیع
تر، گسترده تر و مهم تر از قبل عنوان کرد و ادامه داد: ما در عصر تکنولوژی
های نوین ارتباطی به سر می بریم. در فضایی که اصحاب رسانه، هم می
توانند در راستای وظیفه تاریخی خودشان عمل کنند و واقعیت ها را به
اطلاع افکار عمومی برسانند و هم بی توجه به این رسالت باشند و اجازه
بدهند که دشمنان ملت ها بتوانند از این فضا سو استفاده کرده، فضا را غبار
آلود و واقعیت ها را پنهان کنند.