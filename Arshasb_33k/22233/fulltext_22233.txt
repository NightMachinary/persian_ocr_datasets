22233
در ادامه حسن حسینی، رییس خانه صنعت، معدن و تجارت استان
خراسان رضوی، در خصوص شرایط حوزه اقتصادی کشور، اظهار
کرد: ما در حوزه اقتصادی شاهد امنیت پایداری نیستیم. نمی‌توانیم
در زندگی اقتصادی و تولیدی خود برای فردا برنامه‌ریزی کنیم و
اقتصاد به‌گونه‌ای شده که هر چند ساعت نوسانات مختلف همه
برنامه‌های ما را به هم می‌زند.
وی ادامه داد: از طرف دیگر برخی افراد در بدنه دولت و بخش‌های دیگر
مسائلی را می‌گویند که با واقعیت حوزه تولید و اقتصاد همخوانی
ندارد و بیشتر تولید مشکل می‌کند.
رییس خانه صنعت، معدن و تجارت استان خراسان رضوی تصریح
کرد: بارها سخنانی از سمت مسئولان مختلف به خصوص ریاست بانک
مرکزی شنیدیم که نرخ ارز یک نرخ حبابی است و در چند روز دیگر این
نرخ برمی‌گردد اما هر روز می‌بینیم که از این مسئله خبری نیست.
حسینی اضافه کرد: دلاری که روزی 700 تومان و 1000 تومان بوده،
اکنون به 26 هزار تومان رسیده و حال باید خوشحال باشیم که آقای
همتی به ما قول می‌دهد روزی دلار 12 هزار تومان می‌شود. این مسئله
جای تاسف دارد، در چنین شرایط اقتصادی و فضای کسب و کاری
افراد چگونه می‌توانند کار کنند؟
وی خاطرنشان کرد: ارزش پول ملی این کشور 3500 برابر کاهش