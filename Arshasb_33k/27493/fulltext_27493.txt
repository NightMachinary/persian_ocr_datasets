27493
کشورهای آسیایی رابطه خوبی داشتیم، نفت را منتقل می‌کردیم و در
قالب‌های مختلف مثل تهاتر یا روش‌های دیگر تبادلات مالی وجه آن
را یا دریافت می‌کردیم یا کالا می‌گرفتیم.
این نماینده مجلس متذکر شد: این که گفته‌شود نمی‌توانیم نفت
بفروشیم حرفی غلطی است. دولت و بویژه وزارت نفت باید فعالانه در
جهت غلبه بر تحریم‌ها بکوشند. درآمدهای دیگر مانند مالیات و
اوراق مشارکت هم که دولت پیش‌بینی کرده است باید شفاف‌سازی
شوند که چند درصد از بودجه در این حوزه‌ها بوده و چقدر محقق شده
اند.
ارکانی ضمن بیان این مطلب که بورس می‌تواند نقدینگی سرگردان
مردم از بازارهای دلالی مثل ارز، سکه، خودرو، زمین و مسکن را به
سمت بازاری مطمئن هدایت کند، اظهار کرد: بورس ایده خوبی در
این زمینه است اما باید هشدارها و آگاهی‌های لازم هم به مردم داده شود تا
افراد با اطلاع دقیق و مشورت با کارشناسان بورس حضور پیدا کنند.
این که مردم را سرگردان کنیم، تحت هیجانات آنی قرار دهیم و بعد از این
که مشکل دولت برطرف شد، مردم را با این ضرر و زیان‌هایی که اتفاق
می‌افتد و به مردم آسیب می‌زند، رهایشان کنیم، جوانمردانه نیست و
دولت باید مسئولیت اجتماعی و حمایتی خود را در قبال مردمی که
تشویق به خرید سهام کرده است، ادا کند.