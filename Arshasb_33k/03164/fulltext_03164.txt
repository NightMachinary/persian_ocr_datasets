3164
همدردی خانواده دیگری را داغدار خواهیم کرد.
وی با تاکید بر استفاده از ماسک، عنوان کرد: استفاده از ماسک نماد
همراهی مردم برای مبارزه با کرونا است و در فضایی که سلامت مردم
تهدید می شود استفاده از ماسک ضروری است.
معاون استانداری کرمانشاه با توصیه بر عدم مراجعه غیرضروری به
دستگاه های اجرایی، مراکز درمانی و قضایی، گفت: همه مراجعین به
این بخش ها باید با ماسک و رعایت شرایط مناسب در ادارات حضور
یابند و ترجیحاً ترددهای غیرضروری را کاهش دهند، زیرا شرایط
کنونی با حالت عادی بسیار متفاوت است.
الهی تبار ادامه داد: حضور در پارکها و بوستانها برای سلامت جامعه
خطرآفرین است و امکان دارد همین تجمع ها سبب انتقال بیشتر کرونا
شود.
وی افزود: مطب ها، داروخانه ها، آزمایشگاه ها و باشگاه های ورزشی
هم باید حتماً پروتکل های بهداشتی ابلاغی را رعایت کنند.
وی با تاکید بر لزوم اطلاع رسانی و آموزش بیشتر به جامعه در خصوص
کرونا، گفت: باید اطلاع رسانی گسترده ای با همراهی رسانه ها انجام
شود و رعایت توصیه های بهداشتی به یک مطالبه عمومی تبدیل شود.