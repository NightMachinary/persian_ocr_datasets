6069
برگزاری مستمر یک رویداد گاهی به تعطیلی آن رویداد با قدمت
خواهد انجامید. در این شرایط بد مالی دولت‌ها منتظر حذف مازاد
هزینه‌ها هستند و تئاتر به بهانه کرونا می‌تواند مازادترین‌شان باشد.
یاقوت‌پور یادآوری کرد: در برگزاری رویدادها و جشنواره‌های
تئاتری در فروردین امسال وقتی شعار سال انجمن هنرهای نمایشی
استان خوزستان را در روز جهانی تئاتر سال 99 در درگاه منتشر کردیم
و سال 99 تئاتر خوزستان را سال در انداختن طرحی نو در شاکله و شیوه
برگزاری جشنواره‌های تئاتری نام‌گذاری کردیم، شاید این
روزهای حاد کرونایی را به این گونه متصور نبودیم اما هم‌اکنون و با
وجود مشکلات همه‌گیری این بیماری و به درازا کشیدن آن محتمل تا
پایان سال به گمانم جدی‌تر و اندیشمندانه‌تر، اکنون باید به شعار سال
تئاتر استان خوزستان پرداخت و با انتشار فراخوان تحقیقاتی از تمام
اندیشمندان و بزرگوارانی که ایده اجرایی برای تغییر در شاکله و شیوه
اجرایی برای برگزاری رویدادها و جشنواره‌های تئاتری در این
شرایط کرونایی دارند، یاری جست تا راه برون‌رفتی از این خمودگی
و رخوت کرونایی که این روزها گریبانگیر هنر متعالی اما همیشه
مظلوم تئاتر شده است، پیدا کرد.
وی گوشزد کرد: تعطیلی حتی یک ساله یک رویداد باقدمت خدای
ناکرده ممکن است به قطع حمایت‌های سایر ارگان‌ها و ادارات استانی