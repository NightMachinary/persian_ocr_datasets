32139
قیمت خودرو آزاد شود.
هزینه‌های ارتقای استانداردها در فرمول شورای رقابت دیده نشده
وی افزود: صنعت خودروسازی به دلیل عدم تصمیم‌گیری به موقع
همواره آسیب دیده و این در حالی است که 16 ماه است که
خودروسازان تغییرات قیمتی نداشته‌اند. یکی از دلایل افزایش
قیمت خودرو، عدم تصمیم‌گیری به موقع دولت بوده، اما دیگر دلیل
مهم این است که قیمتها دستوری صادر می‌شود که قابل اجرا نیست. به
طور مثال ایران‌خودرو در حال حاضر 12 هزار دستگاه خودرو آماده
دارد که به دلیل اینکه استاندارد یورو 4 دارد، اجازه شماره‌گذاری
ندارند؛ این درحالی است که سوخت مورد نیاز حتی در برخی موارد
سوخت یورور4 هم فراهم نیست. ضمن اینکه در بندی از مصوبه ارتقای
آلایندگی نیز آمده است که شش ماه پیش از اجرا باید سوخت مورد نیاز
آن تامین باشد. یورو 4 با یورو 5 در حد سه درصد اختلاف آلاینده
ناکس دارد، در حالیکه مشکل آلایندگی ایران به این فاکتور بستگی
ندارد.
وی با تاکید بر اینکه ارتقای آلایندگی‌ها نیز برای خودروسازان
ایجاد هزینه داشته است، تصریح کرد: موضوع ارتقای استانداردها
در فرمول شورای رقابت دیده نشده است تا بتوان به یک قیمت عادلانه
رسید.