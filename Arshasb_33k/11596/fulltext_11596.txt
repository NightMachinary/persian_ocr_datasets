11596
کار را تکرار می‌کند که آدم فکر می‌کند ویروس‌ها را به چشم می‌بیند
که دست هم را گرفته‌اند و می‌رقصند. او با تعصب از برتری ژل نسبت به
الکل داد سخن می‌دهد: «الکل برای شست‌وشو خوب است ژل برای
دست. ببین داداش! الکل قلابی زیاد است. اتانول را جای متانول
می‌دهند یا آب قاطی می‌کنند. در این بازار همه چیز پیدا می‌شود. همین
فروشنده همسایه ما الکل آورده بود الکل‌سنج زد معلوم شد 98 درصد
آب است. بعضی وقت‌ها مغازه‌دار هم نمی‌داند. کلاً بهتر است از
داروخانه معتبر بخرید.» اما وقتی می‌شنود می‌خواهم 50 لیتر الکل
بخرم، به یکباره ورق برمی‌گردد: «من خودم الکل خوب دارم به تو
می‌دهم لیتری 60 تومان؛ الکل 96 درصد که خودم مستقیم از کارخانه
می‌آورم.» «بوی بهشت می‌دهد تا حالا بهشت رفتی؟» مرد فروشنده
لوزام آرایشی بهداشتی این جمله را به خریدار ادکلن می‌گوید و
خریدار با خنده می‌گوید: «ایشالا کرونا گرفتم بعدش می‌روم، جای
شما را هم خالی می‌کنم.» او وسط شلوغی جلوی مغازه‌ای قدیمی
ایستاده و قیمت می‌دهد: «ضدعفونی 4 لیتری دارم مارک خوبی است. 4
لیتر 70 درصد 124 تومان است.» می‌پرسم می‌توانم الکل‌سنج بزنم؟
می‌گوید: «حتماً» اما تا دستم به سمت گالن می‌رود، با خنده تمسخر
آمیزی می‌گوید: «اول پولش را بده بعد الکل‌سنج بزن. اگر هم 70 درصد
نبود نبر.» جلوی پاساژی نرسیده به میدان مروی، پر است از ادکلن