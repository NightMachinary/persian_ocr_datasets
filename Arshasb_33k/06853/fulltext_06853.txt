6853
شود که اگر آن مسیر را طی کنند به آن نقاط امن خواهند رسید.
وی با اشاره به اینکه هنگام وقوع حوادثی همچون زلزله و یا سیل امکان
اینکه مردم محل زندگی خود را از ترس اینکه به خود منزل و یا وسایل آن
ها در منزل آسیبی رسیده شود، ترک کنند، خیلی کم است، بیان کرد: این
افراد ممکن است در حیاط منزل و یا کوچه برای مراقبت از وسایل چادر
بزنند، در نتیجه بهتر است برای مدیریت بهتر در هر محله ای فضای سبزی
احداث شود، که در چنین مواقعی افراد آن محله هم بتوانند از آن برای
اسکان استفاده کنند و هم از اسباب و اثاثیه خود مراقبت کنند.
این مقام مسئول ادامه داد: یکی از مهمترین مشکلاتی که ممکن است
هنگام بروز حوادث طبیعی در شهر رخ دهد مسدود شدن مسیرهای
شریانی به سوی تهران، مشهد و اسفراین به علت بروز ازدحام است،
چراکه از هر مسیری که شهروندان بجنوردی بخواهند از شهر خارج
شوند به مسیرهای خروجی شهر به سوی تهران، مشهد و اسفراین منتهی
می شوند.
وی به مناطق حواشی و بافت های قدیمی هسته مرکزی شهر اشاره کرد و
گفت: عرض کوچه های این مناطق کمتر از چهار متر است و در صورت
بروز زمین لرزه ای با قدرت زیاد و ریزش آوار، این کوچه و خیابان ها
مسدود شده و امکان تردد خودروهای آتش نشانی برای امدادرسانی
وجود ندارد.