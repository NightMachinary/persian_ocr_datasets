14240
دو پسرم با مادرشان بود. آنها با مادرشان زندگی می‌کردند و هرازگاهی
به دیدن من می‌آمدند. امیرسام مرا خیلی دوست داشت و بیشتر مواقع
دلش می‌خواست که با من وقت بگذراند. اما ظهر روز 28 بهمن ماه به من
خبر دادند که پسرم از مقابل خانه مادرش ناپدید شده و نیست.
خیلی به دنبال او گشتم. از آن روز به بعد زندگی‌ام نابود شده. همه کار و
زندگی‌ام را رها کرده‌ام و به دنبال پسرم می‌گردم ولی هیچ اثری از او
نیست. به تحقیقات پلیس هم اکتفا نکردم. خودم تمام خیابان‌ها را گشتم.
تمام متروها، حتی به سراغ کودکان کار هم رفتم ولی هیچ نشانه‌ای از
پسرم پیدا نکردم. در آن محل هیچ دوربینی نبوده، برای همین
نمی‌دانیم چه بلایی سر پسرم آمده است. دیگر نمی‌دانم باید چکار کنم.
حتی به سراغ دعانویس هم رفتم. کلی هزینه کردم. آن‌ قدر این مسأله مرا
تحت‌ تأثیر قرار داده که خودم هم نمی‌دانم دارم چکار می‌کنم. برای
همین حتی از دعانویس هم کمک خواسته‌ام. حالا دیگر می‌دانم که کار
مادرش است. او برای این که مرا آزار دهد پسرم را جایی پنهان کرده
است. وگرنه تا الان باید تکلیف سرنوشت پسرم مشخص می‌شد. اگر
کسی او را دزدیده بود، پیدا می‌شد. یا حتی اگر بلایی سرش آمده بود،
پلیس این را می‌فهمید. برای همین احساس می‌کنم که همسر سابقم این
کار را کرده تا من عذاب بکشم. او با من اختلافات زیادی داشت و اصلا
بعید نیست که دست به چنین کاری زده باشد. من خواننده سفره‌خانه‌ها