22009
لزوم بهره‌گیری از ظرفیت شوراها با همکاری سایر دستگاه‌ها برای
محرومیت‌زدایی
به گزارش ایسنا، علیرضا احمدی در سی‌وپنجمین اجلاس عمومی
شورای عالی استان‌ها با اشاره به ظرفیت شورای عالی استان‌ها برای
توسعه شهرها و روستاهای کشور، گفت: این شورا 75 عضو و 31 استان
کشور دارد و عصاره 125 هزار عضو شورایی کشور است. شورای
عالی استان‌ها در اصل مجلس دوم کشور محسوب می‌شود و تنها نهادی
است که پس از دولت که می‌تواند لایحه به مجلس شورای اسلامی
ارسال کند قابلیت ارسال طرح به مجلس را دارد، لذا دستگاه‌های
مختلف کشور می‌توانند از این ظرفیت شورای عالی استان‌ها بهره
بگیرند.
وی ادامه داد: در سراسر کشور امور شهروندان در شهرها برعهده
شوراها و در روستاها نیز برعهده شوراهای روستاهاست و
شهرداری‌ها و دهیاری‌ها نیز به شهروندان خدمات ارائه می‌کنند.
رییس شورای عالی استان‌ها با اشاره به حضور سردار محمد فرمانده
قرارگاه سازندگی خاتم‌الانبیا به عنوان مهمانویژه در سی‌وپنجمین
اجلاس عمومی شورای عالی استان‌ها، اظهار کرد: قرارگاه سازندگی
نقش موثری در پیشبرد اهداف عمرانی در کشور داشته است و امروز
می‌توانیم از ظرفیت این قرارگاه استفاده کنیم تا اتفاقات خوبی در