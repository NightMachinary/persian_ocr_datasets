16482
مخاطب انرژی ببخشد، روحیه‌ی او را بازیابی کند و او را امیدوار نگه
دارد. باید بگویم بهتر بود مقدمه‌ای که در ابتدای کتاب آمده در پایان
آن می‌آمد چرا که این کار اگر بعد از داستان انجام می‌شد به اقناع
مخاطب بیشتر کمک می‌کرد.
عالمی با اشاره به مطرح شدن مضامینی چون عزت نفس و اعتماد به نفس در
کتاب «شکار هیولا» یادآور شد: این کتاب التیام بخش دردها و
رنج‌های این روزهای مردم کشور است و موضوع کتاب می‌تواند به
خوبی با قشر نوجوان ارتباط برقرار کند.
سرشار: به دنبال این بودم که تصویرسازی جزئی‌تر و دقیق‌تری در ذهن
مخاطب ایجاد کنم
در بخش دیگری از این محفل ادبی محمد سرشار با اشاره به آثارش گفت:
درآثاری که تاکنون داشته‌ام، بیشتر به دنبال این بودم که
تصویرسازی جزئی‌تر و دقیق‌تری در ذهن مخاطب ایجاد کنم. من در
طول فعالیت ادبی‌ام کتاب‌های مختلفی نوشته‌ام، دلیل این امر،
دغدغه‌های متفاوتی است که با من بوده و همین امر باعث شده دست روی
سوژه‌های متنوعی بگذارم.
سرشار با اشاره به کتاب «شکار هیولا» گفت: در این اثر رده سنی
نوجوان مدنظر بوده، اما این کتاب به شکلی نوشته شده که بزرگسالان
هم بتوانند از خواندن آن لذت ببرند. برای من از همان اول مهم بود که