9910
 تسهیلاتی برای جبران خسارت ناشی از کرونا دریافت نکردیم
غلامحسین سلطان محمدی در گفت وگو با ایسنا با بیان اینکه استان های
تهران، مرکزی و اصفهان بیشترین میزان گل وگیاه شاخه بریده و
گیاهان فصلی را تولید می کنند، اظهار کرد: این سه استان باشیوع
ویروس کرونا بیشترین میزان ضرر و زیان را متحمل شدند زیرا گل
هایی که تولید می کردند تاریخ مصرف مشخصی داشت و قابلیت
نگهداری طولانی مدت را نداشت.
وی اضافه کرد: در استان تهران با شیوع ویروس کرونا50 درصد از
تولیدکنندگان از تولید کنار رفتند. 35 درصد با تحمل شرایط سخت
همچنان حضور دارند و حدود 15 درصد نیز ضرر نکردند.
رئیس اتحادیه تولیدکنندگان گل و گیاه استان تهران ادامه داد: بازار
گل و گیاه آپارتمانی امسال از هرسال بهتر بود. گل و گیاه آپارتمانی
بیشتر دراستان مازندران پرورش داده می شوند. عمر آنها نیز به دلیل
قابلیت رشد طولانی تر است.
وی در پاسخ به این سوال که آیا تولیدکنندگان گل و گیاه موفق به
دریافت تسهیلات از دولت برای جبران خسارت هایشان شده اند یا
خیر، گفت: تاکنون تسهیلاتی دریافت نشدهاست. همچنین میزان
وام هایی که به واحدهای خسارت دیده تعلق می گیرد مشکلی را حل نمی
کند و برخی واحدها حتی برای دریافت آن نیز اقدام نکردند.