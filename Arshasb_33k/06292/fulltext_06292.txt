6292
بازتعریف مفهوم ایثار و چند نکته
حجت‌الاسلام والمسلمین حسن روحانی رئیس جمهور، 19 خرداد
99 در پیوست حکم سعید اوحدی معاون رئیس جمهور و رئیس بنیاد
شهید و امور ایثارگران، اولویت‌های سی و چهار گانه این بنیاد را در دو
بخش عمومی و تخصصی ابلاغ کرد و از اوحدی خواست برنامه‌های
تحت مدیریت خود را با توجه دقیق به جهت‌گیری‌ها و اولویت‌های
پیوست حکم تنظیم و اجرایی کند. از تعداد 34 اولویت، 19 اولویت
تخصصی است که نشان‌دهنده رسالت بزرگ بنیاد شهید و امور
ایثارگران در این راستا است .
توسعه فرهنگ ایثار و مقاومت از طریق باز تعریف مفهوم ایثار متناسب با
شرایط زندگی اجتماعی امروز و افزایش منزلت اجتماعی ایثارگران،
از جمله 19 اولویت ابلاغی رئیس جمهور در بخش تخصصی برای رئیس
بنیاد شهید و امور ایثارگران است که در این باره نکاتی یادآوری
می‌شود.
شاید یکی از نتایج بازتعریف ایثار ، محصولی به نام «ایثار اجتماعی»
باشد که این روزها از آن زیاد سخن به میان می‌آید. در واقع «ایثار
اجتماعی» می‌تواند پیش‌درآمد تحقق بسیاری از اهداف یک جامعه
انسانی باشد. هر چند ممکن است برداشت برخی از ایثار قربانی شدن
برای دیگری باشد. این برداشت در زمان جنگ بیشتر به ذهن متبادر