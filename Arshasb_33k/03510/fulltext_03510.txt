3510
اصلاحی نمی بینم/بر استیضاح شهردار اراک اصرار دارم
علیرضا مرادی 24 تیرماه در جلسه صحن رسمی شورای شهر اراک که به
موضوع استیضاح شهردار اراک اختصاص داشت، در واکنش به
انصراف چهار نفر از اعضای شورا از استیضاح شهردار بیان کرد: بر انجام
استیضاح اصرار دارم چراکه می خواهم ثابت کنم دارای تعادل روحی
و روانی هستم. وی با بیان اینکه بیچاره خدا که گرفتار ما شده است و پس از
انجام همه کارهایمان امور را به خدا می سپاریم، افزود: در رفتار
شهردار اراک نه تنها اصلاحی ندیدم بلکه طی اخبار واصله و مصادیق
مختلف شاهد رفتارهای گاراژی، پوپولیستی و از روی تکبر شهردار
هستیم. مرادی با بیان اینکه دوستان به اندازه اختیاری که دارند به مردم
قول دهند، گفت: شهردار مستحق استیضاح است چراکه در حوزه
عمرانی هیچ اتفاق مثبتی نیفتاده است، شهردار هفته گذشته در صحن
اعلام کرد که به جز یک معاون تغییری در مدیران شهرداری نداشته است،
اما از این صحبت پنج روز نگذشت که معاون خود را تغییر داد در حالی که
این فرد از نظر علمی قوی و از خانواده شهداست. وی گفت: شهردار
موظف است که 10 پل هوایی را در شهر نصب کند ولی نمی دانم تاکنون
چه تعداد نصب شده است. یک نمونه آن که باید در مقابل مسجد
الزهرا(س) نصب می شد مشخص نیست در کجا نصب شده است؟ این
عضو شورای شهر اراک با اشاره به مشکلات حوزه پسماند شهر اراک که