8947
تاکید رئیس شورای اروپا بر لزوم حفظ برجام و اجرای آن
به گزارش ایسنا، وی سه هفته پیش استوارنامه خود نزد کمیسیون اروپا
را نیز به خانم فوندرلاین رئیس این کمیسیون تسلیم کرده بود.
در ملاقات سفیر کشورمان با رییس اتحادیه اروپا، وی به سوالات
رئیس شورای اروپا پاسخ داد و آخرین تحولات مربوط به برجام و
ضرورت جدیت همه اعضای شورای امنیت و شرکت کنندگان در
برجام برای حفظ این سند مهم و مقابله با اقدامات غیر قانونی امریکا و
اجرای کامل آن توسط همگان را مورد بحث و بررسی قرار داد.
هم چنین، مسائل منطقه ای و نقش جمهوری اسلامی ایران در مبارزه با
تروریسم، ضرورت همکاری همه کشورهای منطقه برای حفظ صلح و
امنیت و مبارزه جدی با تروریسم، آمادگی کشورمان برای همکاری با
کشورهای منطقه و اتحادیه اروپا در حوزه های مختلف و لزوم
بازگشت روابط ایران و اتحادیه به شرایط عادی و ارتقای روابط
اقتصادی به تفصیل سخن گفت.
شارل میشل رئیس شورای اروپا نیز ضمن تاکید بر اهمیت حفظ برجام و
اجرای آن، بر اهمیت روابط اتحادیه با ایران تاکید کرد و روابط خوب
میان همسایگان در منطقه را در حفظ صلح و امنیت بسیار موثر دانست و آن
را بنفع اتحادیه اروپا دانست.
تاکید روسیه و عربستان بر کمک به لبنان برای تشکیل دولت