21525
اجازه واگذاری قطعی حتی یک متر از خاک‌مان را نمی‌دهد.
استاندار هرمزگان بیان کرد: این شایعه سازی‌ها با هدف ایجاد
تشویش در میان مردم صورت می‌گیرد و مسئولان برای روشن شدن
افکار عمومی باید همه چیز را به شکل شفاف و صادقانه به مردم بگویند و
من به‌ عنوان استاندار اگر در مناطق آزاد هرمزگان یا سرزمین اصلی آن
قرارداد سرمایه‌گذاری بزرگی بسته شود به‌صورت شفاف به مردم
اعلام خواهم کرد.
وی اضافه کرد: اگر هم سرمایه‌گذاری وارد این جزایر شود به منزله
بخشیدن بخشی از خاک عزیزمان نیست و ما اصلاً نباید اجازه بدهیم چنین
تصور غلطی شکل بگیرد و با این حرف‌های بیهوده سد راه
سرمایه‌گذاری در مناطق آزاد شویم و اتفاقاً ما باید مشوق‌هایی را برای
سرمایه‌گذار خارجی بگذاریم، چون وقتی سرمایه خارجی وارد
شود به‌دنبال آن دانش فنی و تکنولوژی و اشتغالزایی هم می‌آید و
صادرات نیز رونق می‌گیرد.