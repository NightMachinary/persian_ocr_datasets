16096
داوری ادامه داد: یا یکسری مدارس با مبالغ پایین به برخی مسئولین
اجاره داده شده و یکسری املاک در اختیار نهادهای دیگر است. گویا
اشتراک منافع با افرادی که داخل سیستم مسئولیت دارند زیاد است. فقط
ظاهر قضیه را نبینید تعارض منافع لایه های پنهان دارد. ممکن است
کسی بخشنامه را دور زده باشد و مجوز به اسم اقوام و آشنایانش باشد.
اینکه در بخشنامه نوشته خود فرد و بستگان درجه یک، کافی نیست و
ارتباطات غیرمستقیم هم باید دیده شود.
این فعال صنفی و کارشناس ارشد مدیریت آموزشی درباره نقش
تشکل های صنفی معلمان و رسانه ها در به سرانجام رسیدن این بخشنامه
گفت: تشکل های صنفی و رسانه ها به موضوع ورود کردند ولی
متاسفانه استقبالی از آنها نشد و به جای اینکه وزیر، رسانه ها و تشکل ها را
بازوی خود بداند، استفاده ای از آنها نکرد. این در حالی است که تشکل
ها و رسانه ها به عنوان چشم بینا و گوش شنوا می توانند این موضوع را به
عنوان مطالبه مطرح، گفتمان سازی کرده و افکار عمومی را آماده
کنند و از مردم و فرهنگیان بخواهند مصادیق تعارض منافع را
هرکجای کشور می بینند گزارش و از منافع عمومی که در این حوزه
وجود دارد دفاع کنند.
وی افزود: برای فعال کردن تشکل های صنفی و فضای رسانه ای وزیر
باید در قالب اتاق فکری، تعامل مستقیم داشته باشد. فعالین رسانه ای نیز