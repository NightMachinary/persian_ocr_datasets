18558
پاسخگو باشید. شما مطالب را می‌پیچانید و فکر می‌کنید این جا کسی
هیچ چیزی نمی‌داند.
متهم شمس آبادی ادامه داد: ارزی که به کشور وارد می‌شود در بانک‌ها
امکان انتقال آن وجود ندارد.
قاضی خطاب به این متهم، تاکید کرد: شما ارزی که باید می‌آوردید را
نیاوردید و آن ارز را از داخل تهیه کردید. ارزی که برای سیاست‌های
پولی و مالی کشور بوده است.
قاضی ادامه داد: شما باید درباره اتهامات خودتان توضیح دهید. شما
هیچگونه پاسخی به اتهامات خودتان نمی‌دهید. شما درباره سال
های89، 90و 91 توضیح بدهید.
در ادامه این جلسه دادگاه قاضی خطاب به متهم گفت: ما صرافی‌ها را
آوردیم، افرادی که تهدیدشان هم کرده بودید آوردیم، همه اسناد
مشخص است و نشان می‌دهد که چقدر گرفتید و چقدر پرداخت کردید.
همه این‌ها مشخص است. شما ارزی که باید وارد کشور می‌شد را در
خارج از کشور نگه می‌دارید و می‌آیید از منابع داخلی ارز می‌خرید.
متهم پاسخ داد: اینطور نیست.
قاضی خطاب به متهم گفت: شما اسناد و سوییفت‌هایی را آورده اید که
حتی یک مورد آن را پی. سی. سی نپذیرفته است و این سوییفت‌ها مورد
تایید هیچ کس نیست.