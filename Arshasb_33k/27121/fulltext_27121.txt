27121
واکسن کرونا چگونه به ایران می‌رسد؟
ناصر ریاحی در گفت‌وگو با ایسنا، با اشاره به اخبار منتشر شده از دست
یابی به واکسن کرونا از سوی دو شرکت آمریکایی و آلمانی، اظهار
کرد: آنچه که در اطلاعات ارائه شده از سوی این شرکت‌ها وجود
دارد، نشان می‌دهد که کار بر روی این واکسن در مرحله سوم آزمایش
بالینی قرار داشته و خوشبختانه تاثیر مثبتی بیش از 90 درصدی از خود
نشان داده است. در واقع این نتایج مطلوب می‌تواند همان خبر خوشی
باشد که تمام جهان در طول ماه‌های گذشته، منتظر آن باقی مانده بود.
وی ادامه داد: این واکسن با توجه به موفقیتی که داشته باید برای تولید
انبوه مجوز سازمان غذا و داروی آمریکا را بگیرد. این سازمان در
حالت عادی، برای صدور مجوز چند ماه زمان می‌گیرد تا تمام ابعاد
موردنیاز برای ارائه تاییدیه به واکسن بررسی شده و خطرات بالقوه
شناسایی شوند اما با توجه به موقعیت خاصی که کرونا در جهان به وجود
آورده، احتمالا این سازمان در مدتی کوتاه مجوز تولید را صادر
خواهد کرد.
عضو اتاق بازرگانی تهران، در پاسخ به این سوال که پس از آغاز تولید،
این واکسن به چه شکل توزیع خواهد شد، توضیح داد: با توجه به اینکه
یک همکاری آمریکایی و آلمانی وجود دارد، قاعدتا این دو کشور در
اولویت هستند و پس از آن نیز تعداد دیگری از کشورها از قبل این