26815
وی تصریح کرد: در این راستا، تمرینات خود را با استفاده
اپلیکیشن‌های تمرینی زیر نظر سرمربی تیم ملی در منزل انجام می‌دهیم
تا افت بدنی پیدا نکنیم.
ملی پوش سنگین وزن کشتی آزاد کشورمان افزود: علیرغم اینکه
انجام تمرینات انفرادی و نداشتن حریف تمرینی تاثیر زیادی روی
کیفیت تمریناتم گذاشته، اما برای حفظ آمادگی‌ام با تلاش زیادی
تمرینات را ادامه می‌دهم.
وی در خصوص دیدار اخیر ملی پوشان با کادر فنی هم گفت: این دیدار به
منظور پیگیری تمرینات ملی پوشان صورت گرفت و از سوی دیگر
اعلام شد که فدراسیون جهانی هنوز زمانی برای برگزاری مسابقات
جهانی 2020 صربستان را تعیین نکرده، اما باید تمرینات خود را به
شکل منظم ادامه دهیم.
این کشتی گیر کرمانشاهی در ادامه به برنامه ریزی‌ها برای حضور تیم
کرمانشاه در لیگ برتر کشتی هم اشاره کرد و افزود: هرچند مسئولین
هیات استان در جلسه ای که دو روز پیش(19 مرداد) با ما داشتند، اعلام
کردند تا حدود 90 درصد حضورمان در لیگ برتر کشتی قطعی است، اما
هنوز با هیچکدام از کشتی گیران استان هم قراردادی نبسته‌اند.
وی تصریح کرد: این درحالی است که استان‌های دیگر با کشتی
گیرانشان قراردادها را منعقد کرده‌اند و ما هنوز بلاتکلیفیم.