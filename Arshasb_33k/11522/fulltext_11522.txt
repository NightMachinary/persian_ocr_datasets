11522
دکتر شکرالله سلمان‌زاده در گفت‌وگو با ایسنا، با اشاره به افزایش موارد
ابتلا به کروناویروس در جنوب غرب خوزستان، اظهار کرد: در
صورت ادامه این روند، ممکن است ابتلا به کرونا انفجاری شود.
وی افزود: نمونه‌گیری از موارد سرپایی و عدم رعایت طرح
فاصله‌گذاری اجتماعی توسط مردم و اصناف، موجب افزایش موارد
ابتلا به کرونا در این منطقه شده است.
رئیس دانشکده علوم پزشکی آبادان با اشاره به آخرین وضعیت فعالیت
در جنوب غرب خوزستان گفت: در آبادان و خرمشهر تنها ادارات
تعطیل‌اند و بازار و اصناف همچنان فعال هستند. طبق دستورالعمل
کشوری، بازگشایی اصناف منوط به ثبت‌نام در سامانه سلامت،
دریافت کد و دستورالعمل و انجام این پروتکل‌ها است اما متاسفانه این
اتفاق نیفتاده است. بسیاری از واحدهای صنفی کد یا دستورالعمل را
دریافت نکرده‌اند و بسیاری از واحدهایی نیز که دستورالعمل را
گرفته‌اند، آن را اجرا نمی‌کنند.
وی بیان کرد: در اصناف مشاهده می‌کنیم که هیچکس ماسک یا
دستکش استفاده نمی‌کند و هیچ امکاناتی برای فاصله‌گذاری
اجتماعی و خط‌کشی برای ارباب‌رجوع توسط صاحبان صنوف
فراهم نشده است.
سلمان‌زاده با بیان اینکه بیشتر آمار مبتلایان در جنوب غرب