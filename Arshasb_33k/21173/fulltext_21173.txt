21173
فضای مجازی بهره مندی از سوگواره های اربعین دانشگاهیان را بیشتر
کرد
منصور غلامی ظهر امروز در آیین اختتامیه مجازی سومین سوگواره
ملی اربعین دانشگاهیان که به‌صورت مجازی و به میزبانی دانشگاه قم
برگزار شد، اظهار داشت: توسعه بیماری کرونا سبب شد که استفاده از
ارتباطات در فضای مجازی که خیلی هم از قبل مدون نشده بود،
به‌سرعت پیش برویم.
وی با تأکید بر لزوم تأثیر سوگواره ملی اربعین برای توجه بیشتر بر
فرهنگ ایثار و شهادت در محیط‌های دانشگاهی بیان کرد: یکی از
مزایای ارتباطات مجازی، دسترسی هر چه بیشتر شرکت‌کنندگان و
علاقه‌مندان به استفاده از برنامه‌های این سوگواره است.
وزیر علوم، تحقیقات و فناوری بیان کرد: علاقه‌مندان می‌توانند از
برنامه‌های ضبط‌ شده این مراسم در فرصت‌های دیگر استفاده کنند که
این موضوع سبب اثرگذاری بیشتر محتوای برنامه‌های موردنظر
می‌شود.
غلامی ادامه داد: حاصل هماهنگی‌هایی که برای ایجاد ارتباط در
فضای مجازی انجام گرفت، توسعه فعالیت‌های مختلف، ارائه خدمت
و اجرای برنامه‌های فرهنگی و اجتماعی بود که در ستاد وزارت و
دانشگاه‌ها و مراکز پژوهشی به‌خوبی صورت پذیرفت.