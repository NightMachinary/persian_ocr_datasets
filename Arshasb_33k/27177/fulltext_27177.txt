27177
واکنش سفارت ایران در باکو به اظهارات یک نماینده مجلس
آذربایجان
به گزارش ایسنا، بخش مطبوعاتی سفارت جمهوری اسلامی ایران در
باکو در بیانیه ای خطاب به مدیر یک پرتال خبری آذری که اظهارات
کذب و خلاف واقع آقای عاصم ملازاده نماینده مجلس ملی
جمهوری آذربایجان در گفت‌وگو با نشریه صهیونیستی جروزالم
پست را منتشر کرد، واکنش نشان داد و نوشت اظهارات ایشان در
خصوص نوید افکاری یک متهم به قتل عمد که با شکایت شاکی
خصوصی محکوم به قصاص شده، خلاف واقع، غیر سازنده و دخالت
در امور داخلی ایران است و خواستار اصلاح آن شد.
واکنش سفیر ایران در اوکراین به اظهارات اردوغان
به گزارش ایسنا، منوچهر مرادی در توییتی نوشت: «احسنت! نظامی
گنجوی شاعر بزرگ پارسی گوی ایران که برخی نابخردانه در پی
مصادره او و دیگر مفاخر ایرانی هستند، چه زیبا می گوید: همه عالم تن
است و ایران دل نیست گوینده زین قیاس خجل چون ایران دل زمین
باشد دل ز تن به بود، یقین باشد»
رجب طیب اردوغان، رئیس جمهور ترکیه روز گذشته در جشن
پیروزی جنگ قره‌باغ در باکو، شعری تجزیه طلبانه در رابطه با رود ارس
خواند که در آن شعر مردم خطه آذربایجان ایران خطاب قرار گرفتند.