15856
راه اندازی 3 کارخانه کاشی در شهرستان انار در آینده‌ای نزدیک
حجت الاسلام دکتر حسین جلالی با اشاره به بازدید از کارخانه کاشی
پرشین یزد اظهار کرد: پیشنهاد راه اندازی کارخانه کاشی در
شهرستان انار را به سرمایه گذار این طرح دادیم و مورد استقبال سرمایه
گذاران این مجموعه که افرادی متخصص و مدیر هستند، قرار گرفت.
نماینده مردم رفسنجان و انار در مجلس شورای اسلامی ادامه داد:
تولیدات مجموعه پرشین، بازار داخلی و بین المللی خیلی خوبی دارد و با
راه اندازی آن در شهرستان انار می توانیم شاهد رونق این شهرستان هم
باشیم، ضمن اینکه 200 نفر اشتغالزایی در این کارخانه هم می تواند تا
حدودی بار بیکاری شهرستان را کم کند.
وی با اشاره به نشستی در خصوص راهکارهای تسهیلگری این سرمایه
گذاری در شهرک صنعتی انار گفت: در حال پیگیری هستیم که چه از طریق
شهرک صنعتی و یا خارج از شهرک صنعتی برای سرمایه گذار تسهیلگری
شود تا بعد از اخذ مجوز ظرف 20 ماه آینده یک کارخانه کاشی در انار
توسط سرمایه گذار یزدی داشته باشیم.
جلالی همچنین تصریح کرد: پیگیر سه کارخانه کاشی در انار هستیم و
پیش بینی داریم که در دو، سه سال آینده حدود600، 700 نفر اشتغال
ایجاد شود تا بیکاری را در انار کاهش دهیم.
راه اندازی 30 درصد مدارس استان همدان با کمک خیرین