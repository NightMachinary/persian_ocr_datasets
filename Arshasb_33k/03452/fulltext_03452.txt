3452
آموزش و فرهنگ سازی ایمنی برای رویارویی با حوادث غیرمترقبه
وی درخصوص رویکردهای تدوین شده در راستای پیشگیری و
کاهش خطرات ناشی از سوانح طبیعی و حوادث غیرمترقبه، گفت:
اولین رویکرد افزایش آموزش، آگاه سازی و فرهنگ سازی ایمنی و
آماده سازی مسئولان و مردم برای رویارویی با سوانح طبیعی و
حوادث غیرمترقبه به ویژه سیل، خشکسالی، زلزله و پدیده های جوی و
اقلیمی است که در کشور اتفاق می افتد.
مدیرکل مدیریت بحران استانداری اصفهان افزود: کشور ما در
کمربند خشک و نیم خشک جهان و کمربند لرزه خیز قرار دارد و سالانه
تجاربی درخصوص حوادث غیرمترقبه همچون زلزله و سیل ها و
خشکسالی ها داریم، بنابراین همه مردم باید در زمینه مسائلی مثل
مخاطرات طبیعی و حوادث آشنایی داشته و راهکارهای مقابله با آن را
بدانند.
وی با اشاره به اینکه علت 75 درصد حوادث ترافیکی خطای انسانی
است، ادامه داد: از ابتدای سال تاکنون 550 هکتار از جنگل ها و مراتع
استان دچار آسیب شده که علت 90 درصد آن خطای انسانی بود،
بنابراین آموزش و فرهنگ سازی اهمیت زیادی دارد. در همه گیری
کرونا نیز فرهنگ سازی و آموزش در دستور کار مدیریت بحران
است.