23804
مشتری‌های ما قاتل نیستند
به گزارش ایسنا، روزنامه اعتماد نوشت: «چراغ دکان 53 سال است که
می‌سوزد اما داستان آشنایی دست‌های فرجیان‌ها با پولاد و آتش به سال
1324 می‌رسد، روزی که مرحوم «حاج حسین فرجیان» یک سالی
می‌شد که بدون تلمذ نزد استادی، راه را به دنیای شگفت و رازآمیز
چاقوسازی باز کرده بود، حضور او نزد استاد یحیی قدوسی اما
ریشه‌های عشق به گل‌های مذاب آهن را در دل جوان حاج‌حسین به بار
نشاند و از آن روز تاکنون سه نسل از این خاندان دل در گرو این صنعت
داده‌اند. فرزند پنجم حاج‌حسین، بعد از چهار دختر شد «محمدرضا
فرجیان»، فرزندی که عصرهای تابستان و زمستان را در کارگاه چشم به
دست‌های پدر می‌دوخت و گوش به حرف‌های او می‌سپرد تا راز
ساختن دشنه تیز و ظریف را از دل آهن و فولاد بیاموزد. شاید اگر چراغ
این دکان روبروی مدرسه امیرکبیر زنجان نمی‌سوخت، شاید حالا
عمل «محمدرضا فرجیان» نیز هم‌قطار با عمل «میرزا طاهر نصرآبادی
اصفهانی»، شمشیرساز عهد صفوی در موزه‌های کشور ارج و قرب
داشت، شاید اگر استاد و پدر در زمان و خطه‌ای دیگر راز چاقوهای
اصیل زنجانی را احیا می‌کردند، استعداد شگرف و نحوه
مهارت‌آموزی آنها افسانه‌ای چون «ماسامونه»، شهره‌ترین
«کتانا»ساز ژاپنی به نام آنها نیز نوشته می‌شد. اگر شمشیر