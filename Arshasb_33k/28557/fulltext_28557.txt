28557
در گیت بازرسی دوم نیز افراد وسایل خود را درون سبدهایی قرار
می‌دادند که این سبدها نیز دست به دست می‌شد و خود می‌تواند عاملی
برای انتقال کروناویروس باشد.
برای سوار شدن به هواپیما نیز اتوبوس آمد و مسافران سوار شدند.
انتظار داشتم اتوبوس با حداقل نفرات حرکت کند، ولی تعداد افرادی
که سوار شد، تفاوتی با روزهای عادی نداشت! بسیاری از مسافران،
ماسک و برخی نیز دستکش و شیلد داشتند؛ ولی به نظر می‌رسید اعتقادی به
فاصله فیزیکی ندارند. چند کودک نیز در پرواز بود که پدر و مادرشان
ماسک داشتند، ولی کودکان آزادانه و بدون حفاظت فردی، تردد
می‌کردند.
برای سوار شدن به هواپیما نیز مسافران در راهروی ورودی هواپیا
تجمع کردند. با خود فکر کردم تا بخواهیم جای خود را پیدا کنیم،
احتمالا کرونا ما را پیدا خواهد کرد. به هر مسافر در ورود به هواپیما،
بسته کوچکی حاوی یک عدد ماسک و یک جفت دستکش پلاستیکی
داده می‌شد و با توجه به این‌که بیشتر مسافران ماسک داشتند، بسته را
می‌گرفتند و در جیب یا کیف‌شان می‌گذاشتند.
ردیف‌ها، سه نفره بود و خبری از یک صندلی فاصله نبود. به اندازه ظرفیت
کامل هواپیما، کارت پرواز صادر شده بود و مثل همیشه مسافران
کنار هم نشستند! مسافری اعتراض کرد و پاسخی نشنید. مسافر دیگر