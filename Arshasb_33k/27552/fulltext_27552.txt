27552
سازمانهای بین المللی کار کنیم؛ ارگانهای بین المللی باید مشترکا باهم
به تقویت زیر ساخت‌ها و تقویت دانش فنی کشورها کمک کنند تا
بتوانند بر مشکل پاندمی کووید 19 و عوارض سیاسی، اقتصادی،
اجتماعی فرهنگی و ... آن فائق آیند که قرار شد این موضوع جزو بحث
های آتی نشست باشد.
وی در ادامه صحبت هایش گفت: از اصحاب رسانه می خواهم که پیام من
را به عنوان سرباز کوچک مدافع سلامت به جمعیت‌های مختلف مورد
هدف برسانند. تا اردیبهشت ماه در کاهش مرگ و میر و موارد ابتلای
کرونا در اوج تحریم‌های سخت و ظالمانه ای که بر ما اعمال شد،
دستاورد بی نظیری داشتیم که در دنیا مورد توجه ویژه قرار گرفت. اما،
متاسفانه با ساده انگاری و عادی انگاری و با بی‌توجهی که بارها اعلام
کردم که این ویروس را ساده نپندایم زیرا در دقیقه‌های نود از گوشه
های این زمین گل خواهیم خورد و ممکن است بعد از کسب چندین
امتیاز، ضربه فنی شویم؛ متاسفانه این اتفاق به گونه‌ای روی داد. ما با غفلت
از برخی ابعاد و ساده انگاری برخی مردم و برخی دستگاه‌ها دچار خیز
جدید بیماری شدیم. در این خیز جدید همکارانم زحمت فراوان
کشیدند و برای اینکه بتوانیم مرگ ها را کاهش دهیم، برخی همکاران
عزیزمان را از دست دادیم که یا شهید شدند و یا اینکه آلوده و مشکل دار
شدند و از چرخه خدمت خارج شدند یا در بیمارستانها بستری شدند.