22755
به گفته مدیر جهاد کشاورزی شهرستان زرندیه افت دمایی که
روزهای اخیر در این شهرستان بوقوع پیوست منجر به کاهش
محسوس دمای هوا شد و علاوه بر خسارت بر باغات و محصولات
سردرختی به بخشی از مزارع شهرستان بویژه محصول جو نیز آسیب زد.
وی تصریح کرد: براساس برآورد کارشناسان پیش بینی می‌شود این
مبلغ خسارت وارده به محصولات باغی و زراعی ناشی از سرمازدگی و
یخبندانافزایش یابد که پس از بررسی دقیق طی روزهای آینده میزان
واقعی خسارات به باغات و مزارع اعلام خواهد شد.
مدیر جهاد کشاورزی ساوه از سرما و یخ زدگی به عنوان مهم‌ترین
عوامل بروز خسارت به محصولات کشاورزی یاد کرد که همه ساله
خسارات قابل توجهی را به قطب کشاورزی استان مرکزی و کشور
تحمیل می کند.
حسن شریفی افزود: سرما و یخ زدگی دو روز اخیر باعث از بین رفتن 50
درصد از مزارع جو و بخشی از محصولات سردرختی باغات میوه این
شهرستان شد.
وی بیان کرد: براساس گزارشات دریافتی از مناطق مختلف شهرستان
ساوه به خصوص مناطق سردسیر نوبران و غرق آباد، سرمای نزدیک
منفی دو درجه و بارش برف و تگرگ موجب بروز خسارت به نیمی از
مزارع هشت هزار هکتاری جو شد.