21726
قنبری: برخی دنبال مهندسی کردن مطالبات مردم هستند
داریوش قنبری در گفت‌وگو با ایسنا، در پاسخ به این پرسش که فضای
سیاسی کشور در آستانه انتخابات 1400 را چه‌طور ارزیابی
می‌کندو علت فعالیت نکردن احزاب در شرایط فعلی را چه می‌داند،
اظهار کرد: فضای سیاسی کشور تحت تاثیر مسائل مختلف است که از
جمله مهم‌ترین آنها یکی شرایط نابه‌سامان اقتصادی ناشی از
تحریم‌های آمریکا و دیگری هم موضوع کروناست که هر دو به اندازه
زیادی فضای سیاسی کشور را تحت تاثیر قرار داده‌اند و در کنار این دو
موارد دیگری نیز تاثیرگذار هستند که از مهم‌ترین آنها کم‌توجهی یا
بی‌توجهی به مطالبات مردم از گذشته تا امروز است.
وی ادامه داد: این کم‌توجهی‌ها و بی‌توجهی‌ها به چشم مردم آمده است
و سبب شده که برخی از آنان کمتر توجهی به صندوق‌های آرا داشته
باشند و نمونه‌اش را می‌توان در انتخابات اخیر مجلس یازدهم دید، اما
باید گفت که لازم است به جای این‌که خواسته‌ها و مطالبات مردم از
روش‌های مدنی منحرف شود و سوی دیگری به خود بگیرد، دنبال این
باشیم که به این مطالبات توجه شود و آنها در زمان خود پاسخ بگیرند.
این نماینده سابق مجلس شورای اسلامی تاکید کرد: البته برخی هم به
دنبال این هستند که مطالبات مردم را دستکاری کنند و آن را در مسیر یک
جریان خاص سیاسی بیندازند و در واقع مطالبات مردم را مهندسی