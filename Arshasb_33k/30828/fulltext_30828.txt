30828
چیزهایی است که هم می‌توانیم آن‌ را بشناسیم و هم می‌توانیم آن‌ را تغییر
دهیم.
غایت حکمت عملی سعادت است
داوودی افزود: در حکمت عملی قدیم سیاست، اخلاق و اقتصاد
غایاتی را دنبال می‌کرد. مهم‌ترین غایت و هدفی که فلسفه سیاسی قدیم
دنبال می‌کرد، مساله سعادت و بهزیستی بود که حکمت عملی این را به
کمک برقراری عدالت و اعتدال قابل وصول می‌دانست. در واقع
هدف غایی دانش سیاسی شناخت شیوه‌هایی بود که می‌توانست او را به
این آرمان برساند.
وی اضافه کرد: در دوره تمدن مسیحیت و اسلامی این حکم سیاسی
دچار یک نوع وارونگی شد و به جای ابزار خردورزی و تعقل که قرار بود
در حکمت سیاسی دیرین، اهل سیاست آن را انجام دهند و قوانینی را
وضع کنند تا بشر به هدف خود برسد، وحی و قانون الهی وسیله دستیابی
به سعادت و به‌زیستی انسان شد و به شکلی در غایات و هدف زندگی انسان
هم تحول به وجود آمد؛ به این معنا که دین سبب شد به‌زیستی و سعادت
تعریف جدیدی پیدا کند.
این استادیار گروه علوم سیاسی دانشگاه آزاد اسلامی مشهد بیان کرد:
بعدها در عصر رنسانس و روشنگری در نتیجه نزاعی که بین شاهان و
شهریاران وجود داشت، یک جابه‌جایی در فلسفه سیاسی اتفاق می‌افتد و