27061
رفتارهای موجود و شایع در جامعه که به نام دین انجام می‌شود ولی
هیچ‌گونه ریشه دینی ندارد، سهل است که به ‌شدت ضددینی است. مثل
همین اتهام به دختربچه‌ای که مرگ او را رقم زده است. در واقع همان‌ها
که به نام دین و با پنهان شدن پشت آن، فرهنگ مردسالار و زن‌ستیز را
بازتاب داده و دختر بی‌گناه را می‌کشتند، امروز نیز از همان زاویه با
پنهان شدن پشت دین با انتشار این فیلم‌ها مخالفت می‌کنند و به نام دفاع از
ارزش‌های دینی، مانع از طرح این مسائل هستند. در حالی که اتفاقا
ارزش‌های دینی موافق طرح این رویدادها و محکوم کردن
آنهاست. قرآن هم کشتن بی‌دلیل دختران را به پرسش کشیده. اتفاقا این
فیلم می‌توانست دستمایه آن قرار گیرد که مرز میان ارزش‌های اصیل
دینی را با ارزش‌های مردسالار و زن‌ستیز پررنگ و دامن ارزش‌های
دینی را از این رفتارهای ضد دینی پاکیزه کند ولی طرفداران
ارزش‌های جاهلی و سنت غیردینی برحسب شرایط زمانه، خود را پشت
دین پنهان می‌کنند. مساله اساسی این است که سنت و دین چنان در ایران
ممزوج شده‌اند که متمایز کردن آنها از یکدیگر سخت شده است. حتی
بسیاری از متولیان دین نیز از تن دادن به این ضرورت پرهیز می‌کنند. در
نتیجه بخشی از ارزش‌های سنتی که در حال افول و از میان رفتن است با
پوشش دین خود را آرایش می‌کنند تا بلکه با کمک قدرت دینی به بقای
خود ادامه دهند در حالی که این رفتار در درجه اول موجب تضعیف