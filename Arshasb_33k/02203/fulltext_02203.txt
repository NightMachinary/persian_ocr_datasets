2203
اختلافات نحوه مدیریت آموزش و پرورش در مناطق آزاد تجاری برای
چیست؟
به گزارش ایسنا، شهریار فولادوند در نشست خبری که به مناسبت هفته
بزرگداشت شوراهای آموزش و پرورش ترتیب داده شده بود با بیان
اینکه این یک اصل است که هرچقدر آموزش و پرورش بهتر عمل کند و
رویکردهای مناسبی اتخاذ کند جامعه آینده از نیروی انسانی
کارآمد، برخورداری بیشتری خواهد داشت گفت: به جهت اهمیت
کار آموزش و پرورش بسیاری ذینفعان معتقدند باید آموزش و
پرورش را همراهی کنند.
وی افزود: اولیای دانش آموزان گرانمایه ترین سرمایه خود را به
آموزش و پرورش می سپارند. به واسطه آنکه تربیت امر حساس، دقیق و با
حجم گسترده است، لازم است آموزش و پرورش مشارکت همگانی را
در کار خود داشته باشد و در صدر جامعه قرار بگیرد.
رئیس سازمان مدارس و مراکز غیردولتی وزارت آموزش و پرورش با
بیان اینکه به نظر می رسد نقش شوراها به عنوان جایگاهی که می تواند
نگاه و خواست طرفینی را در یک مجموعه جمع آوری و به نحو موثری به
جریان بیندازد، بهتر مشخص می شود گفت: شورا می تواند نقش
مشارکت مردم را تضمین و حمایت های مردمی و دستگاه ها را برای
پیشبرد اهداف آموزش و پرورش ساماندهی کند.