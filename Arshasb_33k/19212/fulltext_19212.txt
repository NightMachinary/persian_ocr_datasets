19212
دانشگاه تهران به این موضوع توجه شده، به این معنی است که مسئولیت
اجتماعی یک امر جدید نیست، بلکه سالیان سال نیز وجود داشته است و
وقتی ما گزارش مسئولیت اجتماعی دانشگاه تهران را تهیه می‌کردیم،
مشاهده کردیم که این دانشگاه همواره در سطح ملی و بین‌المللی نقش
مهمی در عرصه مسئولیت اجتماعی دارد و تاثیر آن بسیار شگرف است.
وی تاکید کرد: امروز ما در دانشگاه تهران به شکل سازمان یافته و
دقیق‌تری روی مسئولیت اجتماعی کار می‌کنیم و سعی می‌کنیم به
شکل بسیار پررنگ‌تری در این زمینه وارد شویم. چرا که فکر می‌کنیم
توانمندی‌های زیادی در این عرصه داریم. بنابراین دانشگاه تهران
باید در چند زمینه در شرایط دشوار مسئولیت اجتماعی را بهتر اجرا
می‌کرد؛ اولین آن همان بحث آموزش بود. همچنان که در آغاز تعطیلی
حضوری دانشگاه‌ها برخی از این مراکز اعلام کردند که به صورت دو
هفته‌ای دانشگاه‌ها تعطیل می‌شود و در انتهای ترم به طول ترم اضافه
خواهد شد تا آموزش کمتر دچار مشکل شود؛ اما ارزیابی ما این بود که
این مسئله می‌تواند ادامه‌دار باشد، در حالی‌که یک هفته تعطیلی آموزش
نیز قابل قبول نبود. چرا که اگر آموزش را تعطیل می‌کردیم، در تاریخ
باید به مردم پاسخگو می‌شدیم که چرا با این امکانات و زیرساخت‌ها
نتوانستیم ساز و کاری برای ادامه روند آموزشی ایجاد کنیم.
رئیس دانشگاه تهران تاکید کرد: به همین دلیل دانشگاه تهران از همان