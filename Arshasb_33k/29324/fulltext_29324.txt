29324
انجمن ادبی مطرح و برجسته ایران توجه داشته باشیم که هر سه انجمن در
مشهد بوده است. انجمن ادبی فرخ، انجمن ادبی قهرمان و انجمن ادبی
سرگرد نگارنده جزو انجمن‌های مطرح کشور بوده‌ است. هیچ چهره
بزرگی در ادبیات کشور وجود نداشته است که با انجمن فرخ ارتباط
نداشته باشد؛ رهی معیری در تهران بوده اما آرزویش این بود که به مشهد
بیاید و در انجمن ادبی فرخ شرکت کند. همچنین شهریار از تبریز بارها به
مشهد آمد و در انجمن فرخ شرکت کرد.
قیامتی در خصوص تاریخچه تشکیل انجمن‌های ادبی نوین عنوان
کرد: نخستین انجمن ادبی که در تاریخ ادبیات ما پدید آمد که به شکل
نوین به تربیت نسل جدید پرداخته و اشعار را نقد جدی کرده است،
انجمن ادبی خراسان به مرکزیت هرات بود که در آن زمان عبدالرحمان
جامی آن را اداره می‌کرد و پس از آن انجمن هاتفی به وجود می‌آید. از
زمان ملک‌الشعرای بهار در توس انجمن‌ها رنگ‌وبویی دیگر پیدا
می‌کند و با انجمن فرخ این فرایند تکمیل می‌شود. 50 سال میان‌داری
اصلی شعر و ادبیات را می‌توانیم در انجمن ادبی فرخ مشاهده کنیم.
وی با اشاره به اهمیت مهدی اخوان ثالث در تاریخ شعر کشور، به عنوان
یک شاعر اهل خراسان، بیان کرد: بدون هیچ تردیدی اگر قرار باشد نظر
اساتید را درباره موفق‌ترین شاعر نیمایی جویا شویم، حتما اختلاف
سلیقه وجود خواهد داشت اما اگر نظرات را جمع‌بندی و از آن