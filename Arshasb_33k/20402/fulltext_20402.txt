20402
وی خاطرنشان کرد: در وضعیت نارنجی تردد در اختیار استانداران
است، با توجه به اینکه ما مجموعه شهری داریم و شهرها نزدیک هستند
بنابراین منع تردد از ساعت 21 تا 4 تا زمانی که وضعیت زرد شود ادامه
دارد، همچنین تردد بین شهری در استان قزوین برقرار است و منعی برای
آن وجود ندارد، اما ورود و خروج خودرو با پلاک غیربومی در استان
ممنوع و مشمول جریمه 500 هزار تومانی است.
حبیبی تأکید کرد: مراسمات عروسی و ترحیم باید در استان کنترل
شود، در برخی شهرها مراسم‌های عروسی را به زور تعطیل می‌کنیم برای
مثال روز گذشته در منطقه طارم مراسم عروسی بود که کارت‌های
زیادی پخش کرده بودند که یگان ویژه از استان قزوین ورود و
برخورد کردند تا مراسم کنسل شد.
وی خاطرنشان کرد: طرح شهید سلیمانی نیز روند خوبی دارد و باید
حمایت شود، از فرمانداران درخواست می‌کنیم طرح را حمایت
کنند این حمایت باید تداوم داشته باشد، در حال حاضر تعداد زیادی از
بیماران توسط اعضای طرح شهید سلیمانی در منزل تحت مراقبت
هستند و کپسول اکسیژن و دارو دریافت می‌کنند.
معاون سیاسی امنیتی استاندار قزوین بیان کرد: 17 و نیم درصد از
مبتلایان کرونا در استان را کارگران تشکیل می‌دهند که این عدد قابل
توجه است، دولت از روز اول اجازه نداده واحد تولیدی تعطیل شود در