17917
سرمربی سابق تیم ملی فوتبال درگذشت
به گزارش ایسنا، پرویز ابوطالب، پیشکسوت فوتبال و از نام
آورترین چهره‌های ورزشی دهه 50 جان به جان آفرین تسلیم کرد.
پرویز ابوطالب پس از خداحافظی از فوتبال در سن 24سالگی مدرک
درجه یک مربیگری را از فیفا گرفت و مربی تیم ملی شد.
ابوطالب سابقه مربیگری تیم‌های ملی پایه و همچنین تیم ملی
بزرگسالان ایران در کارنامه خود داشت.
ایسنا این ضایعه را به خانواده، دوستان و اهالی فوتبال ایران تسلیت
می‌گوید.
سرمربی سپاهان: به دنبال نمایش فوتبال کلاسیک هستیم
مهناز امیرشقاقی بعد از برتری تیمش مقابل مدافع عنوان قهرمانی،
اظهار کرد: بازی فوق‌العاده‌ای را شاهد بودیم. بم تیم منسجمی است که
از بازیکنان خوب و ملی پوش سود می برد. ما برای این تیم برنامه داشتیم.
تک تک بازیکنان و در مجموع تیم بم را به خوبی آنالیز کرده بودیم و هر
کدام از بازیکنان هم وظیفه خاص خود را داشتند که توانستند امروز با
عملکرد خوب خود به موفقیت تیم کمک کنند.
وی افزود: با توجه به امکانات خوب سپاهان و شرایط کرونا حدود یک
ماه و نیم اردوی خوب داشتیم. همان ترکیب فصل قبل را حفظ کردیم اما
تمرینات خوبی روی کار تیمی داشتیم.