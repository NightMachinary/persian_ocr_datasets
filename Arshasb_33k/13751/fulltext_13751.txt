13751
یک فرصت تاریخی است که نباید از دست برود. امیدوارم که به‌ پیش
بروند اما می‌دانم که بی‌اعتمادی بسیاری وجود دارد. جنگ برای
مدت درازی ادامه داشته‌ و در افغانستان از رهگذر تاریخی گذشت
آسان نبوده‌ است. این کار دشوار است اما ناممکن نیست.»
خلیلزاد، تهدید نشدن آمریکا و عدم هراس‌افکنی در افغانستان را
مهم‌ترین خواسته واشنگتن می‌داند.
او افزود: «رضایت ما این خواهد بود که هیچ‌گاهی دوباره تهدید
نشویم، این تعهد هر دو طرف یعنی حکومت و طالبان دربارۀ
هراس‌افکنی است و این مهم‌ترین شرط است. اگر این شرایط تا پایان ماه
آوریل سال آینده تکمیل شوند، ما برای بیرون رفتن از این کشور یک
جدول زمانی داریم.»
زلمای خلیلزاد می‌افزاید که برای ادامۀ کمک‌های آمریکا به افغانستان
پس از توافق احتمالی صلح، چک سفید وجود ندارد و این کمک‌ها به
تصمیم‌های مذاکرات میان افغانان بستگی خواهد داشت.
این در حالی است که مایک پامپئو، وزیر خارجۀ آمریکا نیز در
سخنرانی‌اش در نشست امروز گفت که نوع تصمیم‌گیری در مذاکرات
صلح بر کمک‌های آیندۀ آمریکا به افغانستان تأثیر دارد.
نشست نخستین میان افغان‌ها امروز در دوحه برگزار شد و قرار است
مذاکرات رسمی روز دوشنبه آغاز شود.