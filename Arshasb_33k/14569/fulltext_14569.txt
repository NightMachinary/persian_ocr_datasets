14569
حفظ فاصله اجتماعی و شست‌وشو و ضدعفونی دست‌ها اصول ساده‌ای
است که در تمام دنیا نیز از همین شیوه برای پیشگیری از ابتلا به کرونا
استفاده می‌شود.
رعایت پروتکل‌های بهداشتی و آرامش برای افراد دارای نقص
سیستم ایمنی
فوق تخصص بیماری‌های نقص سیستم ایمنی و سرطان، اضافه کرد:
افراد دارای نقص سیستم ایمنی باید تا جایی که امکان دارد از حضور در
اماکن عمومی اجتناب کرده و حداقل ارتباط را با افراد جامعه داشته
باشند تا این بحران را پشت سر گذاشته و به‌دور از تنش و اضطراب بتوانند با
آرامش زندگی کنند.
وی درعین‌حال حفظ آرامش را در تقویت سیستم ایمنی بسیار مؤثر
دانست و تأکید کرد: تنش، استرس، اضطراب، فشار کاری و فشار
فکری زیاد می‌تواند به سیستم ایمنی بدن آسیب برساند.
میرزائی یادآور شد: با توجه به اینکه سالمندان جزو گروه‌های پرخطر
در معرض بیماری کووید19 هستند، به افراد سالمندی که دارای
بیماری‌های زمینه‌ای هستند و داروهای مختلفی مصرف می‌کنند
توصیه می‌شود در صورت داشتن هرگونه علائم مشکوکی به‌ صورت
حضوری و یا غیرحضوری توسط پزشک ویزیت شوند تا در صورت
نیاز مداخله درمانی بیشتری برای آن‌ها انجام شود.