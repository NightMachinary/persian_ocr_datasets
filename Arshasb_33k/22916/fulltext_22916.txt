22916
فرم‌های داستانی دیگر.
او افزود: البته در بخش ادبیات کودک و نوجوان جریان متفاوت بوده
است و خیلی از مد تبعیت نکرده. ولی در بخش بزرگسالان در دوره‌ای
مثلا ریموند کارور مطرح شد و همه شروع کردند شبیه کارور
بنویسند؛ داستان‌های مینی‌مالیستی ساده یا جریانی خانوادگی که
ظاهر ساده‌ای دارد اما در زیرمتن و پس‌زمینه پیچیده است. یک‌سری
کتاب هم نوشته شد موفق و ناموفق، ولیبه هر حال جریانی گذرا بود. به
نظرم ادبیات هم یک سیر تکاملی دارد و مدام در حال تغییر است. در
موسیقی هم همین‌طور است؛ مثلا در دنیا هیپ‌هاپ مد شد که بعد
هیپ‌هاپ عربی و فارسی و سوئدی و... آمد و حتی فرم‌های اعتراضی هم
پیدا کرد، در صورتی که ریشه آمریکایی آفریقایی داشت. ادبیات
هم همین‌طور است و مدام و مستمر تاثیر می‌پذیرد و تاثیر می‌گذارد.
رجبی با بیان ‌این‌که مد موضوعی گذراست، گفت: مد یا فرم‌های ادبی
جدید چیز هولناکی ندارد که بگوییم «وای‌ چه اتفاقی می‌افتد». مد یا
یک قالب ادبی زمانی بد است که شما از محتوا تهی شوید و فقط از پوسته
تبعیت کنید، وگرنه به خودی خود ایرادی ندارد. متاسفانه خیلی
وقت‌ها این اتفاق می‌افتد که نویسنده ابتدا قالب را پیدا می‌کند و
می‌خواهد درون آن چیزی بریزد، نتیجه این شیوه مفید و اثرگذار
نخواهد بود زیرازیرساخت ادبیات تفکر است و اگر زیرساخت فکری