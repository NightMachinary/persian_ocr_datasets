26838
ابومرزوق اظهار کرد: السنوار تنها مساله تبادل اسرا را مطرح کرد. او
درباره احتمال تلاش میانجی‌های روس صحبت می‌کند. ما از هر گونه
میانجیگری در این زمینه استقبال می‌کنیم اما طرف دیگر (اسرائیل) نیز
باید تمایل به این کار داشته باشد.
السنوار گفته بود حماس احتمال دارد در مساله سربازان اسیر
امتیازهای جزئی را در مقابل آزادی اسرای خود ارائه دهد.
به نظر می‌رسد منظور سنوار آن بوده که حماس اطلاعاتی از سربازان
اسرائیلی بازداشت شده در اختیار دارد و این در حالی است که رژیم
صهیونیستی می‌گوید آنها در درگیری‌های تابستان 2014 در غزه
کشته شده‌اند.
السنوار پیشتر گفته بود: اشغالگران باید در مقابل آزادی اسرای خود
هزینه سنگینی را بپردازند.
نتانیاهو پیشتر در بیانیه‌ای تاکید کرده بود مانع گفت‌وگوی فوری از
طریق میانجی‌ها برای بازگردان سربازان و اسرای اسرائیلی در غزه
نمی‌شود.
در این بیانیه آمده است، یارون بلوم، هماهنگ کننده امور اسرا و
مفقودان رژیم صهیونیستی با همکاری هیئت امنیتی آماده هستند به
شکل سازنده‌ای برای بازگردادن اجساد کشته‌ها و مفقودان و بستن این
پرونده تلاش کنند. آنها خواستار آغاز گفت‌وگوی فوری از طریق