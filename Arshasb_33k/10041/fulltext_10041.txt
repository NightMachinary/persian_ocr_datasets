10041
تشکیل هیاتی برای بررسی حادثه به‌ وقوع پیوسته در مرز مشترک ایران و
افغانستان
در گفت‌وگوی تلفنی شب گذشته محمد جواد ظریف وزیر امور
خارجه کشورمان و حنیف اتمر سرپرست وزارت خارجه جمهوری
اسلامی افغانستان آخرین تحولات سیاسی این کشور و ابتکار
منطقه‌ای برای صلح در افغانستان مورد گفت‌وگو و تبادل نظر قرار
گرفت.
در این گفت‌وگوی تلفنی طرفین توافق کردند تا دو کشور با همکاری
یکدیگر و با تشکیل هیاتی مشترک، حادثه به‌ وقوع پیوسته در مرز
مشترک دو کشور را مورد رسیدگی قرار دهند.
تشکیل و راه‌اندازی مدرسه ملی مجازی در روزهای آتی
علیرضا کاظمی ظهر امروز (22 آبانماه) در جمع خبرنگاران، با بیان
اینکه در امر آموزش و پرورش یکی از دغدغه‌های کنونی رسیدگی به
مسائل پرورشی است، اظهار کرد: وزارت آموزش و پرورش
خلاهای آموزشی را تا حدودی با شبکه‌های آموزشی پر می‌کند، به
همین دلیل باید به شدت نگران آسیب‌های وارده از سمت کرونا به
موضوع تربیت باشیم.
وی با اشاره به اینکه باید همه فرهنگیان و اولیا به حوزه تربیتی توجه
کنند، افزود: باید نقش تربیتی فرهنگیان برجسته شود و در این ایام که