32659
بازیکن هم در روسیه، انگلیس و کرواسی مشغول هستند.
ماجرای سفر علیرضا بیرانوند از ایران به بلژیک هنوز از خاطرها نرفته و
همین موضوع نگرانی‌هایی را برای برخی از لژیونرها به وجود آورده
که مبادا در بازگشت مجدد به کشور محل فعالیت‌شان دچار مشکل
شوند. برخی از کشورها از جمله انگلیس،بلژیک و ... برای مسافران
کشورهایی مانند ایران، قرنطینه دو هفته‌ای در نظر دارند تا جلوی
گسترش کرونا را با اتخاذ تدابیری این چنینی بگیرند.
به همین دلیل ممکن است ایران هم مانند تیم ملی عراق قید برگزاری اردو با
لژیونرها را بزند و فعلا برای اردوی تدارکاتی خود بازیکنان
ملی‌پوش را دچار دردسر نکند چرا که بلافاصله اردوی جدید شروع
خواهد شد و ممکن است بازیکنان شاغل در خارج از کشور به واسطه
حضور در تیم ملی، متحمل قرنطینه و نیمکت نشینی در تیمشان شوند.
لیگ قهرمانان آسیا
یک هفته پس از فیفادی (روزهای مربوط به برگزاری بازی‌های ملی در
اقصی نقاط جهان)، لیگ قهرمانان آسیا به طور متمرکز در قطر شروع
می‌شود و چهار نماینده ایران هم برای کسب بهترین نتایج راهی این
کشور می‌شوند. به همین دلیل این چهار باشگاه در صدد حفظ بازیکنان
در اردو هستند تا با هماهنگی بیشتری به مصاف رقبای سرسخت خود
بروند.