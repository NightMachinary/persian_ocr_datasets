23886
این نوع ازدواج در موارد بسیاری، زنان ایرانی و فرزندان آن‌ها را با
مشکلات زیادی مواجه کرده است. با توجه به سیاست بازگشت
پناهندگان به کشور خود،این زنان در صورت همراهی با شوهر و
رفتن به مقصد آن‌ها وضعیت حقوقی روشنی نخواهند داشت و با ماندن
در ایران و ترک از سوی شوهرانشان ممکن است با مشکلات اجتماعی،
اقتصادی، فرهنگی، سیاسی و حقوقی بسیاری روبه‌رو شوند.
با توجه به مسائل گفته شده،پژوهشگران علوم اجتماعی دانشگاه الزهرا
در مطالعه‌ای روایت زنان ایرانی که با اتباع خارجی افغان و عراقی
ازدواج کرده‌اند را مورد تحلیل جامعه‌شناختی قرار دادند.
منصوره اعظم آزاده و خدیجه مظفری،پژوهشگرانی بودند که در این
مطالعه مشارکت داشتند.
این پژوهش به صورت کیفی انجام شد و پژوهشگران برای بررسی مسئله
طرد اجتماعی در این زنان، از روش مصاحبه عمیق استفاده کردند. 35
زن ایرانی ازدواج‌کرده با تبعه عراقی و 21 زن 23 تا 66 ساله ازدواج
کرده با تبعه افغان ساکن شهرستان نیشابور، در این مطالعه مورد بررسی
قرار گرفتند. موضوع اصلی مطرح شده در این مصاحبه‌ها چگونگی
تصمیم و شکل‌گیری ازدواج این افراد و تفسیر و برداشت آن‌ها از این
زندگی زناشویی و پیامدهای آن بود.
دلایلازدواج زنان با اتباع خارجی