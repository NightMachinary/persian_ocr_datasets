12604
ما بر این باوریم که ممکن نیست که یک نیمه‌ای احساس خوشبختی نکند
ولی نیمه دیگر این احساس را داشته باشد. خوشبختی امری جمعی است و
مرد و زن در این جامعه می‌خواهند که احساس خوشبختی بکنند و
آموزش عنصر اصلی آن است.
معاون رییس جمهور تاکید کرد: من مطمئنم که هر نقصی در این رابطه
باشد این همت و اهتمام وجود دارد که رفع شود و انتظارات مشروع
جامعه را از این منظر پاسخ بدهد. جنیدی با اشاره به معضلات حقوقی
مربوط به حوزه آموزش و پروش گفت: یکی مسئله ماده 18 قانون
شوراهای آموزش پرورش است در رابطه با این‌که اگر کسانی شهر یا
شهرک‌های مسکونی درست می‌کنند حتماً باید تمهیداتی بیاندیشند
که فضای مناسبی هم برای آموزش به تناسب تعداد و سطح زیربنا در این
شهرهای جدید و شهرک‌های مسکونی ایجاد بشود. وی با بیان لزوم
شکل‌گیری کمیته‌ای مشترک بین معاونت حقوقی و وزارت آموزش و
پروش ادامه داد: ما باید جلسات مشترکی بین معاونت حقوقی، وزارت
آموزش و پرورش و نمایندگانی از شهرداری برگزار کنیم که در رابطه
با ایجاد تسهیلات برای تحصیل اسناد مالکیت تصمیم گیری شود. ما
درک می‌کنیم که این اسناد چقدر اهمیت دارند. بخشی از این‌ها که
مربوط به مالکیت‌هایی است که در دولت است، وزارت آموزش و
پروش نمایندگی دولت را دارد و اموال عمومی است. جنیدی افزود: ما