11114
تو باید خجالت بکشی آقای مجری!
به گزارش ایسنا، در یادداشتی در عصر ایران به قلم «مصطفی داننده» آمده
است: «خانوادگی در برنامه آشپزی شبکه یک تلویزیون به نام دستپخت
شرکت کرده‌اند. شغل پدر، راننده تاکسی است. مجری مسابقه آشپزی
از دختر شرکت‌کننده می‌پرسد: «این که شغل پدرت راننده تاکسی
است، جلوی دوستانت ناراحتت نمی کند؟» خوشبختانه دختر
شرکت‌کننده با سری بالا گفت: «این هم یک شغل است و مگر همه شغل‌ها
باید دکتر و مهندس باشند؟»
آفرین به این دختر و افسوس به آن مجری! چرا باید یک فرد در قامت مجری
تلویزیون آن قدر از جامعه فاصله داشته باشد که فکر کند، راننده
تاکسی بودن خجالت دارد؟ باید به این مجری گفت که احتمالا درآمد
راننده تاکسی از خیلی از مشاغل دیگر بیشتر است. درآمد آن هم بیشتر
نباشد از حیث استقلال و اتکای فرد به خود و آزاد بودن وقت و ارتباط
گسترده با لایه‌های مختلف اجتماعی و یکجانشین نبودن بر برخی
مشاغل دیگر برتری دارد. جمله این مجری نشان می‌دهد چقدر گاهی
برخی از ما از فرهنگ کار دور هستیم.
متاسفانه در جامعه ما برخی از مشاغل، فحش محسوب می‌شوند؛
نمونه‌اش، حمال. در حالی که حمال یا باربر، انسان شریفی است که برای
گذران زندگی خود، کار می‌کند، کار سخت هم می‌کند. از صبح که