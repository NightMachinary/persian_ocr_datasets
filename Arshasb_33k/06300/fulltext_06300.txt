6300
این‌که: نویسنده تلاش می‌کند از راه خلق آثار و متون ادبی لاشه‌های از
هم جداشده این زندگی را بار دیگر جمع کند و آن را با هم پیوند بزند. من
بارها گفته‌ام: «چه سخت است که انسان فلسطینی باشد، و چه سخت است
این‌که انسان فلسطینی، نویسنده یا شاعر باشد! او از یک سو باید
راستگویی و صداقت در تعبیر را رعایت کند، و از سوی دیگر باید
پایبند به وظیفه و رسالت ادبی خود باشد».
در درون این آشفتگی و وخامت اوضاع و حالت «فوق‌العاده
طولانی‌مدت» و همچنین در میان تخیل ادبی نویسنده و شاعر، زبان
شاعر در جریان و حرکت است. او وظیفه دارد که با کلمات خود با
اشغالگران مقابله کند و در عین حال باید مراقب کاربرد الفاظ خود باشد
که مبادا کلمات و تعابیر خلق‌شده عادی یا تکراری باشد. اما در این
شرایط چگونه ممکن است نویسنده به آزدای ادبی خود برسد در حالی
که در شرایطی زندگی می‌کند که اشغالگری و بردگی حاکم است؟ و
چگونه ممکن است که وی در دوره وحشی‌گیری، از «ادبی بودن» آثار
ادبی محافظت کند؟
این‌ها سوالات سختی هستند، اما باید پذیرفت که هر شاعر و نویسنده
راه و روش خاص خود را در زمینه ارائه و خلق آثار ادبی دنبال می‌کند.
بنابراین شرایط تاریخی یکسان، متون ادبی یکسان و مشابه از خود بر
جای نمی‌گذارد، چرا که باورها و اعتقادات و دید نویسندگان با هم