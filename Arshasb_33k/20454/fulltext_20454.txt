20454
به گزارش ایسنا، به نقل از پایگاه خبری المانیتور، گزارشات در لیبی و
سوریه حاکی از این است که کودکان و نوجوانان به بخش اصلی
مزدوران مورد حمایت ترکیه تبدیل شده و کارت ملی جعلی برای
آن‌ها صادر شده است تا این کشور بتواند از آن‌ها در جنگ لیبی استفاده
کند.
به گفته رهبران مخالف سوری در منطقه سپر فرات ترکیه کودکان بین 15
تا 16 سال را به عضویت گرفته و به آن‌ها استفاده از سلاح را آموزش
می‌دهد. در مقابل نیز به هر فرد 3000 دلار می‌دهد.
از جمله گروه‌های مورد حمایت ترکیه در سوریه تیپ سلطان مراد است
که مزدوران را به لیبی می‌فرستد. یکی از رهبران این گروه گفت که گروه
وی حدود 5000 کودک در طرابلس لیبی دارد که در کنار دیگر نیروها
می‌جنگند.
بعد از شکست‌های پی در پی به دست ارتش ملی لیبی و کشته شدن تعدادی
از تروریست‌های مورد حمایت ترکیه در منطقه الهیشه نظام ترکیه از
طریق افسران سازمان اطلاعات گروه‌های سوری را به اعزام مزدوران
به محورهای نزاع در طرابلس مجبور می‌کند.
به گفته دیده بان حقوق بشر سوریه نظام ترکیه همچنان به اعزام مزدوران
به لیبی ادامه می‌دهد اما تلفات انسانی بالا و خسارت‌های مالی و عدم
وفاداری رجب طیب اردوغان باعث شورش بین این گروه‌ها شده