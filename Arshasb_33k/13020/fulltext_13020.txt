13020
افزایش بوده است بنابراین به منظور حفظ سلامت شهروندان و قطع
زنجیره انتقال، بنا بر مصوبه ستاد مقابله با کرونا، آرامستان بهشت سکینه
(س) تا پایان وضعیت قرمز تعطیل و صرفاً خاکسپاری با همراهی
حداکثر 10 نفر از بستگان امکان پذیر است.
وی افزود: پیش تر از این آرامستان بهشت سکینه (س) تنها در روزهای
پنج شنبه و جمعه تعطیل بود که با توجه به اعلام وضعیت بحرانی و هشدار از
سوی مراجع مربوطه، تصمیم بر آن شد که تا اطلاع ثانوی از حضور
زائرین و برگزاری هرگونه مراسم ترحیم در این آرامستان با حضور
ماموران نیروی انتظامی ممانعت شود.
عسگری با تاکید بر ممنوعیت حضور شهروندان در این آرامستان ادامه
داد: با توجه به تاکید مراجع قضایی و قانونی در رعایت ابلاغیه‌ها، از
حضور تعداد نفرات بیشتر از 10 نفر جهت انجام مراسم خاکسپاری در
آرامستان بهشت سکینه(س) به صورت جدی جلوگیری خواهد شد.
رئیس سازمان با اشاره به اینکه علیرغم رعایت کامل پروتکل‌های
بهداشتی، آرامستان یکی از مکان‌های پر خطر برای شیوع کرونا
است، گفت: هر چند شرایط روحی خانواده‌های داغدار کاملا قابل
درک است اما از آنان انتظار می‌رود مثل گذشته نسبت به محدودیت‌های
اعلام شده متعهدانه عمل کنند و سهم خود را در قطع زنجیره کرونا ایفا
کنند.