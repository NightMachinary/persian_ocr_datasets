3947
افتتاح باغ تاریخی سالار کلانتر کرمان تا پایان سال جاری
دکتر محمدجواد فدایی عصر امروز 20 مهرماه در حاشیه بازدید از
عملیات مرمت و بازسازی باغ تاریخی سالار کلانتر کرمان در جمع
خبرنگارانگفت: مرمت باغ سالار کلانتر کرمان از یک سال قبل آغاز
شده که بخشی از هزینه های مرمت این بنای تاریخی را میراث فرهنگی و
بخشی دیگر را سازمان اوقاف به عنوان متولی این بنا تامین کرده است.
وی با بیان اینکه باغ سالار کلانتر پس از مرمت و بازسازی به سفره خانه
سنتی تبدیل خواهد شد، افزود: امیدواریم عملیات مرمت، حصار
کشی و محوطه سازی باغ سالار کلانتر در 22 بهمن یا عید نوروز اتمام و
به بهره برداری برسد.
استاندار کرمان همچنین با اشاره به روند بازسازی خانه دین یار کرمان
نیز عنوان کرد: بخش اصلی عمارتخانه دینیار در گذشته مرمت شده
است و بخشی از مرمت آن باقی مانده است کهمقرر شده است تا دهه فجر
امسال و پس از بازسازی، این خانه به خانه مطبوعات و موزه مطبوعات
کرمان تبدیل شود.
وی قبه سبز را قدیمی ترین دانشگاه ایران دانست و بیان کرد: کار
اکتشاف و باستانشناسی این بنااز سرعت لازم برخوردار نیست که مقرر
شد از باستان شناسان کشور نیز کمک گرفته شود همچنین تملک اراضی
اطراف آن نیز در دستور کار قرار دارد.