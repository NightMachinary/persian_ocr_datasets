6902
ویژگی‌ها که اول طیب است و پاک؛ دوم ریشه در زمین دارد و مستحکم
است و سوم شاخه‌هایش در آسمان است و در عین حال که موجودی
زمینی است اما آثارش به آسمان می‌رود و این موجود همواره و در هر
زمان ثمره دارد اما در عوض کلمه خبیثه مثل درختی است که از ریشه
کنده شده باشد و پایه و ریشه‌ای ندارد پس ماندگار نخواهد بود.
وی افزود: امام خمینی(ره) مصداقی از کلمه طیبه است و یکی از آثار و
برکاتش انقلاب اسلامی است که نمایان و روشن است و درخت انقلاب
روز به روز تنومندتر می‌شود و آثار خودش را در سراسر جهان به
نمایش می‌گذارد و توان و پیشرفت خود را بر دشمنان انقلاب و اسلام
تحمیل می‌کند.
نماینده ولی فقیه در سیستان‌وبلوچستان با اشاره به هدف دشمنان که از
همان ابتدا با توطئه و کودتا و جنگ تحمیلی تا محاصره‌های
اقتصادی، سیاسی و نظامی به دنبال نابودی انقلاب هستند، بیان داشت:
با وجود این مسائل، مستحکم ماندن این درخت تنومند، خودش یک
معجزه است و این که روز به روز هم رشد کرده معجزه عجیب‌تری است.
امام جمعه زاهدان ادامه داد: در دایره درخت پربار انقلاب، یکی از
سنت‌های حسنه‌ای که پا گرفت، سازمان عقیدتی سیاسی است که البته
این خود می‌تواند به صورت مستقل یک شجره طیبه در نظر گرفته شود آن
هم با همه شاخ و برگ و همه شعبه‌ها و همه فعالیت‌هایی که انجام می‌دهد.