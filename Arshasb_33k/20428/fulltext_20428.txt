20428
کولبری یکی از معضلات بزرگ کشور است و هر ساله بسیاری از
جوانان تحصیلکرده و نخبه درگیر این معضل می‌شوند.
مهدی عیسی زاده با تاکید بر این‌که باید به معضل کولبری یک نگاه جامع
داشت، اظهار کرد: کولبری هزاران معانی در پشت خود دارد. ما علاوه
بر اشتغال‌زایی پایدار و دائمی در مناطق مرزی، باید امنیت مرزها و
کشور را نیز لحاظ و تامین کنیم. بزرگترین پایگاه‌های آمریکا و
اسرائیل در نزدیکی مرزهای غربی ایران است.
وی ادامه داد: گهگاه دشمنان کشور در آن سوی مرزها کولبران را
تخلیه اطلاعاتی می‌کنند و از منظر امنیتی و اطلاعاتی هم باید به معضل
کولبری پرداخت. از سوی دیگر، کولبران کالاهای اساسی و مورد
نیاز مردم را جابه‌جا نمی‌کنند و همه چیز از قبل برنامه‌ریزی شده است.
عیسی زاده تاکید کرد: نباید کولبران را بیگانه بدانیم و لازم است تا آنها
را ساماندهی کنیم. حتی می‌توانیم معابر مشخصی را برای کولبران
تعریف و مقرر کنیم تا کالاهای مشخصی را حمل کنند.
رییس کمیسیون اجتماعی مجلس با تاکید بر آمادگی این کمیسیون
برای حل مشکل کولبران گفت: ما در کمیسیون اجتماعی آماده همه
نوع همکاری برای رفع معضل کولبری هستیم و حتی می‌توانیم هر
پیشنهادی را در این رابطه، در قالب طرح در صحن علنی محلس مطرح و
تصویب کنیم تا به شکل قانون درآید.