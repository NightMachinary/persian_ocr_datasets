20785
اجباری فرق دارد و بر خلاف آنها که فقط 10 درصد فرانشیز می‌پردازند،
باید مبالغ بیشتری هزینه کنند. این در حالی است که دارندگان
دفترچه‌های بیمه تامین‌اجتماعی در بیمارستان‌های غیر ملکی این
سازمان باید حسابی دست به جیب شوند؛ درست آنجا که بیماران حس
می‌کنند دفترچه‌هایشان خاصیت ندارد. پاسخ آفریده به این حس
همگانی این است که دولت و به طور مشخص معاونت درمان وزارت
بهداشت باید پاسخ دهد چرا دفترچه‌های تامین اجتماعی در
بیمارستان‌های دولتی کارایی ندارد. آفریده در واقع معتقد است در
اپیدمی‌هایی مثل کرونا که مردم ناخواسته درگیر بیماری و
هزینه‌هایش می‌شوند، دولت‌ها برای جبران هزینه‌ها تعهد دارند نه
بیمه‌ها و با این جمله ما را سپرد به پیگیری چرایی این کمبود در وزارت
بهداشت.
اما این نابسامانی و پاسکاری‌های میان‌بخشی فقط درحوزه تشخیص و
بستری کرونا نیست بلکه ماجرای داروهای درمان این بیماری نیز
مفصل است. یک بیمار حاد کرونایی که ما پیگیر احوالاتش بودیم و او
متاسفانه دار فانی را وداع گفت برای چهار ویال داروی رمدسیویر
120 میلیون تومان هزینه کرد، آن هم نه به میل خودش که با تشخیص
پزشکان بیمارستان. این دارو و چند داروی پرکاربرد درمان بیماران
بستری هیچ‌کدام بیمه نیستند و تلاشی هم برای بیمه شدن آنها نمی‌شود