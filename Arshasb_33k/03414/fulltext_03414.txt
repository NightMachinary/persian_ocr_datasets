3414
خون‌سردی عکس‌العمل نشان داد و برای یک گفت‌وگوی دونفره مهم و
تکان‌دهنده راهی تهران شد. وقتی منتقدان او را به جمع‌آوری ثروت
با سواستفاده از مردم ایران متهم کردند، او پاسخی تحقیرآمیز و از روی
تمسخر تحویلشان داد. در یک سرمقاله تفسیری برای روزنامه تایمز
مطلبی با عنوان «من با این تهمت‌ها مبارزه می‌کنم» نوشت و در آن گفت که
اموالش را از ارث و کسب‌وکار به دست آورده است. او همچنین در سال
1983 به خبرگزاری آسوشیتدپرس گفت: «پس از مرگ برادرم، اگر
آن‌ طور که مردم می‌گفتند ما 65 میلیارد دلار داشتیم، ایران را دوباره
پس می‌گرفتیم.»
‌تفرشی: اشرف در زدوبندهای مالی دست داشت
مجید تفرشی، مورخ، در گفت‌وگویی درباره اشرف پهلوی
می‌گوید: «اشرف پهلوی به‌ طور کلی آدم بسیار بانفوذی بود و همواره
در جریان‌های مختلف این مسئله مطرح بود که اشرف و فرزندانش نفوذ
دارند. (حتی در دوران صدارت قوام‌السطنه یا مصدق هم این مسئله
مطرح بود.) ضمن این که بر اساس اسناد انگلیسی او و فرزندانش به‌ شدت
در زدوبندها و قراردادهای مالی هم دست داشتند. شایعات بسیار
مفصلی علیه ایشان وجود داشت و گفته می‌شد که در مسائلی مانند قاچاق
مواد مخدر و مافیای بین‌المللی دخالت دارد و نوعی نگاه سیاه‌وسفید
درباره‌اش وجود داشت.»