18540
سینمای شهید آوینی از زبان محمدحسین مهدویان/ گفت‌وگو با همسر
شهید
به گزارش ایسنا به نقل از روابط عمومی شبکه چهار سیما، تولید
مستندهای روایت فتح در سال‌های دفاع مقدس، یکی از
شاخص‌ترین تجربه‌های تلویزیونی آن سال‌ها بود که ابتدا در گروه
جنگ و سپس در گروه روایت فتح پیگیری شد. لحن، زبان و جهان خلق
شده در این مستندها، تجربه منحصر به فردی از تولید مستند جنگی به
حساب می‌آمد که نقش سیدمرتضی آوینی در به دست آمدن این لحن و
زبان، نقشی انکار ناپذیر بود. پس از گذشت نزدیک به سه دهه از شهادت
سیدمرتضی آوینی، مستندهای روایت فتح همچنان در حافظه
ایرانیان ماندگار است و حتی در مواردی راه خود را به خارج از
مرزهای ایران نیز باز کرده و دست مایه پژوهش‌های سینمایی و
فرهنگی شده است. علاوه بر آن، نسل جدیدی از مستند سازان و
سینماگران همچنان با استفاده از ویژگی‌های مختلف سبکی و
محتوایی مستندهای روایت فتح دست به تجربه‌های مختلفی در این
سال‌ها زده‌اند.
برنامه «میراث مرتضی»، تلاشی است برای بازخوانی آثار و
اندیشه‌های آوینی و بررسی تجربه‌هایی که توسط دوستان،
همکاران و شاگردان او در سال‌های پس از شهادتش انجام شده است.