29954
کاخ سفید، مردد از اقدامات پسا انتخابات ترامپ
به گزارش ایسنا، پایگاه خبری هیل در گزارشی می‌نویسد: جمهوری
خواهان و برخی از اعضای خانواده دونالد ترامپ، رئیس جمهوری
آمریکا ادعاهای اثبات نشده او را در تقلب گسترده در آرای ایالت‌های
کلیدی چرخشی نظیر میشیگان، جورجیا و پنسیلوانیا را دستمایه
سرگرمی خود قرار داده‌اند.
اما در داخل کاخ سفید، عدم اطمینان بیشتری در مورد مزایای نبرد
مداوم ترامپ وجود دارد.
مایک پامپئو، وزیر خارجه آمریکا بار دیگر بر ادعاهای ترامپ صحه
گذاشته و روز سه شنبه به خبرنگاران گفت: شاهد انتقال نرم به دوره دوم
دولت ترامپ خواهیم بود.
اما سناتور کریس کونز گفته است: تعدادی از جمهوری خواهان از من
خواسته‌اند تا به صورت خصوصی و محرمانه تبریک‌شان را به گوش جو
بایدن، رئیس جمهوری منتخب آمریکا برسانم؛ اقدامی که اذعان به
این مساله است که اظهارنظرهای عمومی آنها بیشتر برای دلجویی از
ترامپ و جلوگیری از ناراحتی طرفدارانش است.
یکی از مقام‌های سابق کاخ سفید گفته که تصمیم ترامپ برای به چالش
کشیدن نتایج احتمالا بیهوده است و به صورت بالقوه به تخریب
دامنه‌دار برند حزب جمهوری خواه در بلند مدت منجر می‌شود؛