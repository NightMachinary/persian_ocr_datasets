6384
مدیرکل میراث فرهنگی، صنایع دستی و گردشگری آذربایجان
شرقی، وجود نابسامانی در سیستم برق بازار تبریز و سیم کشی‌ها را از
عمده مشکلات منجر به وقوع حوادث در این بازار عنوان کرد و گفت:
تقاضا داریم تا اداره برق ورود کند و پست برق، هر چه زودتر در آنجا
نصب شود.
وی با تاکید بر ضرورت تعیین نگهبان برای قسمت‌های مختلف بازار
تبریز گفت: متاسفانه این نیز از نکاتی است که با وجود گوشزد کردن به
کسبه‌های مختلف هنوز انجام نشده است.
وی خاطر نشان کرد: همکاران نیروی انتظامی نیز طی سال‌های گذشته
به خصوص شب‌ها در پشت بام بازار تبریز گشت‌زنی می‌کردند که این
عمل دو سال است که متوقف شده و از همکاران نیروی انتظامی تقاضا
می‌کنیم تا در این زمینه به ما کمک کنند.
وی با اشاره به استفاده از مغازه‌های بازار تبریز به عنوان انباری بیان کرد:
استفاده از مواد آتش زا در این مغازه‌ها باعث می‌شود که احتمال وقوع
آتش سوزی مجدد در بازار تبریز در هر لحظه متصور شود.
حمزه زاده در ادامه ایجاد ایستگاه آتش نشانی در بازار تبریز را از
راهکارهای پیشگیری از وقوع آتش سوزی های مکرر در بازار
عنوان کرد و گفت: سازمان آتش نشانی تبریز قول ایجاد پست آتش
نشانی در داخل بازار تبریز را داده است.