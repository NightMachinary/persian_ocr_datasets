14869
دستگیری پدر و پسر با 50 کیلو تریاک در رشت
سرهنگ علی صداقت در گفت‌وگو با خبرنگاران در تشریح جزئیات
این خبر گفت: ماموران پلیس امنیت عمومی با اقدامات گسترده
اطلاعاتی از اینکه دو نفر در حال حمل مقدار قابل توجهی موادمخدر از
غرب کشور به استان گیلان هستند مطلع شده و بررسی موضوع را در
دستور کار قرار دادند.
این مقام انتظامی افزود: با اشراف اطلاعاتی و تعقیب و مراقبت‌های به
عمل آمده مشخص شد، متهمان که پدر و پسر هستند با یک دستگاه
خودرو پژو 405 وارد ویلایی در یکی از روستاهای شهرستان رشت
شده و قصد دارند در فرصتی مناسب نسبت به توزیع موادمخدر در سطح
استان گیلان اقدام کنند.
وی با بیان اینکه پس از هماهنگی قضائی، پلیس به محل مورد نظر اعزام
شد، تصریح کرد: 50 کیلوگرم موادمخدر از نوع تریاک در بازرسی از
خودرو پژو که در حیاط ویلا پارک بود کشف و دو متهم 27 و 67 ساله نیز
دستگیر شدند. متهمان با تشکیل پرونده برای سیر مراحل قانونی به
مرجع قضائی معرفی شدند.
رئیس پلیس امنیت عمومی استان گیلان در پایان با بیان اینکه اشرافیت
پلیس در جامعه، ضامن امنیت است، از شهروندان خواست، در صورت
مشاهده هرگونه مورد مشکوک، مراتب را از طریق سامانه 110 به پلیس