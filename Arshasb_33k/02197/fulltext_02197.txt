2197
اختلاف 50 درصدی قیمت گوشت از تولید تا مصرف
سعید سلطانی در گفت وگو با ایسنا با بیان اینکه بهتر بود قبل از آغاز به کار
سامانه بازارگاه نهاده های کشاورزیایرادهای آن برطرف می شد تا
در حین کار نیاز به اصلاحات نباشد، اظهار کرد: سال گذشته قبل از
اینکه سامانه ای برای توزیع نهاده ها باشد، به راحتی با بازرگانان به
میزانی که نهاده دامی نیاز داشتیم قرارداد می بستیم؛ قدرت چانه زنی،
تعیین زمان و نحوه پرداخت هزینه داشتیم و پس از دریافت نهاده نیز آن
را میان واحدها تولیدی توزیع می کردیم.
وی با اشاره به اینکه هدف سامانه بازارگاه شفاف سازی فرآیند توزیع
نهاده های دامی است اما برخی از آن سو استفاده می کنند، گفت: برخی
افراد تنها با داشتن پروانه اشتغال و انبار اقدام به دریافت نهاده می کردند
و چون نظارتی بر آنها نبود نهاده های دریافتی را در بازار آزاد به فروش
می رساندند. یا اینکه دامداران برای دریافت نهاده در سامانه بازارگاه
ثبت نام می کردند ولی تا مدت طولانی به دستشان نمی رسید و برخی از
فروشندگان نیز با افزایش قیمت نهاده های دامی بخشی از نهاده فروخته
شده را تحویل تولیدکنندگان می دادند و از تحویل مابقی اجتناب می
کردند و هزینه پرداخت شده را به تولیدکننده پس می دادند؛ در حالی
که در سامانه بازارگاه اینگونه تصور می شد که تولیدکننده نهاده
دریافت کرده است.