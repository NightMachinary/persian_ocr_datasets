28530
پرسش‌ها و انتقادات چین، ایران و سوریه از آمریکا درباره حقوق بشر
به گزارش ایسنا، حضور اعضایی چون ایران، سوریه، ونزوئلا، چین و
روسیه در این نهاد سبب شد تا ایالات متحده با انبوهی از پرسش‌ها در
خصوص نقض حقوق بشر کودکان مهاجر، حقوق سیاهان و همچنین
تحریم‌های دیگر کشورها قرار گیرد.
روز دوشنبه 9 نوامبر، حدود 120 کشور در یک جلسه 3 ساعت و نیمه که به
صورت مجازی برگزار شد در خصوص گزارش ماه اوت این کمیته
درباره وضعیت حقوق بشر در آمریکا بحث و گفت‌وگو کردند.
اندرو برمبرگ، نماینده آمریکا در این جلسه با اشاره به این‌که نظام این
کشور ساز و کار دموکراتیکی دارد، افزود: «سیستم سیاسی و
اجتماعی در ایالات متحده به این شکل طراحی شده که امکان بحث و
بررسی در خصوص موضوعات مختلف را می‌دهد و این خود سبب
پیشرفت در امور و انجام اصلاحات لازم می‌شود. ما مایلیم به صراحت به
نقض‌های خود اعتراف کنیم.»
براساس گزارش یورونیوز، نماینده آمریکا همچنین در ادامه
افزود: «از آنجا که شاهد نقض بی‌سابقه حقوق بشر توسط دولت‌های
استبدادی در سراسر جهان هستیم، ایستادگی برای دفاع از حقوق بشر و
آزادی‌های اساسی از هر زمان دیگری مهم‌تر است و ما این کار را با
استقبال از انتقادات سازنده و شفافیت در خصوص وضعیت حقوق بشر