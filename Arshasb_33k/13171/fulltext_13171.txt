13171
وی برنامه ریزی های دولت برای کمک به کسانی که به دلیل شیوع کرونا
بیکار شده اند را یادآور شد و گفت: در جلسه ستاد اقتصادی دولت
اعتباراتی برای کمک به صندوق بیکاری در نظر گرفته شده و قرار است
سازمان برنامه و بودجه دستورالعمل پرداخت این اعتبارات را به گونه
ای تدوین کند تا کسانی که شغل خود را در مقطع شیوع کرونا از دست
داده اند نیز بتوانند از این اعتبارات بهره مند شوند.
جهانگیری با اشاره به دغدغه برخی فعالان عرصه صنایع دستی و
کارآفرینان این حوزه مبنی بر نبود مکانی مناسب برای عرضه
محصولات،‌ گفت: وزارت میراث فرهنگی،‌ گردشگری و صنایع
دستی با شهرداران شهرهای مختلف به ویژه شهرهای بزرگ در این
خصوص رایزنی و مذاکره کند تا اماکن مناسبی را در محل های
پرجمعیت شهر بعنوان نمایشگاه های دائمی عرضه محصولات صنایع
دستی اختصاص دهند.
معاون اول رییس جمهور همچنین در خصوص دغدغه دیگر فعالان
عرصه صنایع دستی مبنی بر نداشتن بیمه،‌ از مدیرعامل سازمان تامین
اجتماعی خواست جلسه ای را در این خصوص با نماینده وزارت
میراث فرهنگی،‌ گردشگری و صنایع دستی و معاون توسعه روستایی و
مناطق محروم کشور برگزار کند و راهکارهای لازم را برای تحت
پوشش قرار دادن فعالان عرصه صنایع دستی پیدا و اجرا کنند.