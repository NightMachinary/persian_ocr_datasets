13333
حجاب شهرکرد، امروز تنها کارخانه فعال در زمینه تولید پارچه چادر‌
مشکی در کشور است که از ظرفیت اسمی تولید 10میلیون متر مربع
چادر در سال برخوردار است اما با توجه به شرایط بازار هم‌اکنون با
70درصد ظرفیت تولید خود فعالیت می‌کند. تا چند سال قبل
کارخانه‌های کرپ ناز کرمانشاه و نای زرین اصفهان هم در زمینه
تولید پارچه چادر‌‌مشکی فعالیت داشتند که هر دو امروز غیر فعال
هستند. البته به گفته کاظمی، کرپ ناز کرمانشاه که تحت مالکیت یکی
از بانک‌ها بود پس از چند بار دست‌به‌دست شدن امروز به مالکیت یک
شرکت خصوصی درآمده که هنوز مشخص نیست تولید پارچه چادر‌
مشکی را ادامه خواهد داد یا خیر، اما زیرساخت‌های تولید در بخش
اعظمی در این شرکت آماده و فراهم است.
تقاضای بازار برای چادر کم شده است
میزان نیاز کشور به چادر با رقم‌های متفاوتی بیان شده؛ گفته می‌شود
مصرف پارچه چادر در ایران 60تا 70میلیون متر مربع است ولی به‌ نظر
می‌رسد این رقمی نیست که همه فعالان صنفی بر سر آن توافق داشته
باشند. کاظمی معتقد است این عدد، عدد بسیار بزرگی است که شاید در
گذشته منطقی به‌ نظر می‌رسید اما با شرایط کنونی جامعه ما همخوانی
ندارد. به عقیده این فعال صنفی، نیاز واقعی چادر در ایران 20 تا 30
میلیون مترمربع است و نه بیشتر. یک‌سوم از این میزان در داخل کشور