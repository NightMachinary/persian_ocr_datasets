18193
می‌آوردند
عبدالله سمامی در گفت‌وگو با ایسنا درباره سند تحول قضایی گفت: سند
تحول قضایی که به وسیله ریاست محترم قوه قضاییه چندی قبل ابلاغ و
اطلاع رسانی شد؛ در چند فصل به مسایل مهم و اساسی پرداخته است؛
فصل هایی که هر کدام نشان دهنده عمق نگاه و تفکر عزیزانی است که در
قوه قضاییه روی این سند تحول کار کردند و سعی شده تمامی معایب،
چالش‌ها و مشکلات وگرفتاری‌ها و نواقص را پیدا کنند و در جهت
پوشش و بهبود آن نواقص تحول ایجاد کنند.
وی افزود: یکی از مهمترین و بهترین کاری که در سند تحول صورت
گرفته؛ مشخص کردن چالش ها و مشکلات و ابهامات است و بعد از آن در
مورد راهکارهای رفع این نواقص بصورت علمی اعلام نظر کرده اند.
وی افزود: ماموریت های مهمی که در سیاست‌های کلی برنامه ششم
توسعه آمده در سند تحول قید شده و اکثرا بندهای اصل 156 قانون
اساسی در سند تحول قید شده که جزو وظایف ذاتی قوه قضاییه است.
سمامی تاکید کرد: در مورد بحث وکالت در سند تحول باید از دست
اندرکاران و متصدیان کانونهای وکلای دادگستری دعوت بعمل
می آمد. باید حتما بزرگان کانون وکلا در خصوص این موضوع
اظهار نظر می‌کردند و نظرات کانون‌های وکلا را در این زمینه در سند
تحول می‌آوردند.