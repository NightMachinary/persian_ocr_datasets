32716
35 درصد مدارس استان سمنان نیازمند نوسازی هستند
فاطمه منصوری20 مرداد در بازدید از اداره کل نوسازی، توسعه و
تجهیز مدارس استان سمنان با بیان اینکه اداره کل نوسازی مدارس با
نسل آینده ساز جامعه سر و کار دارد اظهار کرد: فضاهای آموزشی تاثیر
زیادی بر یادگیری دانش آموزان دارد از همین رو باید در ساخت
مدارس علاوه بر مقاوم‌سازی و ایمن سازی فضا به سبک معماری،
آراستگی فضا و خصوصا ایجاد بستر فیزیکی برای انجام کارهای
گروهی که جنبه ی پرورشی نیز دارد؛ توجه شود.
وی همچنین بر ضرورت به روز رسانی تجهیزات و بهره‌گیری از
فناوری های نو در امر آموزش تاکید و اضافه کرد: این اداره کل در بحث
جلب مشارکت‌ خیرین مدرسه ساز و نوسازی مدارس عملکرد خوبی
داشته است.
معاون استاندار سمنان در ادامه به پویش آجر به آجر اشاره کرد و گفت:
این طرح با قید فرهنگ سازی و اختیاری بودن و با رویکرد جلب
مشارکت عمومی، می تواند به ترویج فعالیت‌های خیرخواهانه در
مدرسه سازی کمک کند.
وی به محدودیت های مالی و منابع درآمدی استان اشاره کرد و افزود:
در بحث شناسایی و فروش اموال مازاد دستگاه‌های اجرایی استان
جلسات به صورت مستمر با نظر شخص استاندار سمنان در حال