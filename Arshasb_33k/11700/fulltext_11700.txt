11700
تولید 30 سریال برای معرفی چهره‌های شاخص استان‌ها
سیدعباس فاطمی صبح امروز (22 شهریورماه) در حاشیه بازدید از
تصویربرداری سریال شهید مجید شهریاری، در جمع خبرنگاران
اظهار کرد: تاثیرگذاری شهید شهریاری در جهاد علمی و نقش این
شهید بزرگوار در ایجاد قدرت هسته‌ای کشور بر کسی پوشیده نیست و
این شخصیت مرد اول غنی‌سازی اورانیوم برای تامین نیازهای علمی و
درمانی بوده و اقتدار این صنعت را در کشور رقم زد.
وی به تولید سریال شهید شهریاری اشاره کرد و گفت: این سریال با سایر
فیلم‌های اجتماعی تفاوت دارد؛ چراکه در آن با یک شخصیت قهرمان در
ابعاد علمی، اخلاقی، روابط اجتماعی و خانوادگی و یک الگو و اسوه به
عنوان انسان کامل روبه‌رو هستیم.
رئیس مرکز سیمای استان‌های معاونت امور استان‌های صدا و سیما با
اشاره به اینکه قهرمانان ملی بی‌شماری در استان‌ها داریم که به طور
شایسته به مردم معرفی نشدند، تصریح کرد: با تولید این سریال تلاش
داریم ابعاد متکثر شهید شهریاری را به زبان ساده و با به‌کارگیری ابزار
هنر به مخاطبان نشان دهیم.
وی با بیان اینکه 30 سریال برای معرفی چهره‌های شاخص در سطح ملی
در حال تهیه و تولید است، عنوان کرد: پیش تولید سریال «شهید باهنر»
در کرمان آغاز شده است و سریال «سردار سنجرخان» نیز در کردستان