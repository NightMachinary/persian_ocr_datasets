24220
کویید 19 در حیواناتی مثل خفاش و مار مشاهده شده است لذا طبق
توصیه‌های سازمان جهانی بهداشت و مرکز کنترل و پیشگیری
بیماری ایالات متحده، بهتر است که وضعیت حضور حیوانات اهلی
در محیط زندگی انسان‌ها، بیشتر از قبل تحت کنترل باشد. با این‌حال
وجود تعداد زیادی سگ ولگرد در بخش‌هایی از شهرستان فردیس
خصوصا مشکین دشت، اهالی این منطقه از استان البرز را آزرده خاطر
کرده و موجب نگرانی آن‌ها از کاهش سطح بهداشت عمومی در این
منطقه شده است.
حضور سگ‌های ولگرد؛ کاهش میزان بهداشت عمومی
به گزارش ایسنا، یکی از ساکنین منطقه مشکین دشت درباره سگ‌های
ولگرد این منطقه می‌گوید: اینجا سگ‌ها به صورت گله‌ای زندگی
می‌کنند. در بیابان‌ها و اطراف شهر هم نیستند و در تمام کوچه‌ و
خیابان‌های مشکین دشت می‌توانید این سگ‌های ولگرد را ببینید.
فریدون زارعدار ادامه می‌دهد: عموما این سگ‌ها مزاحمتی برای
مردم ایجاد نمی‌کنند و به زندگی میان انسان‌ها خو گرفته اند اما گاهی
اتفاق می‌افتد که حرکت گله‌ای آنها موجب ترس و وحشت برخی
می‌شود. بیشتر مردم پسماند غذاهای خود را برای آن‌ها می‌ریزند و به
همین خاطر تعدادشان روز به روز بیشتر می‌شود. تعدادی از آنها روی
گوش‌هایشان علائم کوچک و زردی دارند که نشان می‌دهند قبلا